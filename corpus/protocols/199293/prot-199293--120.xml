<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--120</head>
          <docDate when="1993-06-02">1993-06-02</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 26 maj.
          </note>
          <note>
            2 § Förnyad bordläggning
          </note>
          <note>
            Föredrogs med bordlades åter
          </note>
          <note>
            Konstitutionsutskottets betänkanden
          </note>
          <note>
            1992/93:KU32, KU38 och KU39
          </note>
          <note>
            Justitieutskottets betänkade 1992/93:JuU30
          </note>
          <note>
            Lagutskottets betänkanden 1992/93:LU48 och
          </note>
          <note>
            LU49
          </note>
          <note>
            Utrikesutskottets betänkande 1992/93:UU31
          </note>
          <note>
            Försvarsutskottets betänkanden 1992/93:FöU10,
          </note>
          <note>
            FöU12 och FöU13
          </note>
          <note>
            Socialförsäkringsutskottets betänkanden
          </note>
          <note>
            1992/93:SfU15 och SfU18
          </note>
          <note>
            Socialutskottets betänkande 1992/93:SoU25
          </note>
          <note>
            Kulturutskottets betänkande 1992/93:KrU29
          </note>
          <note>
            Utbildningsutskottets betänkanden
          </note>
          <note>
            1992/93:UbU13, UbU15, UbU16, UbU19 och
          </note>
          <note>
            UbU22
          </note>
          <note>
            Trafikutskottets betänkande 1992/93:TU34
          </note>
          <note>
            Jordbruksutskottets betänkanden 1992/93:JoU18
          </note>
          <note>
            och JoU27
          </note>
          <note>
            Näringsutskottets betänkande 1992/93:NU30
          </note>
          <note>
            Arbetsmarknadsutskottets betänkande
          </note>
          <note>
            1992/93:AU14
          </note>
          <note>
            Bostadsutskottets betänkande 1992/93:BoU23
          </note>
          <note>
            3 § Beslut rörande utskottsbetänkande som slutdebatterats den
            28 maj
          </note>
          <note>
            Företogs till avgörande utbildningsutskottets betänkande 1992/93:UbU14
            (beträffande debatten i detta ärende, se prot. 118).
          </note>
          <note>
            Utbildningsutskottets betänkande UbU14
          </note>
          <note>
            Mom. 1 (resurstilldelningssystemet för grundläggande högskoleutbildning)
          </note>
          <note>
            Först biträddes reservation 1 av Lena Hjelm-Wallén m.fl. med
            119 röster mot 11 för meningsyttringen av Björn Samuelson i motsvarande
            del. 162
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan med 170
          </note>
          <note>
            röster mot 125 för reservation 1 av Lena Hjelm-
          </note>
          <note>
            Wallén m.fl.
          </note>
          <note>
            Mom. 4 (resurstilldelning för extra kotnader för studenter med
            funktionshinder)
          </note>
          <note>
            Utskottets hemställan bifölls med 169 röster mot
          </note>
          <note>
            126 för reservation 2 av Lena Hjelm-Wallén m.fl.
          </note>
          <note>
            Mom. 5 (den övergripande dimensioneringen av grundläggande högskoleutbildning
            budgetåren
          </note>
          <note>
            1993/94--1995/96)
          </note>
          <note>
            Först biträddes reservation 4 av Claus Zaar med 23
          </note>
          <note>
            röster mot 10 för meningsyttringen av Björn
          </note>
          <note>
            Samuelson i motsvarande del. 262 ledamöter avstod från att rösta.
          </note>
          <note>
            Härefter biträddes reservation 3 av Lena Hjelm-
          </note>
          <note>
            Wallén m.fl. med 127 röster mot 22 för reservation 4
          </note>
          <note>
            av Claus Zaar. 148 ledamöter avstod från att rösta.
          </note>
          <note>
            Slutligen bifölls utskottets hemställan med 152
          </note>
          <note>
            röster mot 127 för reservation 3 av Lena Hjelm-
          </note>
          <note>
            Wallén m.fl. 20 ledamöter avstod från att rösta.
          </note>
          <note>
            Mom. 12 (dimensionering och lokalisering av barnoch ungdomspedagogisk
            utbildning)
          </note>
          <note>
            Utskottets hemställan bifölls med 166 röster mot
          </note>
          <note>
            133 för det av Reynoldh Furustrand m.fl. under överläggningen
            framställda yrkandet. 1 ledamot avstod från att rösta.
          </note>
          <note>
            Hugo Bergdahl (fp) anmälde att han avsett att rösta nej men markerats
            ha röstat ja.
          </note>
          <note>
            Mom. 21 (utvidgning av jämställdhetslagens tillämpningsområde)
          </note>
          <note>
            Utskottets hemställan bifölls med 285 röster mot 11
          </note>
          <note>
            för meningsyttringen av Björn Samuelson i motsvarande del.
          </note>
          <note>
            Mom. 28 (moratorium för privatisering av högskolor, m.m.)
          </note>
          <note>
            Utskottets hemställan med godkännande av utskottets motivering
            bifölls med 266 röster mot 12
          </note>
          <note>
            för meningsyttringen av Björn Samuelson i motsvarande del. 19
            ledamöter avstod från att rösta.
          </note>
          <note>
            Kenneth Attefors (nyd) anmälde att han avsett att rösta ja men
            markerats ha röstat nej.
          </note>
          <note>
            Mom. 44 (den ettåriga lärarutbildningen för årskurserna 4--9,
            m.m.)
          </note>
          <note>
            Utskottets hemställan bifölls med 171 röster mot
          </note>
          <note>
            127 för reservation 11 av Lena Hjelm-Wallén m.fl.
          </note>
          <note>
            Mom. 49 (avveckling av kårobligatoriet)
          </note>
          <note>
            Utskottets hemställan bifölls med 170 röster mot
          </note>
          <note>
            125 för reservation 12 av Lena Hjelm-Wallén m.fl. 4
          </note>
          <note>
            ledamöter avstod från att rösta.
          </note>
          <note>
            Mom. 58 (avtal om bidrag till Handelshögskolan i
          </note>
          <note>
            Stockholm)
          </note>
          <note>
            Utskottets hemställan bifölls med 172 röster mot
          </note>
          <note>
            120 för reservation 14 av Lena Hjelm-Wallén m.fl. 8
          </note>
          <note>
            ledamöter avstod från att rösta.
          </note>
          <note>
            Mom. 79 (optikerutbildning)
          </note>
          <note>
            Utskottets hemställan bifölls med 155 röster mot
          </note>
          <note>
            139 för reservation 22 av Lena Hjelm-Wallén m.fl. 3
          </note>
          <note>
            ledamöter avstod från att rösta.
          </note>
          <note>
            Mom. 87 (anslagsbeloppet under Högskolan i
          </note>
          <note>
            Luleå: Grundutbildning)
          </note>
          <note>
            Utskottets hemställan bifölls med 262 röster mot 10
          </note>
          <note>
            för meningsyttringen av Björn Samuelson i motsvarande del. 22
            ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls
          </note>
          <note>
            4 § Ändringar i sekretesslagen
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU40 Ändringar i sekretesslagen (prop.
          </note>
          <note>
            1992/93:256).
          </note>
          <note type="speaker">
            Anf. 1 CHATRINE PÅLSSON (kds):
          </note>
          <note>
            Herr talman! Jag vill börja med att rikta ett tack till ansvarigt
            statsråd, till regeringen och till konstitutionsutskottet för
            den utomordentligt snabba hanteringen av detta ärende. Även om
            denna snabbhet är något ovanlig när det gäller lagstiftningsfrågor,
            visar den att alla berörda har förmågan att ta itu med ett allvarligt
            missförhållande.
          </note>
          <note>
            Barnpornografihärvan har blottlagt en hel del som förut var dolt
            i vårt svenska samhälle. Den har blottlagt det faktum att det
            faktiskt finns människor som är intresserade av att titta på när
            barn utnyttjas sexuellt. Barnpornografihärvan har också blottlagt
            att det finns människor som vill utnyttja offentlighetsprincipen
            och allmänhetens rätt till insyn för att själva skaffa sig detta
            olagliga material.
          </note>
          <note>
            Men det som barnpornografifrågan främst har visat är att det
            finns ett starkt medvetande hos allmänheten om vad som är rätt
            och fel. När en lag så fundamentalt bryter mot vårt sunda förnuft,
            när en lagtolkning främjar brott i stället för stävjar det, när
            en lag gör det möjligt för vissa personer att få tillgång till
            material som gör att barn kan få men för livet, skadas psykiskt
            och råka illa ut, då reagerar allmänheten. Detta, herr talman,
            är sunt!
          </note>
          <note>
            Givetvis var Svea hovrätts tolkning av sekretesslagen inte något
            som lagstiftaren hade kunnat förutse. Att med hjälp av lagen få
            tillgång till barnporrfilmer är oerhört stötande. Enda anledningen
            till att domstolen över huvud taget hade videobanden var ju att
            det kunde vara brottsligt att sprida innehållet. Därför är det
            positivt att en lagändring kan komma till stånd så här snabbt.
          </note>
          <note>
            Att analysera varför det blev så här är nu mycket viktigt. I
            debatten om offentlighetsprincipen, som blossat upp med anledning
            av barnpornografihärvan, har domarregeln nr 13
          </note>
          <note>
            kommit på tal. Jag vill gärna citera den även om språket är något
            annorlunda: ''Den menige mans bästa är den yppersta lagen, och
            därföre det som finnes den menige man till nytta vara, det bör
            hållas för lag, ändock att beskriven lag efter orden synes annorlunda
            lyda.'' Det här är ljuv musik i mina öron.
          </note>
          <note>
            Jag vill inte ta ställning till om dessa etiska regler för domare
            skulle ha kunnat anföras i det här fallet.
          </note>
          <note>
            Men innebörden i domarregel nr 13 är att lagar i första hand
            skall gälla för människans bästa, inte för lagarnas egen skull.
          </note>
          <note>
            Demokratin förutsätter att människor ifrågasätter lagars riktighet.
            När lagar bidrar till att människors värdighet kränks måste vi
            alla ta ett ansvar. Detta är extra viktigt när det handlar om
            barn.
          </note>
          <note>
            Barn är sårbara och helt utlämnade till vuxnas välvilja och ansvar.
            Tyvärr kommer ofta barnen i kläm när lagar tolkas. I artiklarna
            12--15 i FN:s barnkonvention finns krav på hur domstolar skall
            agera när barn är inblandade. Det sägs bl.a. att barnets intresse
            skall komma i första rummet när domstolar och myndigheter behandlar
            fall som rör barn.
          </note>
          <note>
            Eftersom Sverige ratificerat barnkonventionen tar
          </note>
          <note>
            Sverige också ansvar för att konventionens artiklar förverkligas.
            Personligen tycker jag att barnkonventionen alltför litet har
            inlemmats i det svenska rättssamhället. Hade barnkonventionen
            stått som riktmärke i svensk lagstiftning skulle barn ha fått
            en helt annan rättsstatus.
          </note>
          <note>
            Herr talman! Barn måste ha en framhållen plats i tolkningen av
            lagar. I varje enskilt fall där barn är inblandade måste man först
            se till konsekvenserna av beslutet. Detta är egentligen alldeles
            naturligt, men tydligen inte lika lätt att följa.
          </note>
          <note>
            Våra barn är de mest skyddsvärda i samhället, just däför att
            barn inte har någon annan möjlighet än att förlita sig på vuxnas
            godhet och ansvarstagande.
          </note>
          <note>
            Därför måste barns bästa alltid prioriteras.
          </note>
          <note>
            Herr talman! Jag avslutar med att yrka bifall till konstitutionsutskottets
            hemställan.
          </note>
          <note type="speaker">
            Anf. 2 IAN WACHTMEISTER (nyd):
          </note>
          <note>
            Herr talman! Först och främst måste jag medge att jag inte visste
            att svensk rättvisa kunde vara så grotesk och sjuk att det finns
            skyldighet att sända porrmaterial från rättegångar till intresserade
            snuskhumrar. Jag visste inte heller, förrän ganska nyligen, att
            man kunde köra porrfilm på tingsrätten.
          </note>
          <note>
            Man kan fråga sig var det sunda förnuftet, hänsynen till andra
            människor och rättvisan finns, och man kan fråga sig var riksdag
            och regering har funnits någonstans. Nu återstår att se om vi
            har lärt oss någonting av detta.
          </note>
          <note>
            Men, herr talman, i dag kan vi ju glädjas. I dag har vi fått
            bevis för att riksdagen kan leva, reagera och agera, och att det
            kan gå undan.
          </note>
          <note>
            Men hur gick det då till, kan man fråga sig. Det berodde inte
            på något initiativ från riksdagen, utan det var opinionen, nämligen
            kvällspressen, som fick litet fart på riksdag och regering, och
            som väckte lagstiftarna. Plötsligt, efter år av likgiltighet blev
            det litet drag under galoscherna.
          </note>
          <note>
            Det är alltså efter det att Aftonblandet och
          </note>
          <note>
            Expressen visat hur det går till i den fjärran verkligheten,
            nämligen att snusk och perversiteter levereras vidare från domstolar,
            som man först reagerar.
          </note>
          <note>
            Man säger usch och menar att anseendet måste räddas. Man säger
            att ett ärende måste klaras av med den svindlande hastigheten
            av någon månad.
          </note>
          <note>
            Det är väldigt snabbt i en krets där man är van vid att under
            många år gömma viktiga frågor i utredningar.
          </note>
          <note>
            Det går ju nu, alla är överens och tillstyrker kan kanske t.o.m.
            talmannen säga. Men jag menar att vi inte alls kan andas ut i
            och med det. Riksdagens rykte skapas nämligen vid tillfällen som
            för två månader sedan, närmare bestämt den 25 mars, när just den
            här sortens frågor behandlades i justitieutskottets betänkande
            nr 16. Vi hade då en mycket rimlig och vettig reservation, som
            säkert hade stötts av opinionen och av tidningar m.fl. om de hade
            observerat den. Men den stöddes inte av riksdagen -- alla ni som
            sitter här, utom vänstern, röstade emot den.
          </note>
          <note>
            Vad gällde det? Jo, det gällde i det fallet åtgärder mot våldspornografi
            och barnpornografi, att förbjuda tillverkning och spridning av
            detta.
          </note>
          <note>
            Utskottet hade då hänvisat till Justitiekanslerns utredning,
            men där säger han att hans redogörelse har lett till slutsatsen
            att han inte har grund för att nu föreslå några författningsändringar
            för att föreskrifterna om straff för våldspornografisk och olaga
            våldsskildring bättre skall kunna fylla sitt ändamål. Riksdagen
            hänvisar alltså till en utredning som ingenting gör, och sedan
            gömmer man sig bakom det.
          </note>
          <note>
            Jag vill säga att det var en del kds-ledamöter som efteråt sade
            att det var dåligt och att de egentligen inte skulle ha röstat
            som de gjorde.
          </note>
          <note>
            Vi från Ny demokrati ställde oss upp här inne den gången för
            att vi ville sätta våra namn under det som vår talesman i justitieutskottet
            K G Sjödin hade anfört. Vi försökte påkalla uppmärksamhet den
            gången, för att om möjligt stämma i bäcken i stället för i ån
            -- men det kom ingen reaktion någonstans.
          </note>
          <note>
            Jag hoppas därför att vi i fortsättningen slipper se det här
            sömngångaraktiga, partistyrda beteendet.
          </note>
          <note>
            Efter den här frågan om barnpornografi, som är dagens fråga,
            måste vi visa att riksdagen tänker och agerar i sak. Om det kommer
            ett bra och välmotiverat förslag, måste vi alltså ta ställning
            till det i sak, och inte ta ställning på grund av någon sorts
            allmän partiopportunism. Vi måste inse vilka som är våra arbetsgivare
            -- det är nämligen allmänheten, och ingen annan.
          </note>
          <note>
            Riksdagsledamöterna måste tänka själva.
          </note>
          <note>
            Vi har ett förfarande som innebär, att så fort det kommer en
            motion till ett utskott -- de flesta utskott -- avstyrks den bara,
            oberoende av vad den innehåller. Där kommer sådana här frågor
            upp, som sedan avslöjas i en jättelik skandal, och då kan man
            plötsligt reagera. Det duger inte.
          </note>
          <note>
            I hela den här skalan av brott-straff-brottsoffer ligger riksdagen,
            som är den lagstiftande församlingen, sist i Sverige. Först ligger
            allmänheten. Allmänheten är upprörd över vad som sker. Det är
            vi här som stiftar lagarna, och vi ligger långt efter -- farligt
            långt efter, vill jag mena.
          </note>
          <note>
            I dag agerar alltså riksdagen, snyggt och prydligt --
          </note>
          <note>
            det skulle bara fattas annat. En gång reagerade vi på det här
            sättet, en gång i juni 1993. Men en svala gör ingen sommar. Ett
            uppvaknande övertygar ingen om att man inte snart somnar in igen.
          </note>
          <note>
            Jag vill med detta yrka bifall till utskottets hemställan.
          </note>
          <note>
            (Applåder)
          </note>
          <note type="speaker">
            Anf. 3 EVA ZETTERBERG (v):
          </note>
          <note>
            Herr talman! Tanken och den verklighet som uppdagade sig för
            oss och för hela svenska folket för några veckor sedan, när barnpornografihärvan
            kom fram i ljuset, var svindlande. Det var många av oss som sade:
            Det här är inte möjligt. Det är inte möjligt att svensk rättskipning
            skall fungera på det här sättet, att tingsrätten skall åläggas
            att lämna ut filmer som är beslagtagna därför att de är brottsliga,
            därför att de grovt skändar barn. Men det var möjligt.
          </note>
          <note>
            Jag måste ställa frågan varför det var möjligt.
          </note>
          <note>
            Varför kunde man inte i Justitiedepartementet, regeringen, justitieutskottet
            och konstitutionsutskottet, de som dagligen arbetar med de här
            frågorna, förutse denna situation?
          </note>
          <note>
            Vi vet att frågor om barnpornografi har varit uppe, som Ian Wachtmeister
            var inne på tidigare, där vi i olika partier har haft olika förslag.
            Men att den här kollisionen och tillämpningen av rättskipningen
            skulle te sig på det här sättet var för mig, och säkert för de
            allra flesta, fullständigt otänkbart. Men det var inte otänkbart
            -- det var precis det som skedde.
          </note>
          <note>
            Vi var många som undrade om den nuvarande lagstiftningen inte
            var tillräcklig för att förhindra att de här filmerna skulle lämnas
            ut. Det fanns de som hävdade att yttrandefrihetsgrundlagen skulle
            räcka till. Om den nu inte hade gjort det, har vi barnkonventionen,
            som Chatrine Pålsson och flera andra av oss har aktualiserat och
            krävt skall inkorporeras med svensk lagstiftning. Så har tyvärr
            ännu inte skett. Jag hoppas fortfarande att riksdagen skall kunna
            fatta ett sådant beslut.
          </note>
          <note>
            Om barnkonventionen hade ingått i svensk lagstiftning hade man
            kunnat åberopa den, och därmed att barnens intresse av att vara
            skyddade i den här situationen självklart måste gå före sekretesslagen,
            före allmänhetens intresse av att ta del av bevismaterial.
          </note>
          <note>
            Det är naturligtvis bra att den här propositionen nu har kommit
            och snabbt har behandlats av konstitutionsutskottet. Jag måste
            instämma med
          </note>
          <note>
            Ian Wachtmeister: Fattas bara annat!
          </note>
          <note>
            Men jag vill också påpeka att det som jag och flera andra har
            tagit upp i motioner har i viss mån blivit tillgodosett i utskottets
            betänkande. Det vi har tagit upp är det som fattas i propositionen.
          </note>
          <note>
            I propositionen skyddas de barn som kan identifieras, men det
            jag uppfattar som en stor brist är att de barn som inte kan identifieras,
            framför allt barn som inte är svenska, vars namn eller adress
            vi inte känner till, inte omfattas av den skärpning som man vill
            ta fram i propositionen. Det är därför som jag har skrivit motionen.
            Jag ser att man i betänkandet i viss mån har tagit fasta på det
            här, och det är min förhoppning att man därvidlag kommer att ha
            med sig den frågeställningen framöver.
          </note>
          <note>
            Jag vill också ta upp det som åberopas i texten i betänkandet,
            dvs. att Vänsterpartiet tidigare har krävt kriminalisering av
            innehav av barnpornografi. Det stämmer inte riktigt. Det vi i
            en tidigare motion har krävt är att man skall överväga kriminalisering
            av barnpornografi. Vi inser att det finns mycket svåra gränsdragningar
            mot sekretesslagstiftning och annat, och vi menar att den här
            frågan är värd att ses över i ett större perspektiv och att man
            inte från en dag till en annan bara bestämmer om kriminalisering.
          </note>
          <note>
            Jag vill för Vänsterpartiets del yrka bifall till utskottets
            hemställan. Jag hoppas på allvar att de frågeställningar som vi
            har väckt i motioner kommer att finnas med när man går vidare
            i de här frågorna, för att vi inte skall hamna i en ny situation,
            där de som jobbar med lagstiftningsfrågor inte skulle ha kunnat
            förutse någon ytterligare katastrof. Det måste till varje pris
            kunna undvikas.
          </note>
          <note>
            (Applåder)
          </note>
          <note type="speaker">
            Anf. 4 MARGARETA ISRAELSSON (s):
          </note>
          <note>
            Herr talman! Vad är barnpornografi? Det här handlar om en sekretesslagstiftning,
            men ändå hör frågan hemma i detta sammanhang.
          </note>
          <note>
            Barnpornografi är en skildring av ett sexuellt övergrepp mot
            barn. Sexuella övergrepp mot barn är kriminellt i vårt land och
            i vår lagstiftning.
          </note>
          <note>
            Barnpornografi är också, Ian Wachtmeister, kriminellt i Sverige.
            Vi har en lagstiftning mot barnpornografibrott.
          </note>
          <note>
            Om man har den tolkningen framför sig hela tiden, dvs. att barnpornografi
            är ett sexuellt övergrepp, blir en barnpornografisk film ett övergrepp
            varje gång den visas. Jag anser att vi måste ha den grundsynen
            när vi diskuterar frågor som på olika sätt berör barnpornografi.
          </note>
          <note>
            Visst är det beklagligt, som flera andra har sagt här i dag,
            att en tingsrätt skall förvandlas till en porrbutik innan vi inser
            hur lagstiftningen slår. Men det är heller inte så att riksdagen
            inte har gjort någonting i den här frågan. Riksdagen har avslagit
            motioner som har haft idéer kring hur man skulle kunna förändra
            på det här området, i vissa fall med hänvisning till att utredning
            pågår, i andra fall med hänvisning till att man inte vill göra
            de här förändringarna.
          </note>
          <note>
            En gällde kriminalisering av innehav av barnpornografiska alster.
            En kriminalisering av innehav skulle ju göra det omöjligt att
            sprida barnpornografi också från en tingsrätt. Då säger man inte
            bara att det är förbjudet att sprida och framställa utan att det
            faktiskt är ett övergrepp mot barn varje gång som man använder
            sig av film, tidning osv.
          </note>
          <note>
            I en motion från allmänna motionstiden, med
          </note>
          <note>
            Ingegerd Sahlström som förste undertecknare, var vi flera socialdemokrater
            som föreslog att de barnpornografiska brotten skulle flyttas från
            16
          </note>
          <note>
            kap. brottsbalken till 6 kap.
          </note>
          <note>
            I 16 kap. innebär barnpornografibrott inte detsamma som de skulle
            göra om de flyttas över till
          </note>
          <note>
            6 kap. om sexualbrott. Då skulle mycket av det som nu har skett
            faktiskt kunna förhindras. Vi anser fortfarande att det här är
            någonting som borde övervägas. Vi har också blivit informerade
            om att
          </note>
          <note>
            BRIS och Rädda barnen tillskrev regeringen i den här frågan,
            i samband med att den här propositionen skulle läggas fram, och
            påpekade vikten av att en sådan här förändring görs.
          </note>
          <note>
            Naturligtvis är det, som flera har sagt, viktigt att vi har fått
            fram det här lagförslaget. Det vill jag också yrka bifall till,
            men jag vill understryka att det finns saker inom den barnpornografiska
            lagstiftningen som behöver förändras -- kanske behövs främst förändringen
            i brottsbalken.
          </note>
          <note>
            Jag skall bara ge en liten kommentar till det faktum att ett
            barn som har blivit utsatt för ett sexuellt övergrepp och under
            tiden dessutom filmats eller fotograferats betraktas på olika
            sätt om barnet kan identifieras eller inte. Av den anledningen
            har justitiekanslern i en särskild skrivelse kommit med förslag
            för att de barn som har fråntagits sin identitet, exempelvis genom
            att de har fått en handduk över ansiktet, blivit lindade eller
            då ansiktet inte syns i bild, skall kunna skyddas. Dessa barn
            är inte skyddade av det lagförslag som regeringen har lagt fram.
            Jag vill understryka detta, men som motionärer finner vi det glädjande
            att justitiekanslern har uppmärksammat det här specifika problemet.
            Det leder också till att de filmerna förhindras från att spridas
            från tingsrätten.
          </note>
          <note type="speaker">
            Anf. 5 MARGARETA VIKLUND (kds):
          </note>
          <note>
            Herr talman! Barnkonventionen har nämnts i dag, och jag vill
            också ta upp artikel 34 där det står att
          </note>
          <note>
            ''alla barn har rätt att skyddas mot sexuella övergrepp, våld
            och misshandel.
          </note>
          <note>
            Alla barn har rätt att skyddas mot att utnyttjas i prostitution
            och pornografi.''
          </note>
          <note>
            Barn tillhör en svag grupp i vårt samhälle. De har svårt att
            själva hävda sina intressen och att påverka sin egen situation.
            De är faktiskt helt beroende av oss vuxna. Trots detta har barn
            samma inneboende värdighet och värde som oss andra i samhället
            och också samma okränkbara mänskliga rättigheter.
          </note>
          <note>
            Sverige har generellt en bra lagstiftning för barn.
          </note>
          <note>
            Både barn och vuxna har också fått en starkare ställning som
            brottsoffer. Problemet är att tillämpa lagstiftningen, vilket
            också den aktuella frågan visar.
          </note>
          <note>
            Trots det relativt starka sociala skyddsnät som finns i Sverige
            far många barn illa. De utnyttjas sexuellt av närstående vuxna.
            De utnyttjas till pornografi.
          </note>
          <note>
            De lever i själslig och kroppslig vanvård. De misshandlas dagligen,
            en del till döds. Ofta förekommer olika former av barnmisshandel
            samtidigt.
          </note>
          <note>
            Det är viktigt att vi som politiska beslutsfattare ställer oss
            på barnens sida och försöker att i olika sammanhang föra deras
            talan.
          </note>
          <note>
            Herr talman! Den s.k. barnporrhärvan har upprört en stor del
            av svenska folket. Det är positivt och glädjande att människor
            engagerar sig, reagerar och agerar när något är fel. Och visst
            var det fel att man över huvud taget måste ställa två lagar mot
            varandra så att en tredje part kom emellan -- i det här fallet
            det utnyttjade barnet. Våra lagar är ju till för att bl.a. upprätta
            och upprätthålla ordning och rättvisa och inte för som i detta
            fall underlätta för olika profitörer att komma åt kränkande material
            med hänvisning till offentlighetsprincipen.
          </note>
          <note>
            Jag anser att det är mycket positivt att justitiekanslern har
            initierat den ändring av sekretesslagen som behandlas i dag och
            att konstitutionsutskott och lagutskott har behandlat förslaget
            så välvilligt och snabbt.
          </note>
          <note>
            Konstitutionsutskottet och lagutskottet föreslår dessutom förbättringar
            av lagtexten, som ändå är att betrakta som temporär. Det kommer
            att göras ytterligare juridiska djupdykningar i frågan. Det är
            också bra.
          </note>
          <note>
            Att frågan om barnpornografimaterialet gick att behandla så snabbt
            ser jag som en förtroendeskapande åtgärd gentemot alla utsatta
            barn i vårt samhälle och i rättssammanhang. Det ger barnen och
            de unga signaler om att vi faktiskt bryr oss om dem, och de signalerna
            behöver barn och ungdom ha i dag.
          </note>
          <note>
            Men ändå är det ganska märkligt med alla de olika turerna i barnporrfrågan.
            Det är bara att konstatera att det ökade antalet nya lagar gör
            lagstiftningen svåröverskådlig för såväl lagstiftare som tjänstemän
            och inte minst allmänheten. Det har i det aktuella fallet visat
            sig att lagbestämmelser kan motverka varandra på ett sätt som
            lagstiftaren inte kunde förutse. Det har då lett till en sådan
            absurd situation, som man ändå måste anse att frågan om barnporrfilmerna
            ändå var.
          </note>
          <note>
            Det borde därför finnas lagtillämpningsspärrar inbyggda i lagstiftningen
            som kan ge signaler när lagens eller lagarnas tillämpning strider
            mot sunt förnuft och etiska normer och värderingar.
          </note>
          <note>
            Det skulle kunna innebära, att om en tjänsteman upptäcker konsekvenser
            av en lag, stadga eller förordning som lagstiftaren eller den
            som utfärdade bestämmelsen inte avsåg, kan tjänstemannen eller
            arbetsgruppen tilsammans med ansvariga chefer diskutera frågan
            och vägra fatta ett beslut som strider mot allt sunt förnuft och
            de värderingar som råder i samhället. Ett liknande förslag framfördes
            av Alf Svensson i en motion till riksdagen den 19
          </note>
          <note>
            januari 1988.
          </note>
          <note>
            Jag tror inte att det som vi nu har fått vara med om, när det
            gäller barnporrhärvan och utlämnandet av barnpornografifilmerna
            är en enstaka händelse.
          </note>
          <note>
            Lagar kommer att ställas emot varandra, och kanske kan ännu större
            skada än den som nu är gjord åsamkas enskilda människor. Därför
            vore det bra om man kunde ha en handlingsberedskap då liknande
            situationer uppträder i andra frågor och gällande kanske andra
            lagar.
          </note>
          <note>
            Jag yrkar bifall till utskottets förslag. Jag tycker att det
            är bra.
          </note>
          <note type="speaker">
            Anf. 6 BIRGER HAGÅRD (m):
          </note>
          <note>
            Herr talman! På talarlistan finns det inte någon ledamot från
            konstitutionsutskottet upptagen, men trots att det var ett enigt
            utskott som lade fram det här förslaget kan det finnas anledning
            att komma med några kommentarer.
          </note>
          <note>
            Ian Wachtmeister uttrycker sin förvåning över att det här kunde
            inträffa. Vi är nog ganska många som har varit rätt förvånade
            över att man på det här sättet har kunnat använda sig av lagstiftningen
            och att snuskhumrar och andra, för att citera Ian
          </note>
          <note>
            Wachtmeister, på det här sättet har kunnat profitera på de luckor
            i lagen som finns.
          </note>
          <note>
            Det finns all anledning för oss att försöka reagera.
          </note>
          <note>
            Det har vi gjort. Det kanske inte är kvällspressen i första hand
            som bär äran av det här utan snarare lagkloka jurister som upptäckte
            att någonting inträffade som inte var meningen.
          </note>
          <note>
            Man har alltså agerat snabbt från regeringen, justitiekanslern
            och konstitutionsutskottet. Man kan förutsätta att riksdagen i
            dag kommer att följa det förslag som har lagts fram ifrån konstitutionsutskottet.
          </note>
          <note>
            Det finns emellertid anledning att sätta upp ett varnande finger.
            En del tycker att det är bra att det har gått så snabbt med den
            här processen. Ja, det är nog bra att man har kunnat reagera i
            en sådan här speciell situation. Men normalt tror jag inte att
            vi skall hoppas på att det skall gå att snabbt hasta igenom saker
            och ting i riksdagen. Det är tvärtom den omsorgsfulla, noggranna
            prövningen som måste vara grundregeln i alla sammanhang.
          </note>
          <note>
            Rättssäkerheten måste komma in i bilden.
          </note>
          <note>
            I det här fallet säger också utskottet direkt -- och det skall
            man nog ta till sig -- att det föredragande statsrådet har sagt
            att dessa frågor är ytterst komplicerade och de förtjänar att
            få en närmare belysning. Det fordrar en genomgång av hur de gällande
            bestämmelserna förhåller sig till varandra.
          </note>
          <note>
            Det fordras ingående överväganden om möjligheter att kunna förtydliga
            lagarna eller att göra ändringar av de gällande reglerna som till
            stor del också är av grundlagskaraktär.
          </note>
          <note>
            I sitt yttrande har utskottet slagit fast att vi vet att en sådan
            genomgång kommer att ske inom regeringskansliet, Justitiedepartementet,
            under hösten. I utskottsbetänkandet sägs vidare: ''Om genomgången
            skulle leda till ett sådant resultat att grundlagsändringar krävs,
            förutsätter utskottet att riksdagen föreläggs förslag härom under
            innevarande mandatperiod inom den tid som anges i 8 kap. 15 §
            första stycket regeringsformen.'' I
          </note>
          <note>
            klartext innebär detta att en proposition i så fall måste läggas
            på riksdagens bord senast den 17
          </note>
          <note>
            december i år.
          </note>
          <note>
            Det är angeläget att understryka att offentlighetsprincipen är
            en av våra allra främsta principer som vi har att ta till vara.
            Därför får man akta sig för att när som helst ge efter för vad
            som kan kallas för ett populistiskt tryck. I det här fallet har
            det varit befogat att agera, men man skall sätta upp ett varnande
            finger och säga att det inte alltid är så.
          </note>
          <note>
            Margareta Viklund ville ha en arbetsgrupp som skall pröva sådana
            här frågor. Det behövs inte. Vi har en lagprövningsrätt. Den är
            visserligen utrustad med förbehållet att det måste vara uppenbart
            att lagar strider mot varandra för att man skall kunna pröva det,
            men det finns ändock en sådan möjlighet. Man kanske också skulle
            kunna gå längre och göra lagprövningen ännu effektivare inför
            framtiden.
          </note>
          <note>
            Kontentan måste bli att det är bra att man kan agera snabbt i
            vissa lägen där så krävs, men det är en utomordentligt komplicerad
            materia vi har att göra med av grundlagskaraktär. Offentlighetsprincipen
            är inte någonting som man får göra till en vana att tubba på.
            Här har man kunnat rätta till felaktigheter. Det är bra, men vi
            måste vara varsamma i framtiden. Konstitutionsutskottet kommer
            förvisso att vara det.
          </note>
          <note>
            Anf. 7 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Det är nog riktigt som herr Hagård säger att man
            inte alltid kan gå efter det populistiska trycket. Det tragiska
            är emellertid är att det är detta populistiska tryck som till
            sist har fått riksdagen och dess utskott att agera. Jag tycker
            att denna händelse liksom de uppenbara luckor som vi härmed har
            sett att vi har i vår lag ger oss riksdagsledamöter budskapet
            att vi får skärpa oss ordentligt.
          </note>
          <note>
            Jag undrar om inte herr Hagård såsom en ledande moderat skulle
            hålla med om följande. Vi borde i denna riksdag ha en särskilt
            anordnad debatt som bara skulle handla om dessa vidriga företeelser,
            nämligen våld, våldspornografi och övergrepp mot kvinnor och barn.
            Då skulle vi i denna kammare kunna uttala vad vi egentligen tycker.
            Då skulle det kunna gå en signal ifrån kammaren till konstitutionsutskottet
            och justitieutskottet om att man skall sätta fart på dessa frågor.
            Vi ligger långt efter det allmänna rättsmedvetandet i Sverige.
          </note>
          <note type="speaker">
            Anf. 8 BJÖRN VON DER ESCH (m):
          </note>
          <note>
            Herr talman! Vår offentlighetsprincip är omistlig och inte förhandlingsbar.
            Det är ett konstaterande som vi har har hört ofta under senare
            tid.
          </note>
          <note>
            Under loppet av en vecka har riksdagen behandlat två ärenden
            som innebär inskränkningar i yttrandefriheten och offentlighetsprincipen.
            Jag tänker på förbudet mot tobaksreklam och på den nu aktuella
            propositionen angående barnpornografi. Det senare ärendet skall
            det fattas beslut om efter en exeptionellt snabb behandling.
          </note>
          <note>
            Vi har hört och vi vet att trycket från allmänheten är stort
            och enigheten om behovet av en lagändring är total. Så långt är
            allt gott och väl.
          </note>
          <note>
            Det föreliggande lagförslaget är emellertid präglat av den brådska
            som har rått. Man använder t.ex.
          </note>
          <note>
            uttrycket ''en ung person'' för att ange vem lagen avser att
            skydda. Det uttrycket kommer att förorsaka stor osäkerhet i domstolarna
            om vem det är som omfattas av lagen. ''En ung person'' kan nämligen
            avse personer över 20 år. Jag menar att det borde klart ha angivits
            vilka personer som lagen är avsedd att skyddda t.ex. genom användande
            av de uttryck som är vanliga i vår lagstiftning, i synnerhet i
            sådana här sammanhang. Man talar t.ex. om ''minderåriga'', ''omyndiga''
            och ''barn under 18 år''.
          </note>
          <note>
            Eftersom lagen är att betrakta som ett provisorium finner jag
            det angeläget att den översyn som nu har ställts i utsikt också
            snarast kommer till stånd. Mot bakgrund av det som har inträffat
            förefaller det inte osannolikt att det även i fortsättningen kan
            uppstå häftiga och mycket välmotiverade opinionsyttringar som
            kräver omedelbara inskränkningar i offentlighetsprincipen.
          </note>
          <note>
            Skulle riksdagen tillmötesgå dem lika snabbt som nu har skett,
            kommer många att fråga sig vad som egentligen menas med att offentlighetsprincipen
            är omistlig och icke förhandlingsbar.
          </note>
          <note>
            Vi kan göra antagandet att barnpornografimålet aldrig hade kommit
            upp, utan att EG skulle ha kommit med krav på de ändringar som
            vi nu har åstadkommit. Skulle vi då ha svarat att vår offentlighetsprincip
            icke är förhandlingsbar och omistlig?
          </note>
          <note>
            Vi kan redan nu se vilka problem vi kan komma att få. Vår offentlighetsprincip
            medger att de som sitter fängslade för de allra grövsta man kan
            tänka sig har rätt att få ut handlingar som polisen har hemligstämplat.
            Är detta acceptabelt? Vi kommer att ställas inför sådana frågor,
            och vi måste då få erforderlig tid för att lösa problemen.
          </note>
          <note>
            Anf. 9 Tredje vice talman BERTIL FISKESJÖ
          </note>
          <note>
            (c):
          </note>
          <note>
            Herr talman! Jag ber att först få instämma i Birger
          </note>
          <note>
            Hagårds anförande. Vi har olika intressen av principiell art
            att ha i åtanke så snart vi är inne på förändringar av sekretesslagstiftningen.
          </note>
          <note>
            Det är precis som Birger Hagård sade i sitt anförande, att den
            grundläggande principen i vårt samhälle är att det är offentligheten
            som är princip och att det är sekretessen som är undantag. Detta
            är vi mycket stolta över, och vi talar om det för alla som vi
            träffar från andra länder. Att öka offentligheten i det offentliga
            är en av våra ambitioner, också om vi blir medlemmar i EG. Det
            är alltså viktigt med principiell balans i den diskussion som
            har förts.
          </note>
          <note>
            Vidare reagerar jag emot när någon här säger att riksdagen i
            det här fallet visar handlingskraft, att det kan gå snabbt när
            det krävs och att det borde gå till så. Då är man enligt min mening
            inne på mycket farliga vägar. Det skall egentligen inte gå till
            på det här sättet. Beslut i riksdagen, och inte minst beslut som
            rör principiellt väldigt viktiga och svåra avvägningsfrågor, skall
            naturligtvis normalt övervägas mycket noga. Riksdagen skall inte
            bara för att tillfredsställa en tillfällig opinion rusa i väg
            och ändra lagstiftningen hur som helst. Liksom
          </note>
          <note>
            Birger Hagård vill jag här höja ett varnande finger.
          </note>
          <note>
            I sak tycker jag att de ändringar som vi nu föreslår och som
            riksdagen kommer att anta är bra, men hanteringen av ärendet är
            icke bra. Det vill jag gärna ha sagt.
          </note>
          <note>
            Jag begärde egentligen ordet för att göra några reflexioner kring
            internationella konventioner och den svenska lagstiftningen. Det
            har ju anförts att om vi bara hade följt barnkonventionen, hade
            problemet varit ur världen. Så enkelt är det inte.
          </note>
          <note>
            Det finns ett rent allmänt problem när det gäller internationella
            konventioner och deras tillämpning och praktisering i vårt land.
            En möjlighet är naturligtvis att vi bestämmer oss för att internationella
            konventioner som vi har undertecknat skall gälla som lag i Sverige.
            Det finns en del länder som har sådana bestämmelser. Men då måste
            man komma ihåg att vi är mycket noggrannare i vårt land. Om vi
            införlivar en konvention i vår lagstiftning, menar vi också att
            den skall tillämpas. Då uppkommer betydande svårigheter, eftersom
            internationella konventioner ofta är oklara i sin utformning.
            De är tillkomna som kompromisser och ofta väldigt allmänt hållna.
            För att konventionerna skall få precision krävs att mosvarande
            sakinnehåll överförs i preciserad text i svensk lag.
          </note>
          <note>
            I utredningen om grundlagen och EG -- som jag har haft möjlighet
            att sitta med i -- har vi haft anledning att fundera över detta.
            Utredningen konstaterade att vi i Sverige kommer att vara skyldiga
            att följa en del av de beslut som fattas av EG:s behöriga organ,
            oavsett vad som står i svenska lagar. Vi föreslog därför relevanta
            grundlagsparagrafer för Sveriges
          </note>
          <note>
            EG-anslutning. Detta förorsakade ett våldsamt upplopp i den allmänna
            debatten och en kritik som man ibland förvånade sig över, eftersom
            den från saklig synpunkt var dåligt grundad. Det visar hur känslig
            denna fråga är. Jag kan erinra om att jag i ett särskilt yttrande
            till utredningens betänkande har en del funderingar kring internationella
            konventioners tillämplighet på svensk lagstiftning över huvud
            taget.
          </note>
          <note>
            Precis som Björn von der Esch var inne på är detta ett problem
            som kommer att få ökad tyngd framöver, inte bara om vi kommer
            med i EG utan också på grund av internationaliseringen av politiken,
            vårt ökade internationella beroende och vår anslutning till den
            ena konventionen efter den andra. Detta är frågor som sannerligen
            kräver noggranna överväganden och mycket stor eftertanke.
          </note>
          <note>
            Lagrådet var mycket tveksamt när det gäller de förslag som vi
            nu kommer att anta, men man accepterade dem med hänvisning till
            att hela denna fråga skall bli föremål för översyn, och det vill
            också jag referera till. Man kommer alltså att fundera vidare.
            På det sättet får man tillfälle att återkomma på ett mera stadigvarande
            sätt i lagstiftningen till de gränsdragningar mellan sekretess
            och yttrandefrihet som det här gäller.
          </note>
          <note>
            Anf. 10 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Tredje vice talmannen säger att riksdagen tvingas
            att rusa i väg hur som helst -- han använde det uttrycket. Riksdagen
            har i dag tvingats att rusa i väg hur som helst just därför att
            riksdagen inte hänger med i vad som händer i verkligheten.
          </note>
          <note>
            Som relativt färsk politiker är detta en iakttagelse som jag
            många gånger har gjort. Vad vi gör i dag är att vi försöker att
            undvika att riksdagen blir till åtlöje. I dag ber riksdagen om
            ursäkt för sina tidigare synder. Så ser jag det.
          </note>
          <note>
            Sedan har jag en fråga till herr Fiskesjö. Våld, våldsbrott,
            våldspornografi, barnpornografi är områden där vi här säkert har
            begått en serie underlåtenhetssynder. Borde vi inte debattera
            dessa områden vid ett annat tillfälle i en särskild debatt, både
            när det gäller sekretesslagar och i fråga om ändringar i brottsbalken?
          </note>
          <note>
            Anf. 11 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Herr talman! Jag har ingenting emot en sådan debatt. Detta är
            intressanta områden, men då får vi ta god tid på oss, därför att
            det rör sig om komplicerade frågor. Jag tror att vi även framöver
            kan hamna i konflikter av det här slaget.
          </note>
          <note>
            När det gäller riksdagens tidigare försyndelser, tar jag inte
            på mig någon skuld, därför att denna situationen som nu har uppstått
            var det ingen som kunde förutse när den nuvarande sekretessförordningen
            och yttrandefrihetsgrundlagen antogs. Detta är någonting som har
            visat sig kunna inträffa, och då måste vi naturligtvis kunna ta
            upp en sådan fråga till förhandling och föreslå förändringar.
            Men hur klok
          </note>
          <note>
            Ian Wachtmeister än är tror jag icke att han kan förutse allt
            som kan hända. Vi kommer nog att drabbas av överraskningar även
            framöver, utan att dessa överraskningar har sin grund i någon
            systematisk eller medveten försummelse från riksdagens sida.
          </note>
          <note>
            Anf. 12 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Det handlar inte om huruvida jag är riktigt klok,
            utan det handlar om huruvida riksdagen är riktigt klok. Det måste
            vi dock vara.
          </note>
          <note>
            I det här fallet är det självklart att den lagstiftning som tidigare
            här har beslutats uppenbarligen innebar att det som nu har inträffat
            var tillåtet.
          </note>
          <note>
            Denna lagstiftning innebar att tingsrätter kunde inrätta porrbutiker.
            Jag är övertygad om att detta inte är första gången som det har
            skett. Det är bara det att det är första gången som det har uppmärksammats.
          </note>
          <note>
            Anf. 13 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Herr talman! Vad som har hänt är att det inträffade har blivit
            föremål för prövning i tingsrätt och hovrätt. Våra dömande instanser
            har alltså haft att ta ställning till en speciell fråga. Dessa
            instanser har kommit till olika slutsatser t.o.m. i den här frågan.
          </note>
          <note>
            Det visar att det i och för sig inte var givet att vi var tvungna
            att göra de förändringar som vi nu föreslår för att uppnå det
            syfte som vi alla är ense om.
          </note>
          <note>
            Sådana händelser kan inträffa på alla möjliga områden som är
            lagreglerade. Riksdagen stiftar lagar som det är ett visst syfte
            med. Vi har så gott det går på förhand gått igenom de möjliga
            konsekvenser av de lagar som riksdagen antar.
          </note>
          <note>
            Sedan skall dessa lagar tillämpas av dömande instanser. Då kan
            det visa sig att de lagar som riksdagen har stiftat har brister
            och är ofullkomliga.
          </note>
          <note>
            I det fallet är det naturligtvis riksdagens skyldighet att ta
            itu med de brister som har blivit uppenbara.
          </note>
          <note>
            Jag sade inte att Ian Wachtmeister inte var riktigt klok. Tvärtom
            sade jag att trots att Ian
          </note>
          <note>
            Wachtmeister är så klok, tror jag ändå inte att han är så klok
            att han kan förutse alla kommande händelser eller alla resultat
            som kommer av domstolars prövning av de lagar som stiftas i denna
            kammare. Vi borde ha en viss ödmjukhet, även i frågor av den här
            typen.
          </note>
          <note type="speaker">
            Anf. 14 EVA ZETTERBERG (v):
          </note>
          <note>
            Herr talman! Jag vill instämma i det som Birger
          </note>
          <note>
            Hagård, Björn von der Esch, Bertil Fiskesjö m.fl.
          </note>
          <note>
            har sagt om vikten av att behålla en bra offentlighetsprincip.
            Offentlighetsprincipen har kännetecknat vårt land, och den skall
            vi i stor utsträckning värna om. Det är viktigt att slå fast.
          </note>
          <note>
            Däremot har det visat sig att offentlighetsprincipen har stått
            i konflikt med andra lika angelägna intressen, i det här fallet
            med sekretesslagstiftningen. Det är därför oerhört viktigt att
            denna ändring snabbt kan genomföras.
          </note>
          <note>
            Det är inte sant att det inte tidigare har skett någonting, vilket
            flera här har sagt. Mitt parti och flera andra ledamöter har motionerat
            i dessa frågor.
          </note>
          <note>
            Redan i början av året uppmärksammade vi frågan om innehav av
            barnpornografi, något som jag och
          </note>
          <note>
            Margareta Israelsson här tidigare tog upp. Vi har sagt att den
            här frågan måste belysas närmare i samband med en övervägning
            om kriminalisering.
          </note>
          <note>
            Riksdagen har alltså inte varit fullständigt passiv och över
            huvud taget inte tagit upp dessa frågor.
          </note>
          <note>
            Jag vill också ta upp den boll som Ian Wachtmeister kastade.
            Han ville att det skulle anordnas en hearing om dessa frågor,
            om sexualbrott, om barnpornografi osv. Jag kan glädja Ian
          </note>
          <note>
            Wachtmeister m.fl. med att det är på gång just en sådan hearing.
            Jag inbjuder honom m.fl.
          </note>
          <note>
            personligen att delta i denna hearing. Riksdagens tvärpolitiska
            barngrupp har planerat att i början av oktober ha denna typ av
            hearing. När vi har tagit upp dessa frågor eller väckt gemensamma
            motioner för att åstadkomma resultat i riksdagen, har vi gång
            på gång stött på olika juridiska problem som har förhindrat en
            lösning, eftersom den t.ex. har kolliderat med annan lagstiftning.
            Just därför måste dessa frågor belysas i sin helhet, där man ser
            det utnyttjade barnet i ett helhetsperspektiv och inte bara strikt
            juridiskt, strikt socialt, strikt psykologiskt etc., vilket vi
            i den tvärpolitiska barngruppen har efterlyst. Hearingen kommer
            att äga rum i oktober. Vi hoppas naturligtvis att så många av
            riksdagens ledamöter som möjligt kommer att delta. Men jag är
            också övertygad om att det behövs krafter utifrån som kan hjälpa
            till att belysa var luckorna finns.
          </note>
          <note>
            Herr talman! Jag vill avsluta med att jag hoppas att det som
            står i propositionen inte bara är tomma ord, nämligen att regeringen
            och departementet avser att återkomma med en vidare belysning
            av hela frågeställningen. Jag utgår ifrån att så kommer att ske.
            Det här är definitivt inte en avslutad fråga.
          </note>
          <note>
            Vi måste se till att den här typen av problem inte uppstår på
            nytt.
          </note>
          <note>
            Anf. 15 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Eva Zetterberg talade om den tvärpolitiska barngruppen
            som skall anordna en hearing i början av oktober. Det är alldeles
            förträffligt, men det skulle dessutom behövas någonting i denna
            kammare. Jag anser att det är
          </note>
          <note>
            Sveriges riksdag som behöver ruskas om i dessa frågor. Det behövs
            en belysning av hur långt ifrån verkligheten man här inne befinner
            sig. Vi kan kanske göra bägge delarna.
          </note>
          <note type="speaker">
            Anf. 16 EVA ZETTERBERG (v) replik:
          </note>
          <note>
            Herr talman! I riksdagens tvärpolitiska barngrupp finns också
            Ny demokrati representerat. Vi hade inte just bestämt den här
            salen. Jag trodde inte att det var det som var det väsentliga.
            Vi hade siktat på förstakammarsalen eller andrakammarsalen.
          </note>
          <note>
            Men om talmannen är intresserad av att ha denna hearing i riksdagens
            plenisal, tror jag inte att det är någon av oss som har några
            invändningar. Vi ser fram emot att ha även Ian Wachtmeister som
            deltagare i denna hearing.
          </note>
          <note type="speaker">
            Anf. 17 INGELA MÅRTENSSON (fp):
          </note>
          <note>
            Herr talman! Jag vill också sälla mig till dem som här har satt
            upp ett varnande finger när det gäller att tumma på offentlighetsprincipen.
            Det är en mycket viktig princip som vi har här i Sverige och som
            är unik för Sverige.
          </note>
          <note>
            Vi från Folkpartiet liberalernas sida har alltid hävdat denna
            princip som en av hörnpelarna i vår demokrati. Därför skall vi
            inte utan vidare ändra i offentlighetsprincipen. Men just i detta
            fall är det mycket bra att göra det, och jag ställer mig helt
            bakom den bedömning som utskottet har gjort om att vi snabbt skall
            ändra på detta för att komma till rätta med en situation som är
            helt absurd. Men det får inte gå till på detta sätt regelmässigt,
            utan detta måste vara ett undantag snarare än en regel.
          </note>
          <note>
            När det gäller hanteringen av själva ärendet, våld och övergrepp
            mot barn, tycker jag att det är mycket bra att denna fråga har
            belysts på detta sätt och att vi verkligen får en debatt. Jag
            välkomnar det förslag som Ian Wachtmeister har väckt här tidigare
            om att ha en debatt i kammaren om våld mot barn och mot kvinnor.
            Ju fler som engagerar sig i den debatten, desto bättre. Oftast
            har det nämligen varit kvinnorna i riksdagen som har tagit upp
            dessa frågor. Men om vi kan få en mycket bredare uppslutning i
            en sådan debatt, tycker jag att det vore mycket bra. Det hindrar
            inte att man både har en hearing, vilket barngruppen har väckt
            förslag om, och en debatt här i kammaren. Det tycker jag är högst
            angeläget.
          </note>
          <note>
            Jag reagerade självt mycket starkt när jag såg den här filmen
            från Thailand, där man visade barnet helt oskyddat, medan förövarens
            identitet inte skulle röjas. Detta nakna barn satt alltså helt
            öppet för allmänheten att beskåda. Så får det inte vara, att barnet
            inte skyddas mer. Nog finns det anledning att se över dessa frågor.
            Jag utgår också från att regeringen verkligen tar upp hela frågan
            och återkommer och belyser den.
          </note>
          <note>
            Anf. 18 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Det talas mycket vackert i denna kammare om offentlighetsprincipen.
            Det är bra på många sätt. Men vad vi nu ser är att offentlighetsprincipen
            har kommit att betyda rätten att kika i grannens nyckelhål och
            att samla på sig diverse snaskigt material från domstolarna. Det
            kan väl ändå inte ha varit meningen med offentlighetsprincipen?
          </note>
          <note>
            Jag skulle vilja framföra något annat som jag tycker kommer långt
            före offentlighetsprincipen, nämligen den personliga integriteten
            i en demokrati.
          </note>
          <note type="speaker">
            Anf. 19 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Frågan gäller just de fall då den personliga integriteten
            och offentlighetsprincipen kolliderar. Det är en mycket delikat
            avvägning som man måste göra i detta fall. Båda principerna är
            ju viktiga. Men i just detta fall har jag inga invändningar mot
            att ändra lagen och justera offentlighetsprincipen, så att integriteten
            hos de barn som har utsatts för övergrepp inte kränks. I
          </note>
          <note>
            detta sammanhang är vi alltså helt överens. Men det är svåra
            överväganden som vi har att göra.
          </note>
          <note type="speaker">
            Anf. 20 INGVAR JOHNSSON (s):
          </note>
          <note>
            Herr talman! Som Birger Hagård inledde med är detta betänkande
            helt enigt, och det var väl inte förutsatt att det skulle bli
            någon debatt mellan utskottsledamöterna. När nu representanter
            för alla partier har gjort deklarationer, kan det väl ändå finnas
            anledning för mig att säga några ord om varför även vi har kommit
            fram till de ståndpunkter som finns redovisade i betänkandet.
          </note>
          <note>
            Allra först skulle jag vilja säga att det är mycket lätt att
            instämma i det som Margareta Israelsson och andra har sagt här
            tidigare om den vrede och indignation som vi alla har känt över
            hur detta material kunde bli tillgängligt. Jag vill också markera
            vad många tidigare har sagt här, nämligen att barnpornografibrott
            och olaga våldsskildringar är avskyvärda uttryck för både ohämmad
            spekulation i våld och mänsklig förnedring som inte kan accepteras
            i ett samhälle som vårt.
          </note>
          <note>
            Jag vill därför yrka bifall till utskottets förslag.
          </note>
          <note>
            Jag vill också säga något om den diskussion som har förts om
            offentlighetsprincipen. Det är naturligtvis på det sättet, som
            har framförts från Birger Hagård och från tredje vice talman Bertil
            Fiskesjö, att offentlighetsprincipen är mycket viktig och att
            det skall till mycket starka skäl för att göra ingrepp i den.
            Men i detta fall kan ingrepp accepteras mer som ett undantag än
            som en regel. Jag tycker att det är mycket viktigt att denna markering
            finns med i denna debatt.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            Meddelande om samlad votering
          </note>
          <note>
            Andre vice talmannen meddelade att bostadsutskottets betänkande
            BoU21, socialförsäkringsutskottets betänkande SfU19, skatteutskottets
            betänkanden SkU29 och SkU34
          </note>
          <note>
            samt justitieutskottets betänkanden JuU32, JuU33,
          </note>
          <note>
            JuU34, JuU35 och JuU36 skulle avgöras i ett sammanhang efter
            avslutad debatt.
          </note>
          <note>
            5 § Bostadsbidragens administration --
          </note>
          <note>
            bostadsanpassningsbidrag
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU21 Bostadsbidragens administration --
          </note>
          <note>
            bostadsanpassningsbidrag (prop. 1992/93:100
          </note>
          <note>
            delvis).
          </note>
          <note type="speaker">
            Anf. 21 BRITTA SUNDIN (s):
          </note>
          <note>
            Herr talman! För många människor i vårt land är bostadsbidragen
            förutsättningen för att de skall kunna efterfråga en bra bostad.
            Vi har i Sverige med bostadsbidragen som ett verkningsfullt medel
            åstadkommit att de allra flesta, och framför allt barnfamiljerna,
            har kunnat bo bra.
          </note>
          <note>
            Detta är en målsättning som vi i stort sett har varit överens
            om, även om det har knorrats från vissa håll om bidragsberoende.
          </note>
          <note>
            Bostadsbidraget har en utomordentligt stor betydelse för att
            hushåll med små inkomster skall kunna bo efter sina behov. Min
            förhoppning är att vi även för framtiden skall finna majoriteter
            i riksdagen som värnar om detta. Det finns i dag tendenser som
            kan innebära att välfärden även på detta område urholkas.
          </note>
          <note>
            Lika viktigt som det är att ha rätt till utbildning, till omsorg
            och till sjukvård, är det att ha rätt till en bra bostad. Barn
            som växer upp i en trygg och bra bostadsmiljö har goda förutsättningar
            att klara sig bra genom livet.
          </note>
          <note>
            Det betänkande som vi behandlar i dag innebär stora förändringar,
            både på det administrativa området och i fråga om beräkningsgrunderna.
          </note>
          <note>
            Redan i höstas fattade vi i riksdagen ett principbeslut om att
            bidragsadministrationen skulle föras över från kommunerna till
            försäkringskassorna. Vi var eniga om det beslutet då, förutom
            att vi socialdemokrater redan då ville ge regeringen till känna
            att det centrala myndighetsansvaret fortsättningsvis också skall
            ligga hos Boverket.
          </note>
          <note>
            När vi debatterade detta i höstas, ansåg Agne
          </note>
          <note>
            Hansson att det, eftersom utredningens förslag innebar att Boverket
            även fortsättningsvis skulle ansvara för utvärderingar inom det
            bostadspolitiska området, inte fanns någon anledning att tro något
            annat än att det också skulle bli regeringens förslag.
          </note>
          <note>
            Med facit i hand kan vi nu se att det var just vad regeringen
            kunde göra. Förslaget innebär nu att hela det centrala ansvaret
            läggs på
          </note>
          <note>
            Riksförsäkringsverket. I frågor av bostadspolitisk innebörd förutsätter
            man att RFV samråder med
          </note>
          <note>
            Boverket.
          </note>
          <note>
            Det gick alltså precis som vi befarade. I den allmänna systemskiftesyran
            på bostadspolitikens område, splittras nu de kunskaper upp som
            finns på
          </note>
          <note>
            Boverket, och en ny kompetens skall börja byggas upp på RFV.
            Jag kan inte förstå denna förändringsiver. Vi har ett statligt
            verk som på ett utmärkt sätt har skött de olika delarna på bostadspolitikens
            område och som genom att det har fått ett myndighetsansvar för
            hela sektorn också har skaffat sig en bred kompetens som har haft
            stor betydelse för utformningen av den svenska bostadspolitgiken
            och som har varit till stort gagn för oss beslutsfattare.
          </note>
          <note>
            Det är bra att vi kan göra rationaliseringar och förbättringar
            i administrationen genom försäkringskassorna. Men det är synd
            att majoriteten inte har velat slå vakt om den samlade kompetens
            som Boverket utgör. Jag yrkar bifall till reservation 2.
          </note>
          <note>
            När det gäller administrationen i övrigt vill jag understryka
            det som utskottet har skrivit om den kompetens om finns hos de
            kommunala handläggarna och det viktiga i att dessa också får komma
            i fråga vid rekryteringen till försäkringskassorna.
          </note>
          <note>
            I fråga om inkomstprövning är det bra att denna nu kan grundas
            på den aktuella förvärvsinkomsten.
          </note>
          <note>
            Men det som vi från Socialdemokraternas sida motsätter oss är
            majoritetens förslag att förmögenheter i fortsättningen inte skall
            påverka bostadsbidragen. Vi menar att alla medel måste tillgripas
            i det kärva ekonomiska läge som vi nu har för att vi skall få
            en så rättvis fördelning som möjligt.
          </note>
          <note>
            Men vi vet att det finns grupper med mycket små inkomster, som
            trots bostadsbidraget inte har råd med en fullvärdig bostad. Det
            finns i dag signaler som visar att människor har börjat flytta
            in i mindre lägenheter, även om deras behov är större. När det
            visar sig att de, på grund av att den nedre hyreskostnadsgränsen
            höjs, t.o.m. i vissa fall kan få minskade bostadsbidrag, då tycker
            jag att man kan satsa de begränsade resurserna på dem och inte
            på dem som har förmögenheter.
          </note>
          <note>
            Därför har vi också föreslagit att gränsen för 75-
          </note>
          <note>
            procentsbidraget höjs med 150 kr per månad. Det innebär ca 500
            kr mer per år i oreducerat bidrag.
          </note>
          <note>
            Det kan tyckas vara en marginell ändring, men för de familjer
            som har bostadsbidrag och som lever på marginalen är varje krona
            värdefull.
          </note>
          <note>
            Jag vill också hänvisa till det som står i betänkandet om att
            det kan bli aktuellt att ompröva kostnadsgränserna i höst igen,
            nu när det tycks finnas en majoritet för att minska de generella
            subventionerna ytterligare. Det är väldigt viktigt att också bostadsbidragen
            omprövas när man nu ytterligare ökar hyreskostnaderna. Jag yrkar
            bifall till reservation 5.
          </note>
          <note>
            I betänkandet har vi kunnat enas om att utöka kretsen av bidragsberättigade
            till att också omfatta personer av samma kön, utan att ta hänsyn
            till deras samlevnadsform. Det är bra att det nu skapas rättvisa
            på detta område.
          </note>
          <note>
            Det här förslaget innebär så stora förändringar i beräkningsförutsättningarna
            att det kräver en noggrann analys av hur bostadsbidragen slår
            för olika grupper. Det finns också angett i propositionen att
            Riksförsäkringsverket skall göra en sådan utredning. Då är det
            viktigt att Boverkets kunskaper tas till vara, vilket vi har skrivit
            i ett särskilt yttrande i betänkandet.
          </note>
          <note>
            I övrigt står vi socialdemokrater naturligtvis bakom samtliga
            våra reservationer, men av tidsskäl yrkar jag alltså bifall till
            reservationerna 2 och 5.
          </note>
          <note type="speaker">
            Anf. 22 EVA ZETTERBERG (v):
          </note>
          <note>
            Herr talman! Frågan om bostadsbidragen -- hur mycket pengar vi
            lägger på dem, hur de organiseras och administreras -- är av stor
            betydelse för de allra flesta människor i vårt land som i dag
            inte med den egna inkomsten kan täcka sina hyreskostnader.
          </note>
          <note>
            Men det är inte bara väsentligt för dem som själva behöver bidragen.
            Det är också väsentligt för alla oss andra som tycker att det
            är viktigt att alla har rätt till en god bostad och att man skall
            kunna ha det även om man inte har så höga inkomster.
          </note>
          <note>
            En av de frågor som behandlas i detta betänkande, nämligen överförandet
            till försäkringskassan, har vi redan diskuterat här i kammaren.
            Jag har inget mer att tillägga på den punkten.
          </note>
          <note>
            Däremot ställer Vänsterpartiet inte upp på inställningen i den
            fråga som kvarstår, som vi också har haft uppe tidigare, nämligen
            att Boverket i betänkandet och i regeringens planer får en mycket
            liten roll vad gäller bostadsbidragen. Jag skall inte upprepa
            argumenten, utan jag instämmer i det som
          </note>
          <note>
            Britta Sundin har sagt på den punkten.
          </note>
          <note>
            Från Vänsterpartiets sida yrkar vi bifall till reservation 2
            från Socialdemokraterna, eftersom den överensstämmer med Vänsterpartiets
            motionsyrkanden.
          </note>
          <note>
            Herr talman! En annan fråga som tas upp i det här betänkandet
            tycker jag är mycket glädjande. Den gäller bostadsbidragen till
            sammanboende av samma kön. Det är förvisso inte heller någon ny
            fråga för kammaren, för dem som är intresserade av bostadsbidragsfrågan.
            Men vi som har drivit den och som har ansett att det är en djup
            orättvisa att två män eller två kvinnor, oavsett vilken form av
            samlevnad man har, inte har kunnat få bostadsbidrag, medan hushåll
            med en man och en kvinna har kunnat få det, har tyvärr tidigare
            varit få.
          </note>
          <note>
            Jag är därför glad över att man i betänkandet kommer fram till
            att man inte skall avvakta partnerskapsutredningen, utan redan
            i dag fastslå att det måste vara möjligt att ändra de reglerna.
            Jag har därför inget yrkande på den punkten från
          </note>
          <note>
            Vänsterpartiet. Vi ser fram emot att den här förändringen snabbt
            kommer att ske.
          </note>
          <note>
            En annan viktig fråga i betänkandet gäller bostadsbidragens storlek,
            hur mycket pengar vi skall satsa på bostadsbidragen. Där har vi
            från
          </note>
          <note>
            Vänsterpartiet föreslagit 500 kr generell ökning av bostadsbidragen.
            Det beror på att vi vet att den gräns man har satt nu inte räcker
            för att täcka kostnaderna i nyproduktion. Hyrorna ligger betydligt
            högre än så.
          </note>
          <note>
            Vi vet att det i dag finns stora problem för en del att bo kvar
            i en bostad som de egentligen behöver.
          </note>
          <note>
            Många familjer byter ned sig för att få råd att bo.
          </note>
          <note>
            Vi vet att vräkningarna ökar. Därför menar vi i
          </note>
          <note>
            Vänsterpartiet att det är betydligt bättre att satsa pengar på
            högre bostadsbidrag.
          </note>
          <note>
            Vi har valt modellen att satsa på dem som har de högsta boendekostnaderna,
            även om man gärna hade behållt även en lägre gräns, för även där
            kan det vara svårt. Men vårt val har varit att satsa på dem som
            har de högsta boendekostnaderna. När därför utskottets majoritet,
            liksom socialdemokraterna, avvisar förslaget med att det är för
            dyrt, vill jag bara kontra med: Ja visst, det kostar pengar i
            direkta bidrag. Men samtidigt är det pengar som skulle gå åt på
            annat sätt, genom ökade socialbidrag eller när de här personerna
            ändå vräks.
          </note>
          <note>
            Det blir ökade kostnader inte bara för den enskilde, utan också
            för samhället, i och med en ökad utslagning.
          </note>
          <note>
            Herr talman! Den sista frågan som vi har tagit upp gäller när
            familjer skiljs åt och föräldrarna har gemensam vårdnad. Man har
            barnet varierande tid.
          </note>
          <note>
            Vi menar att båda parter skall kunna uppbära bostadsbidrag. Därför
            vill jag yrka bifall till min motion Bo44, yrkande 4.
          </note>
          <note type="speaker">
            Anf. 23 AGNE HANSSON (c):
          </note>
          <note>
            Herr talman! I det betänkande som vi nu behandlar föreslås en
            höjning av bostadsbidragen för 1994.
          </note>
          <note>
            För familjer med ett eller två barn höjs den övre bostadskostnadsgränsen
            med 400 kr per månad.
          </note>
          <note>
            För familjer med tre eller fler barn höjs samma gräns med 300
            kr per månad. Även när det gäller bostadskostnadsgränserna, där
            bidrag lämnas med
          </note>
          <note>
            50 % av bostadskostnaden, höjs den övre gränsen för familjer
            med ett barn med 400 kr per månad, och för familjer med två eller
            flera barn höjs samma gräns med 600 kr per månad.
          </note>
          <note>
            För familjer där bidrag lämnas med 75 % av boendekostnaden aviseras
            i propositionen att en förändring senare kan bli aktuell. Detta
            understryks och betonas ytterligare av utskottet.
          </note>
          <note>
            Utskottet förutsätter att regeringen återkommer med förslag i
            den och övriga delar när beslut om besparingar av räntebidragen
            på tre miljarder blir klara. Därmed har jag också kommenterat
            reservation nr 5 och det som skiljer majoriteten och
          </note>
          <note>
            Socialdemokraterna i själva bidragsbeloppen. Det rör sig om 40
            kr per månad i bidrag.
          </note>
          <note>
            Förslagen om en höjning av bostadsbidragen som en följd av de
            ökade boendekostnaderna och uttalandet om justeringar i samband
            med räntebidragsjusteringarna är en mycket tydlig markering från
            utskottsmajoriteten och regeringen, att bostadsbidragen ses som
            ett bostadspolitiskt instrument. Tydligare kan detta inte visas
            i handling än som skett i detta betänkande och i propositionen.
          </note>
          <note>
            Men Socialdemokraterna anstränger sig för att vara övertydliga
            på den här punkten. När vi behandlade bostadsbidragen senast,
            för knappt ett halvår sedan, ville Socialdemokraterna i ett tillkännagivande
            slå fast att bostadsbidragen är ett bostadspolitiskt instrument,
            med motiveringen att bidragen behöver höjas när boendekostnaderna
            ökar. Vi menade då att det är en självklarhet för regeringen och
            en sak som man inte behöver påminna om. Nu ser vi resultatet.
            Bidragen har höjts när kostnaderna har ökat. Det är bra.
          </note>
          <note>
            Vid detta tillfälle har socialdemokraterna självfallet inte möjligheten
            att återupprepa detta yrkande. Nu varierar man yrkandet för att
            kunna markera sin övertydlighet genom att i reservation nr 1 säga
            att det är viktigt att bostadsbidragen höjs när de generella bidragen
            minskar. Bostadsbidragen får större betydelse när de generella
            subventionerna minskar, konstaterar man. Kan man uttala något
            mer självklart?
          </note>
          <note>
            Det senare har ju både regeringen och utskottsmajoriteten visat
            genom att just markera att ytterligare förändringar blir aktuella
            när klarhet vunnits över indragningarna av de tre miljarderna
            i besparingar av räntesubventioner, som jag tidigare nämnde. Ändå
            reserverar sig socialdemokraterna för att ytterligare betona bostadsbidragen
            som bostadspolitiskt instrument. Tydligare kan man inte anstränga
            sig för att strida om påvens skägg i en fråga som det råder total
            politisk enighet omkring.
          </note>
          <note>
            Därmed tycker jag att vi kan vara överens om att avslå de självklarheter
            som förs fram i reservation nr 1.
          </note>
          <note>
            Jag noterade att Britta Sundin inte tog upp den delen i debatten
            den här gången och inte heller yrkade bifall till reservationen,
            om än av tidsskäl.
          </note>
          <note>
            Jag tycker att processen har lett oss närmare verkligheten. Självklart
            har bostadsbidragen gjort att hushåll med små inkomster kan bo
            bra. Det skall vara så också i framtiden. Jag hoppas, liksom
          </note>
          <note>
            Britta Sundin, att det skall vara möjligt att i den här kammaren
            även fortsättningsvis skapa sådana majoriteter att bostadsbidragen
            blir det bostadspolitiska instrument som vi vill att det skall
            vara.
          </note>
          <note>
            Åsiktsskillnaderna i betänkandet kan i sin helhet betraktas som
            mycket små, och kan naturligtvis jämföras med vad som har framgått
            av vad jag nu har sagt om reservation nr 1, trots de 6
          </note>
          <note>
            reservationerna som föreligger.
          </note>
          <note>
            Herr talman! Den väsentligaste förändringen i förhållande till
            vad som gällt tidigare beträffande bostadsbidragens organisation
            är att ansvaret för bostadsbidragen nu flyttas över från kommunerna
            till staten. Staten tar, om riksdagen följer utskottets hemställan,
            från den 1 januari 1994 helt över ansvaret också för kostnaderna
            för bostadsbidragen. Detta råder det enighet om. I
          </note>
          <note>
            konsekvens med att bostadsbidragen blir en statlig angelägenhet
            och inte en kommunal, flyttas myndighetsansvaret över till
          </note>
          <note>
            Riksförsäkringsverket. Riksförsäkringsverket är den centrala
            myndighet som i övrigt handhar andra stödformer till barnfamiljer
            och andra liknande bidrag, inkl. bostadstillägg till pensionärer.
          </note>
          <note>
            Samordningsvinster står här att göra. I princip råder det också
            en samsyn om organisationsförändringen och det centrala myndighetsansvaret.
          </note>
          <note>
            Men i reservation nr 2 gör Socialdemokraterna en markering som
            jag inte riktigt förstår vad man egentligen menar med. Jag blev
            inte klokare efter
          </note>
          <note>
            Britta Sundins argumentering. Så här står det i reservationen:
            ''När nu det centrala myndighetsansvaret för bidragsadministrationen
            m.m. skall övervägas får det anses vara både naturligt och lämpligt
            att Boverket liksom hittills har ansvaret för det bostadspolitiska
            regelsystemet som sådant, dvs. för föreskrifter, uppföljning och
            utvärdering. Att Riksförsäkringsverket också ges ett centralt
            myndighetsansvar får anses givet mot bakgrund av att verket är
            centralmyndighet för försäkringskassorna. Dessa skall ju administrera
            bidragsgivningen på den lokala nivån.'' För att markera detta
            föreslås i reservationen att tre miljoner av budgeten förs över
            från
          </note>
          <note>
            Riksförsäkringsverket till Boverket. Det är väl kanske där skillnaden
            egentligen ligger.
          </note>
          <note>
            Man kan väl, Britta Sundin, ändå inte ha mer än en myndighet
            som har det centrala ansvaret? Det läggs enligt majoriteten på
            Riksförsäkringsverket, som åläggs ett samordningsansvar med Boverket.
            Och så måste det naturligtvis vara. Det innebär på intet sätt
            att Boverket skall sluta arbeta med de här uppgifterna på sitt
            myndighetsområde. Självfallet inte. Men någon måste ha det övergripande
            ansvaret och samordning måste ske.
          </note>
          <note>
            Beträffande frågan om vilken försäkringskassa som skall betala
            ut bidraget, om det skall vara den där vederbörande är inskriven
            eller den kassa där bostaden är belägen, vilket ibland kan vara
            olika, råder det i princip ingen delad mening om. En och samma
            kassa bör administrera alla bidragsformerna till en och samma
            person eller ett och samma hushåll. Utskottet förutsätter att
            regeringen överväger detta, utan att riksdagen nu behöver göra
            någon direkt lagändring som
          </note>
          <note>
            Socialdemokraterna vill i reservation nr 3.
          </note>
          <note>
            Herr talman! Bostadsbidragen är avsedda att gå till dem som bäst
            är i behov av stöd. Bostadsbidragen är ett direkt behovsinriktat
            stöd. Därmed är också den fördelningspolitiska träffsäkerheten
            stor med just den här bidragsformen. Det förutsätter att också
            förmögenhetens storlek skall inverka på bidragets storlek. Så
            är fallet också genom att förmögenhetsförhållandena föreslås påverka
            den bidragsgrundande inkomsten genom att kapitalinkomsterna ingår
            i den bidragsgrundande inkomsten. Dessutom föreslås i propositionen
            och betänkandet att man med åberopande av en särskild paragraf,
            9 § i lagen, kan reducera bostadsbidragen, där det är uppenbart
            att en hög förmögenhet bör påverka bidragets storlek. Några ytterligare
            förmögenhetsgränser, som föreslås i reservation nr 4, som Britta
            Sundin pratade för, anses av majoriteten inte vara motiverade
            mot bakgrund av en fördyrande kontrollapparat och ökat arbete,
            som administrationen av detta skulle innebära.
          </note>
          <note>
            Vad beträffar benämningen av det särskilda bidraget för hemmavarande
            barn, som tas upp i reservation nr 6, föreslår jag att reservanterna
            får göra upp det med socialministern. Det är en strid om ord och
            detaljer som jag inte riktigt förstår. Vi har därför inte funnit
            anledning att frångå propositionens formulering på denna punkt.
          </note>
          <note>
            Herr talman! Med det anförda ber jag att få yrka bifall till
            utskottets hemställan i sin helhet och avslag på samtliga övriga
            yrkanden som har förts fram här i debatten.
          </note>
          <note>
            Det förtjänar slutligen att sägas, herr talman, att utskottet
            är enigt när vi föreslår riksdagen att göra ett tillkännagivande
            om att bostadsbidrag skall kunna utgå också till personer av samma
            kön, utan beaktande av samlevnadsform. Utskottet fullföljer därmed
            den linje som utskottet redan tidigare har haft, att ställning
            kan tas till detta utan att föregripa övervägandena i Partnerskapskommittén
            om registrerat partnerskap.
          </note>
          <note type="speaker">
            Anf. 24 BRITTA SUNDIN (s):
          </note>
          <note>
            Herr talman! Vi är övertydliga, säger Agne
          </note>
          <note>
            Hansson. Det är möjligt att vi är det. Det kan bero på regeringens
            sätt att behandla bostadsfrågorna över huvud taget. Först plockade
            man bort
          </note>
          <note>
            Bostadsdepartementet. Sedan har man gett sig på den ena saken
            efter den andra. Det gör att vi kanske är litet misstänksamma
            och därför övertydliga. För oss är det oerhört väsentligt att
            bostadsbidraget även i fortsättningen får finnas kvar som ett
            bostadspolitiskt instrument.
          </note>
          <note>
            Det är också av den anledningen som vi har reserverat oss när
            det gäller benämningen av grundbeloppet. Det står i propositionen
            att det s.k.
          </note>
          <note>
            grundbeloppet har en tydlig familjepolitisk karaktär. Därför
            föreslås det att det skall benämnas särskilt bidrag för hemmavarande
            barn.
          </note>
          <note>
            Det finns alltså en liten glidning mot att det skall benämnas
            på samma sätt som övriga socialbidrag.
          </note>
          <note>
            För att markera att vi även fortsättningsvis ser det som ett
            bostadspolitiskt instrument är vi väldigt noga med att säga att
            vi skall ha den nuvarande benämningen kvar. Det är kanske att
            vara övertydlig, men så är det.
          </note>
          <note>
            När vi i höstas diskuterade administrationen var
          </note>
          <note>
            Agne Hansson övertygad om att Boverket även fortsättningsvis
            skulle få behålla ansvaret för bostadsbidragen. Så tolkade jag
            i varje fall hans inlägg i debatten den gången. Nu har tydligen
            förändringar skett. Jag kan inte förstå vad det kan vara för problem
            med att låta Boverket ha det övergripande myndighetsansvaret för
            den bostadspolitiska delen av behandlingen av bostadsbidragen,
            medan Riksförsäkringsverket administrerar utbetalning av bidragen.
          </note>
          <note type="speaker">
            Anf. 25 AGNE HANSSON (c):
          </note>
          <note>
            Herr talman! Jag förstår att det kan vara bra att vara övertydlig
            ibland. Jag har fått en förklaring till varför man i det här fallet
            är det, och jag kan godta den.
          </note>
          <note>
            Jag konstaterar emellertid att vi närmar oss varandra. Vi är
            ganska överens om vad bostadsbidragen skall vara till för och
            om att det utgör ett viktigt instrument i bostadspolitiken. Jag
            noterar vidare att vi, majoritet och minoritet, har närmat oss
            varandra i synen på dessa frågor under tiden som vi har behandlat
            dem i denna kammare under den här mandatperioden.
          </note>
          <note>
            När vi hade debatten den 10 december fanns det en skillnad mellan
            majoriteten och minoriteten när det gällde synen på den undre
            gränsen för bostadsbidragen, som egentligen går tillbaka till
            den målsättning som vi gemensamt lade fast 1987.
          </note>
          <note>
            Jag noterar att det nu inte finns någon särmening från oppositionens,
            i varje fall inte från
          </note>
          <note>
            Socialdemokraternas, sida på den punkten. Jag har förstått att
            vi är ense om att den målsättning som lades fast 1987 gäller även
            fortsättningsvis.
          </note>
          <note>
            När det gäller grundbeloppet, eller det särskilda bidraget som
            det nu skall heta, har jag förstått att man även där är särskilt
            känslig, eller möjligen övertydlig, från Socialdemokraternas sida.
            Det är naturligtvis inte något fel, om man har misstankar.
          </note>
          <note>
            Jag har inte haft några misstankar i annat avseende än att jag
            vill att det särskilda bidraget, eller grundbeloppet, även fortsättningsvis
            naturligtvis skall ha en bostadspolitisk prägel och inte närma
            sig något allmänt socialbidrag i någon form.
          </note>
          <note>
            Slutligen, herr talman, när det gäller Boverkets ansvar för bostadsbidragen
            är det riktigt vad Britta
          </note>
          <note>
            Sundin har sagt om vad jag anförde i debatten i december som
            motiv för att inte göra ett tillkännagivande. Jag finner inte
            att det finns någon skillnad mellan vad jag då sade och vad man
            i det slutliga förslaget nu har kommit fram till. Självfallet
            skall Boverket även fortsättningsvis ha ansvaret för den bostadspolitiska
            delen i den totala samordningen av det centrala myndighetsansvaret.
          </note>
          <note>
            Tyvärr kan man inte ha mer än en som utövar det centrala ansvaret.
            Det måste läggas på en myndighet. I det här fallet är det naturligt
            -- det tycker jag också -- att lägga det på
          </note>
          <note>
            Riksförsäkringsverket, som skall administrera själva utbetalningen.
            Det innebär inte att Boverket skall sluta att arbeta med bostadspolitiska
            utvärderingar.
          </note>
          <note type="speaker">
            Anf. 26 BRITTA SUNDIN (s):
          </note>
          <note>
            Herr talman! Jag tycker faktiskt att det är en väsentlig skillnad
            mellan att vara ansvarig centralmyndighet för ett område och att
            vara samtalspartner vid ett samråd. Det tror jag att
          </note>
          <note>
            Agne Hansson kan instämma i.
          </note>
          <note>
            När det gäller bostadskostnadsgränserna är det i dag väldigt
            svårt att göra en totalbedömning av vad det kommer att bli för
            hyror efter det att man ytterligare plockar bort generella subventioner.
          </note>
          <note>
            Den diskussionen får vi återkomma till under hösten.
          </note>
          <note>
            Jag tar Agne Hansson på orden och räknar med att regeringen återkommer
            med en proposition under hösten, där man rättar till de hyreskostnadsgränser
            som behöver ändras med anledning av att hyrorna ytterligare kommer
            att öka.
          </note>
          <note>
            I det sammanhanget vill jag säga ytterligare en sak beträffande
            propositionen. Där sägs att man skall försöka skapa enhetliga
            bestämmelser och att man vill minska antalet hushållsgrupper.
            Då skall vi ha i minnet att de olika kostnadsgränserna och hushållsgrupperna
            har kommit till därför att man vill få en så stor träffsäkerhet
            som möjligt i bostadsbidragen. Man skall försöka hitta de hushåll
            som har de verkliga behoven. Därför är det väldigt viktigt att
            man också analyserar och ser över det.
          </note>
          <note>
            Framför allt har man i förslaget slagit ihop ungdomar som har
            och sådana som inte har studiemedel. Det är en sak där det finns
            en risk för att man skapar orättvisor mellan ungdomar. Därför
            kommer det att finnas anledning att återkomma även till det under
            hösten.
          </note>
          <note type="speaker">
            Anf. 27 EVA ZETTERBERG (v):
          </note>
          <note>
            Herr talman! Jag har förstått att det tekniskt sett är svårt
            att yrka bifall till, som jag gjorde tidigare, vårt yrkande om
            att man skall höja gränsen för bostadsbidragen med 500 kr. Eftersom
            det tekniskt inte är möjligt vill jag till protokollet få antecknat
            att Vänsterpariet står kvar vid sitt krav och att vi anser att
            det i allra högsta grad är nödvändigt att försöka få en ytterligare
            höjning av gränsen så snart som möjligt.
          </note>
          <note>
            Herr talman! Britta Sundin har förhoppningar om att regeringen
            skall återkomma och ytterligare höja gränsen för bostadsbidragen
            uppåt när hyrorna ökar. Jag vill då säga att hyrorna redan i dag
            ligger så pass högt att den höjning som Vänsterpartiet föreslår
            skulle vara befogad. Jag beklagar att vi inte kunde få majoritet
            för vårt förslag.
          </note>
          <note type="speaker">
            Anf. 28 AGNE HANSSON (c):
          </note>
          <note>
            Herr talman! Om man har väldigt gott om pengar vore det naturligtvis
            skönt att kunna gå med på
          </note>
          <note>
            ''vänsterbidraget'', som Eva Zetterberg egentligen uttryckte
            det. Nu är det emellertid inte så, utan man måste prioritera väldigt
            noga. Det är ganska riktigt ur fördelningspolitisk synpunkt att
            ändå satsa på bostadsbidragen när de generella bidragen minskar.
          </note>
          <note>
            Det finns också anledning att ytterligare betona, med anledning
            av att det i debatten har sagts att man förutsätter att regeringen
            återkommer, att det är precis vad utskottet enigt säger i sitt
            betänkande.
          </note>
          <note>
            Man förutsätter alltså att regeringen återkommer.
          </note>
          <note>
            Det förutsätts också i de förslag som finansutskottet har behandlat.
            Man talar där om besparingar netto.
          </note>
          <note>
            Brutto innebär det att man räknar in de pengar som behövs för
            att klara av en höjning av bostadsbidragen.
          </note>
          <note type="speaker">
            Anf. 29 EVA ZETTERBERG (v):
          </note>
          <note>
            Herr talman! Jag är helt på det klara med att det kostar att
            höja bostadsbidragen med 500 kr. Det finns beräkningar på att
            det rör sig om 300 miljoner.
          </note>
          <note>
            Men precis som jag så vet Agne Hansson och alla andra som är
            intresserade av dessa frågor att det redan i dag finns andra kostnader
            på det här området som får betalas. Jag var inne på det tidigare.
            Det gäller vräkningar, ökade socialbidrag och en rad andra faktorer
            som spelar in. Jag är inte övertygad om att det är en nettokostnad
            på 300
          </note>
          <note>
            miljoner det skulle röra sig om.
          </note>
          <note>
            Jag vill också tillfoga att vi från Vänsterpartiet ser detta
            som ett väldigt viktigt fördelningspolitiskt instrument. Det är
            flera som har varit inne på det.
          </note>
          <note>
            Med tanke på att samtliga partier talar om att på längre sikt
            sänka de generella bostadssubventionerna är det väldigt viktigt
            att påpeka att vi mer än i dag måste satsa på dem som är mest
            utsatta och som faktiskt löper risk att inte ha råd att bo kvar
            i den bostad som de behöver.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            6 § Sjukförsäkringsregister hos de allmänna försäkringskassorna
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1992/93:SfU19 Sjukförsäkringsregister hos de allmänna försäkringskassorna
            (prop. 1992/93:193).
          </note>
          <note type="speaker">
            Anf. 30 LENA ÖHRSVIK (s):
          </note>
          <note>
            Herr talman! Jag vill uttrycka mig som några gjorde vid utskottets
            utfrågning: Äntligen får vi en registerlag.
          </note>
          <note>
            Arbetet med denna lag har under flera år hämmat utvecklingen
            av ett bra teknikstöd i socialförsäkringens administration. Personalen
            har därmed saknat ett bra handläggarstöd, för de system som vi
            har är i huvudsak utbetalningssystem. Det är alltså bra att vi
            nu får en registerlag.
          </note>
          <note>
            Det hade varit ännu bättre om vi redan från början hade kunnat
            komma överens om ändamålet med lagen och innehållet i den. Jag
            tror att det är viktigt att poängtera att vi nu diskuterar lokala
            sjukförsäkringsregister. Det är alltså inte något stort övergripande
            allomfattande socialregister.
          </note>
          <note>
            Ändamålet med dessa dataregister anges i en särskild ändamålsparagraf.
            Innehållet regleras mycket tydligt. Terminalåtkomst och sökbegrepp
            är begränsade. De försäkrade skall få information om både ändamål
            och regler.
          </note>
          <note>
            Många känsliga uppgifter hanteras hos våra försäkringskassor.
            Det mesta är sekretessbelagt.
          </note>
          <note>
            Hur skyddar vi sådana uppgifter bäst -- genom manuella register
            och akter eller genom lagreglerade dataregister med begränsad
            terminalåtkomst och dessutom kontrollmöjlighet?
          </note>
          <note>
            Det är här vi har olika uppfattningar.
          </note>
          <note>
            Vi anför i en av våra reservationer att ändamålet med de lokala
            sjukförsäkrinsregistren är att underlätta och effektivisera handläggning
            av frågor angående enskilda människors sjukdomar och rehabilitering.
            Då har uppgifter om diagnos och sjukdomsorsak stor betydelse för
            att man skall kunna handlägga ett ärende på ett riktigt sätt.
            Så långt kan vi väl vara överens att uppgiften om diagnos har
            stor betydelse för försäkringskassans handläggning.
          </note>
          <note>
            Hur får man sedan tillgång till uppgiften om diagnos? Jo, antingen
            genom ett manuellt register eller ett dataregister. Man måste
            alltså ha uppgiften för att på ett riktigt sätt kunna bedöma rätten
            till sjukpenning, nivån på den osv. och för att snabbt kunna hjälpa
            människor tillbaka till arbete igen.
          </note>
          <note>
            Man behöver uppgiften för att kunna göra ett bra jobb, helt enkelt.
          </note>
          <note>
            Riksförsäkringsverket har gjort en rapport som visar vad som
            händer om man inte får ha dessa uppgifter i register. Verket menar
            att man behöver ha ett teknikstöd som medger att man vid handläggning
            av sjukpenningsärenden i regel inte behöver ta fram sjukförsäkringsakterna
            och att det blir ett merarbete om dessa uppgifter inte får vara
            med.
          </note>
          <note>
            I utredningen föreslås att diagnos får finnas med i registret.
            Där menade man att uppgifterna är mer skyddade mot obehörig åtkomst
            i ett dataregister än om läkarintyg och andra handlingar förvaras
            i kortlådor som står framme på lokalkontoret.
          </note>
          <note>
            Vi tycker att det är viktigt att dessa uppgifter finns i registret.
            Samtidigt är det givetvis viktigt att den enskildes integritet
            skyddas. Vi menar att det innebär ett större skydd om uppgifterna
            finns i ett dataregister, där man kan kontrollera vem som har
            tittat på uppgifter och det finns en behörighetskod som är klart
            avgränsad. Detta skall jämföras med situationen i dag, när man
            har sina kortlådor framme och akter ligger framme eller kanske
            förvaras i osäkra arkiv. På de flesta håll fungerar detta bra.
            Men om man jämför kortlådor med ett begränsat dataregister är
            dataregistret att föredra.
          </note>
          <note>
            Remissinstanserna har till övervägande delen varit positiva till
            utredningens förslag.
          </note>
          <note>
            Försäkringsöverdomstolen finner t.ex. att utredningens avvägning
            är godtagbar när det gäller den enskildes integritet. Socialstyrelsen
            ser möjligheter beräffande förebyggande insatser inom hälsovården
            och att man skall kunna studera ohälsotalen.
          </note>
          <note>
            Svenska läkaresällskapet ser ett stort värde i registret när
            det gäller möjligheter till uppföljning och forskning på en rad
            socialmedicinska områden.
          </note>
          <note>
            Det har länge varit ett önskemål från sjukvården att sjukförsäkringsstatistiken
            kompletteras med information som kan underlätta epidemiologisk
            bevakning och skapa underlag för bättre analys av sjukligheten,
            säger man. Också
          </note>
          <note>
            Socialvetenskapliga forskningsrådet betonar forskningens intressen.
          </note>
          <note>
            Datainspektionen föreslår ett par kompletteringar när det gäller
            informationsskyldigheten. De finns också med i propositionen.
            Datainspektionen anser att utredningen har lagt ner ett förtjänstfullt
            arbete för att försöka lösa integritetsfrågorna och tillstyrker
            förslaget att sjukdomsorsak får finnas med i registret, under
            förutsättning att den bara används som sökbegrepp i vissa, begränsade
            fall.
          </note>
          <note>
            Negativa till utredningens förslag totalt sett är
          </note>
          <note>
            Arbetsgivareföreningen, Sveriges industriförbund,
          </note>
          <note>
            Företagarnas riksorganisation, Sveriges läkarförbund och Föreningen
            Svensk företagshälsovård. Det kan möjligen vara en fingervisning
            också när det gäller inställningen till innehållet i registret.
          </note>
          <note>
            Vi hade i utskottet en mycket intressant utfrågning av forskare
            vid olika institut, av
          </note>
          <note>
            Försäkringskasseförbundet,
          </note>
          <note>
            Riksförsäkringsverket m.fl. Där framkom med all önskvärd tydlighet
            att man var ganska ense om att uppgifterna var mer skyddade i
            ett register av denna typ än de är i dag. Man var också ganska
            eniga om att registret inte är så användbart utan uppgift om diagnos,
            som det skulle vara annars.
          </note>
          <note>
            Från Arbetsmiljöinstitutets sida framhölls särskilt att man behöver
            tillgång till dessa uppgifter för att rätt kunna sköta sitt arbete.
          </note>
          <note>
            Försäkringskasseförbundet sade: Äntligen får vi lagen. Men Försäkringskasseförbundet
            hade helst sett att utredningens förslag hade blivit verklighet.
          </note>
          <note>
            Riksförsäkringsverket sade samma sak och stödde utredningen.
            Socialstyrelsen menade att nyttan med registret var stor i förhållande
            till riskerna.
          </note>
          <note>
            Man ansåg också att det är nödvändigt att ha diagnosen med, för
            att arbetet skall kunna skötas på rätt sätt.
          </note>
          <note>
            Arbetarskyddsstyrelsen menade också att man där har skyldighet
            att identifiera hälsorisker. För att
          </note>
          <note>
            Arbetarskyddsstyrelsen skall kunna sköta sitt jobb behöver man
            ha tillgång till dessa uppgifter och till diagnoser. Arbetarskyddsverket
            får nu inte tillgång till uppgifterna i enlighet med ändamålsparagrafen.
          </note>
          <note>
            Vi föreslår i reservation 1 att det skall bli möjligt, även om
            inte alla praktiska frågor är lösta och man vill göra ytterligare
            överväganden. Jag kan vara med på det. Men när man inför ett register
            tycker jag att det är ärligast att redan från början tala om vad
            det skall användas till. Det skall anges i ändamålsparagrafen.
            Där bör redan nu stå att
          </note>
          <note>
            Arbetarskyddsverket skall få tillgång till dessa uppgifter. Det
            är ärligt mot den som lämnar uppgifterna till registret att man
            redan nu talar om att ändamålet omfattar även detta.
          </note>
          <note>
            På direkt fråga svarade Riksförsäkringsverkets representant att
            det merarbete som följer av att man inte får ha alla uppgifter
            i registret motsvarar
          </note>
          <note>
            300 årsarbeten. Man menade att det motsvarar ungefär 75 miljoner
            kronor.
          </note>
          <note>
            Detta var något av det som kom fram vid den utfrågning som utskottet
            hade.
          </note>
          <note>
            Vi föreslår i reservationen också att några ytterligare uppgifter
            skall få finnas med. Det är bl.a. uppgifter om vilken läkare som
            har skrivit intyget. Vi har föreslagit att det skall få användas
            som sökbegrepp i begränsad omfattning när det gäller t.ex. uppföljning,
            utvärdering och statistik.
          </note>
          <note>
            Ett av skälen till att de uppgifterna skall finnas med i registret
            är att man behöver ha kontakt med läkaren i många fall. Då blir
            det ett merarbete att gå tillbaka till akten eller kortlådan för
            att ta reda på den uppgiften. Skälet till att det skall kunna
            användas som sökbegrepp är att man behöver se på olika läkares
            sjukskrivningsmönster. Där finns en hel del som kan behöva tillrättaläggas
            genom vidareutbildning via förtroendeläkare osv.
          </note>
          <note>
            Uppgift om vilken företagshälsovård man tillhör tycker vi också
            kunde få stå i ett register. Vi tycker att det inte skulle spela
            så stor roll. Däremot har det stor betydelse som underlag för
            åtgärder för att förbättra arbetsmiljön. Försäkringskassan har
            ett överordnat ansvar för att samordna rehabiliteringsverksamheten.
            Då är det viktigt att man lätt har tillgång till den uppgiften.
          </note>
          <note>
            Hur blir det då rent praktiskt i och med att vi inte har de uppgifter
            som behövs för handläggningen direkt i registret, när vi nu inför
            en registerlag? Jag frågade i går tre handläggare, för att jag
            skulle ha aktuella uppgifter till debatten. De var ganska eniga
            om att ett ofullständigt register inte blir till någon hjälp.
            Läkarintygen måste finnas lättillgängliga, eftersom man inte får
            ha uppgiften i registret. De behövs i det dagliga arbetet.
          </note>
          <note>
            Uppgifter om diagnos och eventuella föreskrifter är nödvändiga
            för att kunna handlägga ett ärende.
          </note>
          <note>
            Det gäller både kontakterna med den försäkrade och vårdcentralen.
            Nu får man ha uppgifter om pågående sjukfall på ett ställe, föregående
            års sjukfall på ett annat ställe, och ännu tidigare fall kanske
            man får ha i arkivet. Det hade varit bra om man hade kunnat få
            uppgifterna samlade på ett ställe. Kortlådorna blir kvar. Vi får
            nu dataregister, kortlådor och sjukförsäkringsakter.
          </note>
          <note>
            Utvecklingen av teknikstödet har, som jag sade förut, stått stilla
            länge i avvakten på lagen. Men lagen löser inte problemet. De
            nya beslut som riksdagen har fattat nu senast i vinter och i vår
            om förändringar i sjukförsäkringen innebär att man nu får ha manuell
            bevakning i vissa fall.
          </note>
          <note>
            Övervägande skäl talar för ett mer fullständigt register -- integritetsskäl,
            effektivitetsskäl och forskningsskäl. Jag har blivit övertygad
            om det av remissinstanserna och den utfrågning vi har haft i utskottet.
            Att det sedan ger en besparing på 75
          </note>
          <note>
            miljoner gör inte saken sämre. Det måste finnas några andra skäl
            till det hårdnackade motståndet från regeringspartierna. Kan det
            månne vara att
          </note>
          <note>
            Svenska arbetsgivareföreningen har sagt nej?
          </note>
          <note>
            Herr talman! Jag yrkar bifall till de socialdemokratiska reservationerna.
          </note>
          <note type="speaker">
            Anf. 31 ARNE JANSSON (nyd):
          </note>
          <note>
            Herr talman! Inom parentes sagt gör jag reflexionen att det är
            hela sju ledamöter närvarande vid denna debatt.
          </note>
          <note>
            Tyvärr måste man konstatera att ett datoriserat sjukförsäkringsregister
            behövs hos de allmänna sjukförsäkringskassorna. Att man inte samtidigt
            tar tillbörlig hänsyn till arbetsgivarnas arbetsbelastning utan
            glatt belastar dem ytterligare är anmärkningsvärt, men inte förvånande,
            med tanke på tidigare uppvisade tendenser. Värst av allt och mycket
            uppseendeväckande är regeringens förslag och utskottets ställningstagande
            att köra över
          </note>
          <note>
            Sveriges medborgare med etablissemangets ångvält i fråga om möjligheten
            att åsätta tjänstemannaansvar. Etablissemanget skördar här eventuellt
            åter en ny seger över den lilla, verkliga människan. Det är endast
            ny demokrati som kämpar emot.
          </note>
          <note>
            Att den enskilde får information vad gäller sjukförsäkringsregistret
            är oerhört viktigt. Enligt
          </note>
          <note>
            21 &amp; i regeringens lagförslag skall informationen vara ganska
            omfattande. Upplysningar skall ges om ändamålen med registret,
            de uppgifter som registret får innehålla, de sekretess- och säkerhetsbestämmelser
            som gäller för registret, rätten att få registerutdrag och rättelse
            till stånd enligt datalagen samt de begränsningar i fråga om terminalåtkomst,
            utlämnande av uppgifter på medium för automatisk databehandling,
            sökbegrepp och bevarande av uppgifter som gäller för registret.
          </note>
          <note>
            Det får anses som en självklarhet att det av informationen även
            framgår vem som är registeransvarig. Hur skall man annars veta
            vem man skall vända sig till om man t.ex. vill få en rättelse
            till stånd? Att det faktiskt är den registeransvariga försäkringskassan
            som skapat informationen som den enskilde har fått i sin hand,
            får han eller hon annars bara gissa sig till.
          </note>
          <note>
            Det förslag till EG-direktiv angående skydd för enskilda vid
            behandling av personuppgifter som
          </note>
          <note>
            EG-kommissionen överlämnade till ministerrådet i oktober 1992
            innehåller mycket långtgående krav på information till den enskilde.
            Enligt artikel 10 i direktiven skall den enskilde på begäran ha
            rätt att bli informerad om förekomsten av en viss behandling,
            dess ändamål, det slag av personuppgifter det gäller, de tredje
            män eller slag av tredje män till vilka uppgifterna skall lämnas
            eller på annat sätt röjas samt namn och adress på den persondataansvarige,
          </note>
          <note>
            Tanken bakom artikel 10 är enligt kommentaren att den enskilde
            genom denna information skall kunna få insyn och utnyttja sin
            rätt till rättelse och utplånande och utöva effektiv kontroll
            över behandlingen av sådana personuppgifter som hänför sig till
            honom.
          </note>
          <note>
            I datalagsutredningens slutbetänkande En ny datalag finns i utredningens
            lagförslag märkligt nog inte någon motsvarighet till föreskrifterna
            i artikel
          </note>
          <note>
            10 i förslaget till EG-direktiv. Däremot föreslår utredningen
            bl.a. en underrättelseskyldighet när personuppgifter samlas in
            från enskild.
          </note>
          <note>
            Underrättelsen skall bl.a. omfatta namn och adress på den persondataansvarige.
          </note>
          <note>
            Vidare har utredningen föreslagit att behandling av personuppgifter
            endast får ske under vissa förutsättningar, bl.a. om den enskilde
            har samtyckt till behandlingen. Utredningen föreslår också att
            en myndighet utan samtycke av den enskilde skall kunna försälja
            personuppgifter som behandlas annat än i enlighet med lag, förordning
            eller särskilt beslut av regeringen. Innan samtycke lämnas skall
            enligt förslaget den enskilde ha fått del av uppgifterna om bl.a.
            namn och adress på den persondataansvarige. Det jag nu redogjort
            för talar också för att det måste anses viktigt att den enskilde
            får information om den registeransvariges namn och adress.
          </note>
          <note>
            Jag tycker inte att det är onödigt att ta in en bestämmelse i
            lagförslagets 21 § om att upplysning skall ges om namn och adress
            på den registeransvarige. Vi inom Ny demokrati kräver detta. Är
            det kanske just därför som alla andra går emot?
          </note>
          <note>
            Det borde vara dags nu att återinföra ämbetsmannaansvar inom
            de statliga förvaltningarna, så att de ansvariga verkligen får
            ett personligt ansvar och inte hela tiden kan dölja sig bakom
            etablissemangets fasader. Om det införs en sådan bestämmelse,
            blir den registeransvariga försäkringskassan skyldig att upplysa
            om vilken person som är ansvarig, och man blir då inte beroende
            av om försäkringskassan anser det nödvändigt eller inte.
          </note>
          <note>
            Herr talman! För att slå vakt om den personliga integriteten
            samt förhindra den pennalism som etablisemanget kan utöva mot
            den enskilda individen om kammaren i dag röstar för bifall till
            utskottets förslag, vill jag be ledamöterna noga överväga sitt
            ställningstagande inför kommande votering.
          </note>
          <note>
            Varje individ skall ha rätt att veta vilken försäkringskassa
            samt vilken försäkringskasseanställd som skriver hans eller hennes
            personalia. Denne skall som sagt dessutom ha ämbetsmannaansvar.
            Etablissemanget skall inte ensamt ha rätten att ställa krav på
            den enskilda individen. Individens rätt mot etablissemanget måste
            ha samma dignitet.
          </note>
          <note>
            Herr talman! Med kraft yrkar jag sålunda bifall till reservation
            3 vid socialförsäkringsutskottets betänkande nr 19.
          </note>
          <note type="speaker">
            Anf. 32 BERITH ERIKSSON (v):
          </note>
          <note>
            Herr talman! Vänsterpartiet har ingen motion med anledning av
            den här propositionen eller meningsyttring till betänkandet, men
            jag vill ta några minuter för att avge vår röstförklaring.
          </note>
          <note>
            Alla minns kanske den debatt som fördes när utredningen FAS-90
            kom. Jag har också vid några tillfällen fått oroliga frågor från
            allmänheten, om det är det förslaget som nu skall genomföras.
          </note>
          <note>
            Att på samma gång tillgodose behovet hos försäkringskassorna
            att få en vettig hantering av sjukpenningsärenden med hjälp av
            ny teknologi och behovet hos den enskilde av skydd för sin integritet
            är naturligt nog en grannlaga uppgift.
          </note>
          <note>
            Därutöver finns andra intressenter som här ser en möjlighet att
            underlätta sitt arbete. Vänsterpartiet är nöjt med den avvägning
            mellan olika intressen som nu gjorts, utom på en punkt och det
            gäller uppgifterna till Arbetarskyddsverket. Vi tycker att det
            redan nu borde ha kunnat anges i lagen om sjukförsäkringsregistret
            att registret också får användas för Arbetarskyddsverkets behov
            av information om sjukfrånvaron vid arbetsställen.
          </note>
          <note>
            Vänsterpartiet kommer därför att rösta för reservation 1.
          </note>
          <note type="speaker">
            Anf. 33 LENA ÖHRSVIK (s) replik:
          </note>
          <note>
            Herr talman! Jag måste få ställa en fråga till Berith
          </note>
          <note>
            Eriksson om Vänsterpartiets ställningstagande när det gäller
            innehållet i registret.
          </note>
          <note>
            Handläggarna är eniga, remissinstanserna är i stort sett eniga
            och forskarna är eniga om att man behöver diagnosen för att på
            bästa sätt kunna komma åt den dåliga arbetsmiljön, osv. Varför
            står
          </note>
          <note>
            Vänsterpartiet på SAF:s sida i den här frågan?
          </note>
          <note type="speaker">
            Anf. 34 BERITH ERIKSSON (v) replik:
          </note>
          <note>
            Herr talman! Lena Öhrsvik älskar tydligen att ta fram att just
            SAF har haft funderingar runt de här frågorna. Men det är inte
            bara SAF som har haft det, utan det handlar i mycket stor utsträckning
            om enskilda medborgare.
          </note>
          <note>
            Vad gäller Arbetarskyddsverket är det fråga om avidentifierade
            uppgifter, och som
          </note>
          <note>
            Socialdemokraterna skriver i sin reservation handlar det om att
            kunna se mängden sjukskrivningar på ett visst område eller en
            viss arbetsplats. Till det tycker jag inte att det är viktigt
            att diagnosen finns med.
          </note>
          <note>
            Det är just detta att få diagnosen in i sjukförsäkringsregistret
            som så många enskilda människor vänder sig emot. Det är ju inte
            SAF:s intresse.
          </note>
          <note type="speaker">
            Anf. 35 LENA ÖHRSVIK (s) replik:
          </note>
          <note>
            Herr talman! Det var inte Arbetarskyddsverkets behov som jag
            tänkte på, utan jag pratade om handläggarna och det merarbete
            som uppstår när de inte har ett fullständigt register till sin
            hjälp. De får inte det teknikstöd som de skulle behöva ha, utan
            det blir ett merarbete och ett ganska krångligt sådant.
          </note>
          <note>
            Då blir min fråga till Berith Eriksson: Tror inte
          </note>
          <note>
            Berith Eriksson på dem som så övertygande har visat att ett dataregister
            väl skyddar de uppgifter det här är fråga om?
          </note>
          <note>
            Vet Berith Eriksson hur det ser ut i dag? Min bestämda uppfattning
            är att ett dataregister skyddar bättre än nuvarande system, med
            tanke på att man ju har en begränsad behörighet när det gäller
            åtkomst och man kan gå in och kontrollera vem som har tagit ut
            uppgiften. Den möjligheten finns ju inte alls i dag.
          </note>
          <note>
            Det är därför som jag frågar varför Vänsterpartiet inte ställer
            upp på handläggarnas sida och på forskarnas sida, för att kunna
            arbeta vidare med att komma åt dåliga arbetsmiljöer osv lokalt.
          </note>
          <note type="speaker">
            Anf. 36 BERITH ERIKSSON (v) replik:
          </note>
          <note>
            Herr talman! Att det finns en misstro hos allmänheten mot att
            finnas med i olika register, den saken är ju helt klar. Naturligtvis
            är det bra för intressenter, forskare m.fl., att få sin arbetssituation
            förbättrad genom att de snabbt kan ta fram vad de vill ha ur ett
            dataregister, men här gäller det att göra vettiga avvägningar.
          </note>
          <note>
            Jag anser definitivt inte, och mitt parti gör det inte heller,
            att vi är där i dag eller att vi någonsin skall komma i den situationen
            att vi finns i olika register som kan missbrukas. Men det är ju
            väldigt lätt att gå in och plocka ut saker ur ett register.
          </note>
          <note>
            Uppgifterna är inte lika väl skyddade som Lena
          </note>
          <note>
            Öhrsvik vill få det till.
          </note>
          <note type="speaker">
            Anf. 37 MARGIT GENNSER (m):
          </note>
          <note>
            Herr talman! Det här senaste replikskiftet har väl litet grand
            rivit sönder min disposition av anförandet, men jag kan inte annat
            än ställa frågan:
          </note>
          <note>
            Har Lena Öhrsvik inte hört talas om hackers, dvs.
          </note>
          <note>
            folk som går in i dataregister?
          </note>
          <note>
            Jag vill dra slutsatsen att det finns olika risker med manuella
            register och ADB-register. Det är bara det att ADB-registrens
            risker ur integritetssynpunkt är mycket vidare. De har fått fler
            och djupare dimensioner. Det är därför man måste vara väldigt
            försiktig.
          </note>
          <note>
            Men låt mig börja från början. Införandet av ADB
          </note>
          <note>
            inom statsförvaltningen och även i kommuner är ofta mycket långdragna
            historier. Jag tror att det beror på två saker, och det leder
            sedan till de här debatterna.
          </note>
          <note>
            Ambitionsnivåerna läggs ofta väldigt högt, och vad det framför
            allt gäller är: Hur skall vi kunna göra vårt arbete så effektivt
            som möjligt? Man ser till sin egen situation mycket mer än till
            klienternas/allmänhetens/kundernas -- vad jag nu skall kalla dem.
          </note>
          <note>
            Det brukar tyvärr ofta leda till att utvecklingsarbetet tar mycket
            lång tid, och tekniken föråldras under arbetets gång.
          </note>
          <note>
            Den andra saken hör delvis ihop med detta. Det finns här två
            problem. ADB-tillämpningarna, särskilt de inom det offentliga
            området, skapar ofta betydande integritetsproblem. Det tycker
            jag inte att vi skall dölja. Det bottnar i att insamlingen av
            data ytterst vilar på statens tvångsmakt.
          </note>
          <note>
            Jag kan förstå RSV:s otålighet när det gäller att få modernisera
            sina datasystem. Det behöver göras.
          </note>
          <note>
            RSV har gamla system. Men jag kan också förstå allmänhetens berättigade
            krav på restriktivitet när det gäller att utnyttja omfattande
            ADB-hantering.
          </note>
          <note>
            Det är mycket känsligt i fråga om sådana saker som sjukdom och
            rehabilitering. ocialdemokraterna, och också Lena Öhrsvik, riktar
            kritik, och de beklagar i sin motion att handläggningen har tagit
            så lång tid. Jag kan dela den uppfattningen. Men å andra sidan
            har denna långa tid lett till eftertanke och lyhördhet. Somliga
            kan tycka att det har varit för litet lyhördhet. Jag för min del
            anser att detta har lett till ett mycket bättre och mer avvägt
            förslag än det ursprungliga förslaget om FAS 90.
          </note>
          <note>
            Som jag redan påpekat har också manuella register sina nackdelar.
            Men de nackdelarna är av mycket begränsad art.
          </note>
          <note>
            Låt mig sedan återgå till det huvudsakliga innehållet i propositionen.
            Först och främst skall försäkringskassorna ha rätt till lokal
            registerhållning av sjukförsäkringsregister. Denna rätt lagregleras.
            Det är mycket viktigt. Arne
          </note>
          <note>
            Jansson har underlättat för mig. Han har talat om de många krav
            som ställs på registerhållaren i lagen.
          </note>
          <note>
            Den andra punkten är att registren i första hand skall användas
            som stöd för kassornas handläggning av sjukpenningärenden eller
            rehabilitering. De skall alltså inte vara forskningsregister eller
            register för andra myndigheter, osv.
          </note>
          <note>
            Vi har inom Riksbankens jubileumsfond fört en diskussion om forskning.
            Det finns olika åsikter hos forskningsetablissemanget. Jag delar
            den uppfattning som de forskare har som säger att vi måste göra
            en klar åtskillnad mellan forskningsregister och sådana register
            som vi behöver för att klara av en enstaka uppgift eller vissa
            arbetsfunktioner. Det är viktigt både ur forskningssynpunkt och
            ur arbetssynpunkt, t.ex.
          </note>
          <note>
            hos försäkringskassorna.
          </note>
          <note>
            För det tredje skall registren också få användas för viss tillsyn
            och uppföljning av kassornas verksamhet och för framtagande av
            viss statistik.
          </note>
          <note>
            Lägg märke till att uppgifterna skall vara avidentifierade. Det
            skall vara fråga om central statistik.
          </note>
          <note>
            Försäkringskassorna skall vara registeransvariga för de sjukförsäkringsregister
            som förs inom försäkringskassornas område. Här har man inte lagreglerat
            om den person som för registren.
          </note>
          <note>
            Uppgiften kan ju flyttas över från den ena till den andra. Det
            kan t.ex. gälla den som har att ta emot anmälningar. Det är försäkringskassorna
            som juridisk person som har detta registeransvar.
          </note>
          <note>
            Det står tydligt i utskottets yttrande att det skall lämnas information
            om vem man skall slussa samtal och klagomål till. Här kan finnas
            olika åsikter om vad som är bäst. Men socialförsäkringsutskottet
            och konstitutionsutskottet ha kommit fram till denna ståndpunkt.
          </note>
          <note>
            Lagen är förhållandevis restriktiv vad gäller sökbegrepp, just
            med tanke på integritetsproblem.
          </note>
          <note>
            Det tycker jag är bra. Här kommer jag återigen till
          </note>
          <note>
            Lena Öhrsviks kritik. Hon kritiserar en del av dessa saker. Hon
            vill ha med diagnosen. Hon menar att man kan ha med diagnosen
            i registren när man arbetar med rehabilitering.
          </note>
          <note>
            Jag tror att vi skall vara mycket pragmatiska i detta fall. Rehabiliteringsarbetet,
            och över huvud taget det arbete som utförs hos försäkringskassorna,
            har inte alltid varit det mest effektiva under senare år.
          </note>
          <note>
            Vi har fått mycket stora balanser, och människor har varit sjukskrivna
            under mycket långa perioder.
          </note>
          <note>
            Enbart det faktum att man nu kan använda registren som bevakningsregister,
            precis på samma sätt som man gör i företag för att betämma när
            man skall köpa hem varor osv., gör att man får ett helt annat
            arbetssätt hos försäkringskassorna. Detta är mycket viktigt för
            att man skall klara av och lära sig att verkligen bli bättre på
            rehabilitering. Det fordras en inlärningsprocess.
          </note>
          <note>
            Detta register är betydligt mer begränsat än vad en del hade
            hoppats på. Jag tror att det kommer att vara utomordentligt mycket
            bättre när det gäller att få rätt handlag vid rehabiliteringsarbetet.
            Man har på många ställen inte kommit så långt inom denna verksamhet.
            En del kassor är bättre än andra. Men vi vet att man fortfarande
            inte kommit så särskilt långt.
          </note>
          <note>
            Man bör dessutom vara litet försiktig med att registrera uppgifter
            från behandlande läkare osv, dvs. uppgifter som finns i akten,
            för att sedan göra vissa datakörningar för att kontrollera om
            vissa läkare är sämre än andra. Min uppfattning om läkarprofessionen
            är att läkarna inte har staten som uppdragsgivare. Läkarna är
            faktiskt patientens förtroendeman. Därför måste man vara mycket
            försiktig på detta område.
          </note>
          <note>
            Man menar också att diagnosregistrering skulle vara lämplig för
            att undersöka om det görs frekventa diagnoser hos vissa arbetsgivare,
            i vissa branscher eller i vissa geografiska områden. Jag delar
            absolut inte den uppfattningen.
          </note>
          <note>
            Det är fråga om, som jag tidigare sade, känsliga uppgifter. Dessutom
            är värdet av den typ av kortfattade uppgifter som finns på läkarintyg
            osv.
          </note>
          <note>
            inte alltid bra när man mycket noga skall kartlägga orsakssamband
            som kan vara utomordentligt komplicerade och där det kan finnas
            många slumpvariabler. Man måste här enligt min mening använda
            sig av en helt annan vetenskaplig metod.
          </note>
          <note>
            Vi har fått möjligheter att göra mycket väl riktade stickprovsundersökningar.
            Vi kan göra prospektiva utredningar. Jag vill åter nämna den forskaråsikt
            som är etablerad hos väldigt många aktiva forskare, nämligen att
            man måste skilja forskarregister från sådana som används mer rutinmässigt.
            Man får helt enkelt fram bättre data om man gör på det sättet.
          </note>
          <note>
            Jag kommer nu till det verkligt väsentliga. Lena
          </note>
          <note>
            Öhrsvik frågar: Kan kassorna utföra sitt arbete på ett fullgott
            sätt trots att man med lagen inför begränsningar? Svaret är ja.
            Det finns utomordentliga möjligheter för kassorna att utnyttja
            akterna och de datahjälpmedel som finns.
          </note>
          <note>
            Jag har här tidigare försökt tala om varför det är så.
          </note>
          <note>
            Lena Öhrsvik sade att vi sitter i SAF:s knä. Långt därifrån!
            Jag sitter aldrig i någons knä. Det är mycket viktigt, och detta
            har jag framfört många gånger här i kammaren, att man tänker på
            den enskilda människan och den enskilda människans integritet.
            Det är bra att SAF, Industriförbundet och Sveriges Läkarförbund
            också anser detta. Det är alldeles utmärkt.
          </note>
          <note>
            Jag tycker inte om ''guilt by association''. Det vi skall diskutera
            är: Utgör detta en fara för integriteten eller inte? Lena Öhrsvik
            kan göra en annan bedömning än den jag gör, den regeringen gör
            eller den propositionsförfattarna har gjort.
          </note>
          <note>
            Men försök inte att använda ''guilt by association''.
          </note>
          <note>
            Det skall Lena Öhrsvik inte göra, för det är hon alldeles för
            god till.
          </note>
          <note>
            Arbetarskyddsstyrelsen vill ha mer registrering.
          </note>
          <note>
            Det är typiskt för myndigheter att man vill underlätta sitt arbete
            genom att få registreringar från andra myndigheter. Vi har här
            återigen litet olika syn på samhället.
          </note>
          <note>
            Jag har redan besvarat Arne Janssons frågor. Jag har konstaterat
            att det inte behövs en lagfäst regel om en registeransvarig person.
            Det är litet grand en strid om påvens skägg när det gäller denna
            fråga.
          </note>
          <note>
            Jag yrkar således, med hänvisning till mitt anförande och min
            argumentering, avslag på samtliga reservationer, och jag tillstyrker
            propositionen i dess helhet.
          </note>
          <note type="speaker">
            Anf. 38 LENA ÖHRSVIK (s) replik:
          </note>
          <note>
            Herr talman! Jag var tvungen att fråga om det fanns några andra
            skäl. Alla de skäl som vi har diskuterat här i dag -- integritetsskäl,
            effektivitetsskäl, forskningsskäl och ekonomiska skäl -- talar
            för att vi skall ha ett fullständigt register. Jag måste få veta
            om det finns några dolda skäl, eftersom jag inte kan förstå argumentationen.
          </note>
          <note>
            Vi vill inte registera hur som helst bara därför att det är roligt.
            Vi är övertygade om att ett register av denna omfattning -- vilket
            utredningen har föreslagit och remissinstanserna och
          </note>
          <note>
            Datainspektionen har tillstyrkt -- är mer skyddat än det system
            vi har i dag.
          </note>
          <note>
            Vi får inte enbart detta register och ingenting mer.
          </note>
          <note>
            Vi får både detta register och det vi har i dag. Det är inte
            fråga om antingen eller. Vi får nackdelarna med ett ofullständigt
            dataregister och nackdelarna med ett manuellt register. Jag förstår
            inte riktigt argumentationen.
          </note>
          <note>
            Jag kan konstatera att vi är överens om att det är fråga om ett
            handläggarregister. Man behöver uppgifterna för handläggningen.
            Jag sade inte att det huvudsakligen var fråga om rehabiliteringsärenden.
            Det handlar om utbetalning av sjukpenning, bedömning av vilken
            nivå den skall ligga på, bedömning av arbetsförmåga, osv., under
            löpande sjukskrivningsperioder. I rehabiliteringsärenden behövs
            mycket mer. Då behöver man säkerligen akten till sitt förfogande.
            Det var sjukpenningärenden som jag diskuterade.
          </note>
          <note>
            Margit Gennser säger att det är typiskt för myndigheter att man
            vill registrera, och hon tog
          </note>
          <note>
            Arbetarskyddsstyrelsen som ett exempel. Vi har gett Arbetarskyddsstyrelsen
            en uppgift, nämligen att identifiera hälsorisker på arbetsplatser.
            Det är ganska svårt att göra det om man inte har uppgift om vilka
            sjukdomar som kan bli följden av förhållanden på arbetsplatser.
          </note>
          <note>
            Självfallet skall de uppgifter som används för forskningsändamål
            vara avidentifierade. Men detta är ett handläggarregister. Det
            är viktigt att det finns ett bra teknikstöd för de anställda.
            Det är mycket viktigt att framhålla det så att vi inte svävar
            i ovisshet på den punkten.
          </note>
          <note>
            Margit Gennser frågar om jag aldrig har hört talas om hackers.
            Jo, visst har jag det. Vi måste självfallet vara försiktiga. Men
            det förekommer olagligheter även med nuvarande system. Det sker
            inbrott och annat. Otillbörlig åtkomst av information förekommer
            också i dag.
          </note>
          <note>
            Visst skall man vara mycket försiktig. Men det finns ju datastöd
            på andra områden. Jag förstår inte hur
          </note>
          <note>
            Margit Gennser vågar låta sjukjournaler finnas i dataregister,
            om det nu är hackers man är särskilt oroad för.
          </note>
          <note>
            Jag måste få ställa en kort fråga. Vilka arbetsuppgifter skall
            man lägga åt sidan när man nu måste göra ett medarbete genom att
            gå både till kortlåda och till akt för att få fram de uppgifter
            man behöver för sitt arbete?
          </note>
          <note type="speaker">
            Anf. 39 MARGIT GENNSER (m) replik:
          </note>
          <note>
            Herr talman! Först och främst: Registret innehåller allt det
            som gäller pengar ut och pengar in, osv. Det är egentligen bara
            den lilla klassen diagnos som har försvunnit ut ur registret.
          </note>
          <note>
            Jag vet inte om Lena Öhrsvik i klartext har sett den systemuppbyggnad
            som finns. Jag har gjort det. Jag har sett vilka klasser som faller
            bort. Dessa arbetsuppgifter går alldeles utmärkt att utföra.
          </note>
          <note>
            Inom rehabiliteringen för man inte in diagnos, och man har fått
            andra sökbegrepp. Jag har här försökt förklara hur ett sådant
            arbete t.o.m. kan vinna på att man inte har allt i dataregister,
            utan att man faktiskt måste gå in i akten. Jag tror att man då
            får en högre kvalitet på arbetet.
          </note>
          <note>
            Jag tror att man skall vara mycket försiktig att arbeta med ''guilt
            by association''. Även om man inte riktigt förstår motiven bakom
            en annan persons ställningstagande måste man vara mycket försiktig
            med att säga att den personen tänker helt fel. Jag förstår helt
            Lena Öhrsviks motiv för att vilja ha fler sökbegrepp och mer diagnos.
            Jag tycker att den enskilde personens integritet väger tyngre
            än vad jag tror att Lena Öhrsvik sannolikt tycker.
          </note>
          <note>
            Arbetarskyddsstyrelsen arbetar faktiskt med inspektion av företag.
            De arbetar också tillsammans med den kommunala inspektionen.
          </note>
          <note>
            Om man ser att det finns problem, och det gör man ju om man går
            ut till ett företag, har man all anledning att börja titta på
            detta och göra sina egna undersökningar. Jag tror att det som
            princip inte alltid är så bra att ta data från annat håll när
            man skall analysera vad en ofullkomlighet egentligen bottnar i.
            Dessa data är ofta uppsamlade för ett annat ändamål. Det är den
            diskussionen jag velat föra här i kammaren.
          </note>
          <note>
            Med tanke på den enskildes integritet, de känsliga områden som
            gäller enskilda människor och att
          </note>
          <note>
            ADB-register har en annan typ av sårbarhet än manuella register,
            måste jag säga att jag tycker att detta är en väl gjord avvägning
            mellan olika risker.
          </note>
          <note type="speaker">
            Anf. 40 LENA ÖHRSVIK (s) replik:
          </note>
          <note>
            Herr talman! Det är många andra som har gjort en annan avvägning.
            De var dem jag hänvisade till.
          </note>
          <note>
            Det är alltså inte enbart min egen bedömning.
          </note>
          <note>
            Utredningen var enig i den här frågan, såvitt jag vet. Remissinstanserna
            och i stort sett alla har ställt upp på detta. Datainspektionen
            har godkänt den avvägning som vi föreslår. Vid den utfrågning
            som vi hade, var alla utom Svenska Läkarförbundet också inne på
            den linjen och stödde den avvägning som vi har gjort. Det finns
            alltså olika bedömningar i frågan.
          </note>
          <note>
            Det handlar om personers integritet, säger Margit
          </note>
          <note>
            Gennser. Självfallet är det så. Jag säger att dessa uppgifter
            redan finns och att de är sämre skyddade i dag. Nu får vi kvar
            kortlådorna också. Det är det jag vänder mig emot. Det är en opraktisk
            hantering. Då kommer min fråga in. Man skulle ju rationalisera
            genom att få teknikstöd i handläggningen. Man skulle spara ungefär
            98
          </note>
          <note>
            miljoner kronor. Av dessa 98 miljoner går 75
          </note>
          <note>
            miljoner nu bort i merarbete genom att man måste gå tillbaka
            till kortlådan och till akten för att få de uppgifter man behöver.
          </note>
          <note>
            Detta är inte heller mitt påhitt, utan det är uppgifter som vi
            fick i utskottet av
          </note>
          <note>
            Riksförsäkringsverket och som vidimerades av
          </note>
          <note>
            Försäkringskasseförbundet. De måste ju veta vad det handlar om,
            eftersom de arbetar med frågorna.
          </note>
          <note>
            Jag måste fråga Margit Gennser: Vilka arbetsuppgifter är det
            som skall nedprioriteras?
          </note>
          <note>
            Några nya pengar i den storleksordningen lär man ju inte få.
          </note>
          <note>
            Då finns det bara två saker att välja på. Antingen nedprioriterar
            man rehabiliteringsarbetet eller också har man en sämre servicenivå
            när det gäller utbetalningar och övrig verksamhet i försäkringskassorna.
            Jag tycker att det skulle vara bra att få detta belyst i den här
            debatten.
          </note>
          <note type="speaker">
            Anf. 41 MARGIT GENNSER (m) replik:
          </note>
          <note>
            Herr talman! Jag skall med glädje belysa detta. I
          </note>
          <note>
            Riksförsäkringsverkets styrelse tittade vi litet på hur olika
            kassor och kassaområden hade arbetat när det gäller rehabilitering.
            Detta var innan teknikstödet kom till. Vi fann då att man haft
            oerhört olika framgång i arbetet. Det fanns kassor som var utomordentligt
            duktiga, och det fanns kassor som egentligen inte hade börjat
            att ta itu med rehabiliteringsarbetet. Vi konstaterade också att
            man kanske skulle behöva mer central styrning från Riksförsäkringsverket.
          </note>
          <note>
            Detta visar egentligen en annan sak, nämligen att man inte skall
            tro på undermedel. Om man skall få framgång i ett jobb gäller
            det inte bara att få den där vackra datamaskinen. Det är väldigt
            mycket mer som behövs. Det är motivation, inspiration till de
            anställda, ändring av arbetsorganisationen och även att man ändrar
            tyngdpunkten på arbetet litet.
          </note>
          <note>
            Man kan t.ex. effektivisera utbetalningarna. Här får man ett
            alldeles fullgott teknikstöd från kassorna. Det är klart att riksdag
            och regering sedan kan göra lagstiftningen litet mer snårig. Här
            finns effektiviseringsmöjligheter.
          </note>
          <note>
            Att dela upp personalen mellan vilka som skall syssla med rehabilitering
            och vilka som skall syssla med annat tror jag är en sådan åtgärd
            som måhända skulle göra det här arbetet mycket effektivare. Det
            har till syvende och sist inte bara med teknik att göra.
          </note>
          <note>
            När det gäller remissinstanserna har det funnits oenighet. Det
            är vi överens om. Vissa remissinstanser -- det har ofta varit
            ämbetsverk --
          </note>
          <note>
            har varit mindre känsliga för synpunkter på medborgarnas integritet.
            De som har företrätt den fria sektorn har haft en annan syn. Jag
            tror egentligen inte att det har berott på att de har varit representanter
            för näringslivet. De har varit tvungna att arbeta på ett helt
            annat sätt med datasystem. Därför ser de på detta på ett annat
            vis.
          </note>
          <note type="speaker">
            Anf. 42 ARNE JANSSON (nyd) replik:
          </note>
          <note>
            Herr talman! Margit Gennser instämde i vad jag tidigare framförde,
            nämligen att vi skall tänka på den enskilda människan och hans
            eller hennes integritet. Då är det litet anmärkningsvärt att förslagen
            till EG-direktiven angående skydd för enskilda, som jag drog fram,
            är mycket mer långtgående. Där står det att det skall uppges namn
            och adress på den persondataansvarige.
          </note>
          <note>
            När förslagen till EG-direktiv är sådana, varför kan vi då inte
            här i Sverige ha samma direktiv om att det skall finnas en ämbetsmannaansvarig?
            Då vet jag att den personen har registrerat olika saker om mig.
          </note>
          <note>
            Jag skall kunna gå till en person, inte något stort diffust amöbaaktigt
            som jag inte vet vad det är. Där drunknar jag bara. Jag skall
            kunna veta att herr eller fru Petterson har registrerat detta
            om mig.
          </note>
          <note>
            Varför kan vi inte göra det här hemma i Sverige, när det föreskrivs
            att det skall göras i större sammanhang?
          </note>
          <note type="speaker">
            Anf. 43 MARGIT GENNSER (m) replik:
          </note>
          <note>
            Herr talman! Det är alltid mycket svårt att göra internationella
            jämförelser. Låt mig påtala några saker som gäller i Sverige men
            inte nere på kontinenten i motsvarande situation. Vi har en försäkringskassestyrelse
            , dvs.
          </note>
          <note>
            försäkringskassornas styrelse har lekmannainflytande. Det finns
            lekmän som skall ta till vara medborgarnas intressen. De finns
            ända inne i styrelserummet. Den typen av styrelse har man inte
            på andra håll.
          </note>
          <note>
            Den andra saken är att vi har sjukförsäkringsnämnder där vi har
            motsvarande förhållanden. Om det skulle visa sig att en försäkringskassa
            verkligen inte skulle lämna ut uppgifter, vilket jag faktiskt
            finner otroligt, och att man inte hänvisar till en person som
            ansvarar för det, finns det alla möjligheter att aktualisera ärendet
            även i styrelsen. Jag tycker av den anledningen inte att detta
            är en särskilt stor fråga.
          </note>
          <note>
            Ser vi framåt, och det verkligen blir en EG-
          </note>
          <note>
            anslutning, kan det alltid vara bra att synkronisera lagstiftningen
            och ha samma lagregler.
          </note>
          <note>
            Konstitutionsutskottet bedömde att det fanns tillfredsställande
            reglering i lagen. Jag har försökt att visa att det finns fler
            faktorer som gör att denna bedömning faktiskt håller.
          </note>
          <note type="speaker">
            Anf. 44 ARNE JANSSON (nyd) replik:
          </note>
          <note>
            Herr talman! Jag försöker sätta mig in i situationen för den
            lilla, enskilda människan, om vilken det registrerats någonting
            som är fel. Hur skall jag då rätta till det? Jo, jag vänder mig
            till etablissemanget, som är någonting stort och diffust.
          </note>
          <note>
            Är det då inte tryggare för denna enskilda människa att direkt
            kunna veta att det är den eller den personen som har registrerat
            uppgifterna? Han eller hon kan söka en personlig kontakt. Han
            eller hon vet att den personen är registeransvarig. Jag tycker
            att det måste kännas väldigt tryggt för den enskilda ensamma människan
            att veta vem vederbörande skall vända sig till, och att den som
            har fört registret även har ämbetsmannaansvar. Det tycker jag
            måste fram.
          </note>
          <note type="speaker">
            Anf. 45 MARGIT GENNSER (m) replik:
          </note>
          <note>
            Herr talman! Jag har träffat många sådana enskilda människor.
            Det är väldigt enkelt att under ett kort telefonsamtal säga hur
            de skall bete sig och vem de skall tala med. Om den enskilda människan
            har varit väldigt blyg har jag själv ringt upp personen.
          </note>
          <note>
            Det är en sak som vi faktiskt har att göra som politiker. Det
            är inte bara Ny demokrati som företräder folket. Jag skulle tro
            att de flesta här i denna kammare gör det.
          </note>
          <note type="speaker">
            Anf. 46 SIGGE GODIN (fp):
          </note>
          <note>
            Herr talman! Låt mig börja med att meddela kammarens ledamöter
            att jag inte har deltagit i justeringen av detta betänkande. Jag
            hade vid det tillfället ersatts av Märtha Gårdestig. Det står
            alltså fel i betänkandet.
          </note>
          <note>
            Försäkringskassornas sjukförsäkringsregister,
          </note>
          <note>
            FAS 90, har i åratal varit föremål för debatt utifrån allmänintresset
            att allt inte får registreras om alla.
          </note>
          <note>
            Föreliggande förslag till sjukförsäkringsregister sägs vara avgörande
            för om aktiv rehabilitering av sjukskrivna skall vara möjlig att
            genomföra rationellt eller inte.
          </note>
          <note>
            En aktiv rehabilitering förbättras enligt min uppfattning inte
            av att ett otal uppgifter registreras i dataregister. Vad försäkringskassorna
            behöver är ett enkelt system för att kunna hålla reda på antalet
            uttagna sjukdagar och utbetalning av sjukersättning och för att
            klara administrationen av föräldraförsäkringen. Att påstå att
            rehabiliteringsarbetet effektiviseras, rationaliseras och förbilligas
            genom att stora mängder data om dem som behöver rehabiliteras
            lagras är om inte en lögn så en stor överdrift.
          </note>
          <note>
            Föreliggande förslag från utskottet innebär stora investeringar
            i datasystem åt landets försäkringskassor. Stora mängder av personal
            kommer att vara sysselsatt med att dagligen registrera uppgifter
            om att uppgifter för rehabilitering finns att tillgå i kassornas
            plåtskåp.
          </note>
          <note>
            Herr talman! Mot kravet att registrera stora mängder data om
            alla människor står allmänintresset att inte registrera allt om
            alla. Det finns på ett flertal myndigheter betydande mängder material
            registrerat redan.
          </note>
          <note>
            Arbetsmiljökommissionen har gjort ett antal kartläggningar av
            farliga arbetsmiljöer.
          </note>
          <note>
            Arbetarskyddsstyrelsen och yrkesinspektionerna i resp. län har
            ett betydande arbetsskaderegister.
          </note>
          <note>
            Företagshälsovården och företagens skyddskommittéer har en mycket
            god bild över företagens arbetsmiljösituation.
          </note>
          <note>
            Arbetsmiljöfonden kräver in en betydande kartläggning av företagens
            arbetsmiljö innan bidrag beviljas. Därutöver är många enskilda
            registrerade hos såväl sociala myndigheter som hos arbetsförmedling.
          </note>
          <note>
            Regeringen har försökt att finna en strikt återhållande linje,
            men i de remissvar som avlämnats ställs långtgående krav på ökad
            dokumentation. Trots restriktiviteten görs undantag på ett stort
            antal punkter. Som exempel kan nämnas att det föreslås att ett
            litet lokalkontor bör ha möjlighet att samverka med ett större
            lokalkontor. Registren får inte bara användas för det lokala kontorets
            handläggning av ärenden utan skall också användas för försäkringskassans
            och
          </note>
          <note>
            Riksförsäkringsverkets tillsyn, uppföljning och uppvärdering
            av försäkringskassans verksamhet och för framställning av statistik.
            Under den tid som ett lokalkontor handlägger ett ärende på uppdrag
            av ett annat kontor skall det uppdragstagande kontoret få ha uppgifter
            om den person som avses i sitt eget register. När uppdraget är
            slutfört skall handlingarna återställas till det lokalkontor till
            vilket personen hör. För tillsyn, uppföljning och utvärdering
            bör dock vissa basuppgifter finnas kvar. När en persons kassatillhörighet
            ändras säger man att uppgifterna av hänsyn till den enskildes
            integritet får finnas kvar i det tidigare kontorets register.
          </note>
          <note>
            Resultatet av detta blir att mängder av uppgifter om en och samma
            person kan komma att finnas i flera lokalkontorsregister.
          </note>
          <note>
            Herr talman! Om olyckan skulle vara framme och landet skulle
            få en socialdemokratisk regering vid nästa val är risken stor
            att ytterligare uppgifter kommer att få registreras. Socialdemokraterna
            vill i sin reservation gå mycket längre än vad utskottsmajoriteten
            vill. Trycket från olika myndigheter kan därför innebära att ytterligare
            data kan komma att registreras.
          </note>
          <note>
            Jag skulle vilja påstå att det här finns en avgörande skillnad
            mellan liberaler och socialdemokrater.
          </note>
          <note>
            Socialdemokraterna hävdar alltid myndigheternas behov och vikten
            av att registrera så mycket som möjligt om hela svenska folket,
            Lena Öhrsvik. Vi liberaler ser alltid i första hand till den enskildes
            skydd. Hela Lena Öhrsviks inlägg handlade om fördelarna för myndigheterna.
            Hon påstod att man skall klarlägga ändamålet. Lena Öhrsvik gick
            så långt att man kan säga att ändamålet helgar medlen. Hon menar
            att man skall hämta in uppgifterna, bara man tycker sig vilja
            ha dem --
          </note>
          <note>
            oavsett vem de handlar om.
          </note>
          <note>
            Det var intressant att höra att Lena Öhrsvik hade talat med några
            handläggare på försäkringskassorna som påstod att de inte skulle
            få någon hjälp av registren. Jag tror att det är sant.
          </note>
          <note>
            Det är alldeles riktigt att de inte kommer att bli till någon
            hjälp för handläggarna. Men min fråga till
          </note>
          <note>
            Lena Öhrsvik blir ändå följande: Ämnar ni socialdemokrater låta
            fler myndigheter få tillgång till dessa register om det nu skulle
            vara så olyckligt att ni återfår makten så småningom? Det skulle
            också vara intressant för kammarens ledamöter att få veta vilka
            myndigheter som skall få uppgifterna.
          </note>
          <note>
            Det är ju en grannlaga uppgift att skilja ut vilka myndigheter
            som skall få tillgång. Är det yrkesinspektionen, är det de sociala
            myndigheterna, är det arbetsförmedlingen, är det företagshälsovården
            eller vem är det som skall ha dessa uppgifter? Jag tror att många
            är intresserade av att få veta det.
          </note>
          <note>
            Herr talman! Lena Öhrsvik har sagt att yrkesinspektionen och
            Arbetarskyddsstyrelsen påstår sig behöva dessa uppgifter. Det
            är intressant att i reservation 2 läsa om Socialdemokraternas
            syn på frågan om registerinnehåll. Ni säger att diagnos skall
            finnas med, och att uppgifter från företagshälsovård skall införas.
            Ni hävdar också att det är säkrare att förvara dessa uppgifter
            i dataregister än i plåtlådor.
          </note>
          <note>
            Jag har från min bänk lyssnat mycket intresserat på vad ni sagt,
            och frågan till Lena Öhrsvik blir följande: Ni säger att ni inte
            vill registrera allt. Men ni skall bara ha en del uppgifter i
            plåtlådor, och bara vissa i register. Det går inte ihop, Lena
            Öhrsvik.
          </note>
          <note>
            Skall ni ha resten i plånboken? Var skall de uppgifter som inte
            registreras finnas? Det finns sådana uppgifter i t.ex. läkarutlåtanden
            och i socialutredningar. Säg som det är, dvs. att allt skall registeras.
            Det är viktigt för myndigheterna. Då vet den enskilda människan
            vad man har att finna sig i när man kommer till försäkringskassan.
          </note>
          <note>
            Herr talman! Under alla de år FAS 90 har utretts har det hävdats
            att kassorna kommer att kunna spara betydande belopp, bara de
            får registera så mycket som möjligt. Samtidigt skall personalen
            kunna minskas eller föras över till rehabilitering.
          </note>
          <note>
            Det är faktiskt inte sant. Man kommer inte att göra några besparingar.
            Arbetet kommer, som handläggarna sade, knappast att underlättas
            eftersom uppgifterna finns både i datorer och i plåtlådor.
          </note>
          <note>
            Jag vill påstå att det är ett hantverk att rehabilitera sjukskrivna
            människor. Det handlar om att sätta sig ned tillsammans med den
            sjukskrivne, dennes läkare eller med företagshälsovården eller
            med andra inblandade, t.ex. socialtjänsten, arbetsförmedlingen
            eller representanter för det företag där den sjukskrivne är anställd.
            Det gäller att hitta praktiska lösningar som leder fram till rehabiliteringsinsatser
            som i slutändan innebär förbättrade möjligheter för den sjukskrivne
            att återgå i förvärvsarbete.
          </note>
          <note>
            Att tro att vissa datauppgifter förbättrar möjligheterna till
            rehabilitering bygger på ett teoretiskt resonemang som inte har
            någon som helst förankring i verkligheten.
          </note>
          <note>
            Vi avstyrker därför förslaget att uppgifter om rehabilitering
            skall få registreras.
          </note>
          <note>
            Herr talman! I riksdagen har vi tidigare, i samband med införande
            av sjuklön, ställt krav på arbetsgivaren att redovisa de korta
            sjukfallen. Trots att vi var många här i kammaren som starkt ifrågasatte
            behovet av dessa uppgifter och de reella möjligheterna att få
            in tillräckligt med uppgifter, så beslutade riksdagen att de korta
            sjukfallen skall rapporteras.
          </note>
          <note>
            Våra farhågor besannades. Riksförsäkringsverket står i dag med
            halvdana uppgifter som inte kan användas. Det är ett betydande
            merarbete för de små arbetsgivarna, med dåliga rutiner som följd
            --
          </note>
          <note>
            och alltsammans till i stort sett ingen nytta.
          </note>
          <note>
            Vi föreslår därför att endast sjukfall som är längre än 14 dagar
            skall rapporteras. De övriga kan man klara genom någon form av
            stickprovskontroller.
          </note>
          <note>
            Avslutningsvis, herr talman, delar vi
          </note>
          <note>
            Datalagsutredningens förslag att ett dataregister alltid skall
            innehålla uppgifter om vem som för registret. Vi anser också att
            uppgifter som skall överföras centralt skall vara avidentifierade
            då de skall användas för utvärdering, uppföljning och statistik.
          </note>
          <note>
            Låt mig också säga att Margit Gennser tassade fram väldigt försiktigt
            i sitt inlägg. Men det hindrar mig inte från att påstå att regeringen
            har gått alldeles för långt. Utskottet har följt efter och försökt
            instämma i vad regeringen tycker.
          </note>
          <note>
            Jag beklagar att en regering i vilken det finns liberala företrädare
            har lagt fram det här förslaget.
          </note>
          <note>
            Jag beklagar också att Arne Jansson, som säger sig värna om de
            enskilda människorna, inte har löpt linan ut och verkligen accepterat
            vårt förslag om att man inte skall registrera massor med uppgifter
            om människor när det inte är nödvändigt.
          </note>
          <note>
            Det hade varit klädsamt om Arne Jansson ställt upp på vårt förslag.
          </note>
          <note>
            Med det, herr talman, vill jag yrka bifall till motion
          </note>
          <note>
            1992/93:Sf32, avslag på utskottets hemställan beträffande rätten
            att föra uppgifter om rehabilitering samt avslag på reservationerna
            1 och
          </note>
          <note>
            2.
          </note>
          <note>
            I detta anförande instämde Siw Persson (fp),
          </note>
          <note>
            Margitta Edgren (fp) och Gustaf von Essen (m).
          </note>
          <note type="speaker">
            Anf. 47 LENA ÖHRSVIK (s):
          </note>
          <note>
            Herr talman! Eftersom Sigge Godin hade en massa frågor till mig
            vill jag något kommentera det han sade. Han tog ju i ordentligt
            och lät all sin ilska gå ut över mig. Först på slutet kom litet
            mot regeringen och utskottet.
          </note>
          <note>
            Det visar väl Sigge Godins allmänna ovilja mot dataregister över
            huvud taget. Där har vi en annan syn. Vi har olika syn på hur
            väl skyddade uppgifterna är.
          </note>
          <note>
            Man kan inte komma ifrån att uppgifterna faktiskt finns i dag.
            Det bortser Sigge Godin ifrån. Jag anser att de är oskyddade i
            dag.
          </note>
          <note>
            Om Sigge Godin hade lyssnat ordentligt hade han hört att jag
            sade att vi kommer att ha dataregister, kortlådor och akter. Det
            var mellansteget kortlådor som jag ville att vi skulle slippa.
            Alltså inte plåtlådor, utan kortlådor som står framme hos handläggarna.
            Det var dem vi skulle slippa ifall vi hade ett fullständigt dataregister,
            när vi nu ändå skall ha ett sådant register. Men inte ens det
            ville
          </note>
          <note>
            Sigge Godin ha.
          </note>
          <note>
            Sigge Godin talade om att vi socialdemokrater bara ser till myndigheternas
            behov, fördelar för myndigheterna osv. Jag vill påminna Sigge
            Godin om att det är för den enskilda människans integritet som
            vi vill föra in uppgifterna i registret och slippa kortlådan.
            Uppgifterna är mer skyddade i dataregistret med kodad terminalåtkomst,
            behörighetskontroll och möjlighet att gå in och se efter vem som
            tagit ut uppgifter. Sådant kan man inte kontrollera i en kortlåda.
          </note>
          <note>
            Det är detta Sigge Godin inte vill förstå.
          </note>
          <note>
            Uppgifterna finns ju i dag, men vi tycker att de skyddas bättre
            i ett datasystem. I den delen handlar det inte om myndigheternas
            behov.
          </note>
          <note>
            Men sedan har jag talat om Arbetarskyddsverkets behov och att
            man redan i dag skall tala om att det är vad man menar. Jag tycker
            att det är ärligt att redan i dag skriva in i ändamålsparagrafen
            att
          </note>
          <note>
            Arbetarskyddsverket skall få dessa uppgifter.
          </note>
          <note>
            Sigge Godins egen regering säger att den skall fundera på saken.
            Jag tycker att man redan när man inför ett register och talar
            om vad som skall stå i det också skall tala om ändamålet.
          </note>
          <note>
            I reservation 1 vill vi redan i dag säga att
          </note>
          <note>
            Arbetarskyddsverkets behov av uppgifter skall tillgodoses, och
            att detta är ett av ändamålen med registret. Detta är ärligt.
            Däremot är det inte ärligt av regeringen att säga: Vi skall fundera
            på saken och återkomma sedan.
          </note>
          <note>
            Vad man behöver återkomma om är de praktiska frågor som kan bli
            följden av denna ändring. Det har vi också skrivit om i vår reservation.
          </note>
          <note>
            Sigge Godin behöver inte undervisa mig om att rehabilitering
            är ett hantverk. Jag vet det. Jag har arbetat med rehabilitering
            under ganska många år.
          </note>
          <note>
            Jag har ingen övertro på att några uppgifter i ett dataregister
            skall lösa problemet. Det är inte heller den saken vi har diskuterat
            i dag, utan vi har diskuterat förhållandet med manuella register
            och förhållandet med ett dataregister och skillnaden däremellan
            ur integritetssynpunkt.
          </note>
          <note>
            Sigge Godin för in rehabiliteringssynpunkterna.
          </note>
          <note>
            Det är sådant som står i propositionen. Den är inte jag skyldig
            till utan Sigge Godins egen regering, så den saken får han tala
            med sin minister om.
          </note>
          <note>
            Jag tror alltså inte att uppgifterna i ett dataregister löser
            några problem i rehabiliteringsarbetet. Jag vet vad det innebär.
          </note>
          <note type="speaker">
            Anf. 48 SIGGE GODIN (fp) replik:
          </note>
          <note>
            Herr talman! Låt mig börja med att säga att jag vet vad det handlar
            om när det gäller register. Jag vet också att i sjukvården finns
            register om vilka man säger att de har den högsta sekretess man
            kan få här i landet. Men dessa register läcker som såll. Det kommer
            att bli likadant i det här fallet.
          </note>
          <note>
            Lena Öhrsvik säger att det är regeringens förslag, och det kan
            inte hon lastas för. Då påstår jag att ni vill gå mycket längre.
          </note>
          <note>
            Min fråga var: Är det Arbetarskyddsstyrelsen som skall få möjlighet
            att ta del av dessa register om ni olyckligtvis skulle få makten
            igen? Vilka andra verksamheter skall få gå in där då?
          </note>
          <note>
            Precis som Lena Öhrsvik sade i sin inledning ställer varje myndighet
            krav på att få dessa möjligheter.
          </note>
          <note>
            När utskottet har haft utfrågning med dem säger de sig alla behöva
            dessa uppgifter. Det är inte bara
          </note>
          <note>
            Arbetarskyddsstyrelsen, och det är inte så att de andra är överens
            med utskottet och regeringen om att man är nöjd om bara Arbetarskyddsstyrelsen
            får dessa uppgifter.
          </note>
          <note>
            Lena Öhrsvik vill ha kvar akterna. Det låter inte så när ni säger
            att ni skall mata in så mycket som möjligt i datorerna. Eftersom
            Lena Öhrsvik kan det här med rehabilitering precis som jag kan
            det, eftersom vi båda har jobbat med dessa verksamheter, så vet
            hon att man måste gå tillbaka till läkarutlåtanden, socialutredningar
            osv. Där finns massor med uppgifter, och det finns jättemånga
            myndigheter i vårt samhälle som mycket gärna vill ta del av dem.
          </note>
          <note>
            Kvar står då frågan till Lena Öhrsvik: Skall de få det? Vad är
            det för uppgifter som ni vill ta utöver diagnos och företagshälsovård?
            Finns det andra uppgifter som ni tycker att de kan få? Tycker
            ni att det inte spelar så stor roll för den enskilde om man fördelar
            dessa uppgifter bland statens myndigheter?
          </note>
          <note type="speaker">
            Anf. 49 LENA ÖHRSVIK (s) replik:
          </note>
          <note>
            Herr talman! Sigge Godin vet mycket väl att andras behov av uppgifter
            har utretts i särskild ordning.
          </note>
          <note>
            Det betänkandet är nu ute på remiss. Sigge Godins regering skall
            så småningom ta ställning till det.
          </note>
          <note>
            Men vi har sagt redan i dag att vi anser att
          </note>
          <note>
            Arbetarskyddsverket har behov av dessa uppgifter.
          </note>
          <note>
            Uppgifterna kommer givetvis att vara avidentifierade, men det
            bör stå om detta redan nu i ändamålsparagrafen. Man skall inte
            komma senare och lägga till olika avsikter i ändamålsparagrafen
            när folk redan har lämnat uppgifter till ett register.
          </note>
          <note>
            Jag tycker att det är ärligast att redan nu tala om vad man tänker
            använda detta register till.
          </note>
          <note>
            Jag måste påpeka för Sigge Godin att vi har diskuterat sjukförsäkringshandläggning
            som ett område när det gäller behovet av uppgifterna i registret.
            Man har behov av vissa uppgifter för att kunna rätt bedöma arbetsförmågan,
            rätten till sjukpenning, och omfattning på sjukpenningen. En av
            de uppgifter som man behöver är givetvis vilken diagnos vederbörande
            är sjukskriven för.
          </note>
          <note>
            Problemet med det system som vi nu skall införa blir att man
            måste använda både dataregistret, som ju var avsett som ett bra
            teknikstöd för att underlätta hanteringen, och kortlådan -- kanske
            behöver man rent av gå tillbaka till akten i fråga.
          </note>
          <note>
            Jag tycker att detta merarbete är onödigt.
          </note>
          <note>
            Uppgifterna finns ju redan. Jag har redovisat på vilket sätt
            uppgifterna är mera skyddade i ett datasystem. Sigge Godin delar
            kanske inte min uppfattning, men det gör många andra.
          </note>
          <note>
            Datainspektionen har godkänt det förslag som vi har lagt fram
            och som följer utredningens förslag.
          </note>
          <note>
            Jag vet inte hur mycket längre vi kan komma. Det finns ju en
            myndighet i sammanhanget. Jag trodde att Sigge Godin hade förtroende
            för denna myndighet, som alltså har godkänt vårt förslag. I
          </note>
          <note>
            det läget finns det inte mycket mera att bråka om.
          </note>
          <note>
            Det handlar inte om registrering hit och dit, och det har jag
            tidigare sagt. I stället handlar det om att vi vill skydda de
            uppgifter som redan finns på ett bättre sätt än som i dag är fallet.
          </note>
          <note type="speaker">
            Anf. 50 SIGGE GODIN (fp) replik:
          </note>
          <note>
            Herr talman! Lena Öhrsvik besvarade inte min fråga om vad ni
            skulle göra om ni fick bestämma.
          </note>
          <note>
            Hur skulle ni alltså bete er om ni hade möjlighet att bestämma
            här? Är det bara diagnoser och uppgifter i fråga om företagshälsovården
            som ni vill ha?
          </note>
          <note>
            Vi behöver inte tvista om vad rehabilitering innebär, för det
            vet vi som har varit handläggare.
          </note>
          <note>
            Huvuddelen av uppgifterna finns i läkarens utlåtande, vilket
            är ganska digert i de flesta sammanhang. Egentligen är det hart
            när omöjligt att registrera allt. Vad är det då för ytterligare
            uppgifter som man kan ha nytta av? Man måste ju alltid gå tillbaka
            till läkarutlåtandet för att kunna göra det konstruktiva hantverk
            som är så oerhört viktigt och det teamarbete som är väsentligt
            vid all rehabilitering för att det hela skall fungera och för
            att den enskilde skall ha någon glädje av det här.
          </note>
          <note>
            På vilket sätt kommer ert förslag att innebära att det blir rationellt
            och bra att ha några uppgifter till -- vilka vet inte jag, men
            Lena Öhrsvik kan kanske öppna på förlåten så att vi får ta del
            av informationen? Vi måste ju veta vilka alla de många uppgifter
            är som ni vill ha registrerade. Ni känner tydligen till problemet
            med att uppgifter finns samlade på två tre ställen på ett kontor.
          </note>
          <note>
            Ett stort bekymmer är, som jag sade inledningsvis, att saker
            och ting skall finnas på flera kontor. Man skall ju inte rensa
            ut rubbet, utan en del skall vara kvar här och en del där. Jag
            delar i och för sig Arne
          </note>
          <note>
            Janssons uppfattning att det är en orimlighet att det skulle
            finnas ett antal namn på människor på olika kontor som har uppgifter
            om mig som inskriven i försäkringskassan.
          </note>
          <note>
            Det här kan utvecklas till något som blir mycket besvärande för
            den enskilda människan. Det ställer inte jag upp på, och det gör
            inte heller en hel del andra i Sveriges riksdag. Därför är jag
            i första hand kritisk mot de reservanter som vill gå mycket långt
            här. I andra hand är jag kritisk mot min egen regering, som jag
            tycker också har gått för långt men som ändå har tagit till sig
            mina argument vid ett flertal tillfällen och som sagt att vi skall
            begränsa det hela så långt som möjligt.
          </note>
          <note>
            Mot den bakgrunden tycker jag att Lena Öhrsvik bör lätta på förlåten
            och på klarspråk så här i förväg, som hon säger, tala om vilka
            uppgifter det är som skall registreras och vilka som inte skall
            registreras.
          </note>
          <note type="speaker">
            Anf. 51 LENA ÖHRSVIK (s) replik:
          </note>
          <note>
            Herr talman! Sigge Godin återkommer till diskussionen om rehabiliteringsarbetet.
            Jag försökte dock tala om att det vi större delen av dagen har
            diskuterat är handläggningen av sjukförsäkringen. Det är där som
            man har behov av uppgifter. Självfallet behöver man gå tillbaka
            till akten i fråga när det gäller ett besvärligt rehabiliteringsärende.
            Det är en självklarhet. Jag har tidigare sagt att jag inte behöver
            bli undervisad i det avseendet.
          </note>
          <note>
            Vad vi har diskuterat i dag är alltså handläggningen av sjukförsäkringen.
            Jag vet att Sigge Godin har intressen i försäkringskasseverksamheten.
            Därför förstår jag inte varför han inte tycker att de anställda
            på försäkringskassorna skulle kunna få ett bra teknikstöd.
          </note>
          <note>
            Vi har inte kunnat utveckla teknikstödet under väldigt lång tid,
            därför att vi har väntat på en registerlag. Som jag sagt tidigare
            i dag är det bra att det kommer en registerlag, för därmed kan
            vi få ett utvecklat teknikstöd. Tyvärr blir det ofullständigt,
            eftersom de uppgifter inte tillåts som man behöver i sitt arbete.
          </note>
          <note>
            Som jag också sagt tidigare avses inte bara det egna arbetet.
            Det handlar nämligen också om att uppgifterna skall skyddas bättre
            än som i dag är fallet. Jag vet inte hur många gånger jag skall
            behöva upprepa det.
          </note>
          <note>
            Vidare har jag sagt till Sigge Godin att de uppgifter som vi
            vill ha registrerade gäller diagnoser, läkares namn och telefonnummer
            samt företagshälsovården. Detta finns klart angivet i vår reservation.
            Dessutom tycker vi att det när det gäller ändamålet med registren
            skall anges att
          </note>
          <note>
            Arbetarskyddsverkets behov av uppgifter skall tillgodoses.
          </note>
          <note>
            Det här är de saker som vi i dag har diskuterat, och de finns
            som sagt klart angivna.
          </note>
          <note>
            När det gäller diagnoserna -- som vi har diskuterat mest här
            -- står vi på ganska säker grund. Vi följer utredningens förslag
            och vad de flesta remissinstanser säger. Vi följer också
          </note>
          <note>
            Datainspektionens anvisningar.
          </note>
          <note>
            Därmed tycker jag nog att jag har klarlagt den socialdemokratiska
            inställningen i denna fråga. Om
          </note>
          <note>
            Sigge Godin vill fortsätta den här diskussionen får han föra
            den med Margit Gennser.
          </note>
          <note type="speaker">
            Anf. 52 ARNE JANSSON (nyd):
          </note>
          <note>
            Herr talman! Jag har noterat att Sigge Godin inledde sitt anförande
            med en liten brasklapp om att han ej var med vid justeringen av
            betänkandet.
          </note>
          <note>
            Av betänkandet framgår emellertid att Sigge Godin deltagit i
            beslutet. Tydligen finns det en viss skillnad i det sammanhanget
            -- jag förstår inte riktigt det här.
          </note>
          <note>
            Sigge Godin har alltså hela tiden haft alla möjligheter i världen
            att reservera sig. Men han har inte reserverat sig på en enda
            punkt i fråga om det betänkande som framläggs av socialförsäkringsutskottet.
            Däremot börjar han plötsligt så att säga slå ganska vilt här.
            Jag förstår inte om det beror på något slags eftertanke -- eller
            vad det nu kan vara som Sigge Godin här gör.
          </note>
          <note>
            Sigge Godins utfall mot mig och Ny demokrati är ganska intressant,
            om han representerar
          </note>
          <note>
            Folkpartiet och regeringen -- eller kanske enbart
          </note>
          <note>
            Folkpartiet. Som vi har sagt kommer vi att försöka att för Sveriges
            bästa stödja nuvarande regering. Vi har också intagit en ganska
            mjuk linje.
          </note>
          <note>
            Sigge Godins utfall här mot oss och hans uttalanden om att vi
            tydligen icke ställer upp i den utsträckning som han tycker att
            vi skall göra -- han tycker ju att vi skall sätta fötterna i marken
            och bromsa för att verkligen göra det hela litet besvärligt --
            har jag faktiskt noterat. Det är möjligt att vi, på Sigge
          </note>
          <note>
            Godins uppmaning, får göra detta ganska snart.
          </note>
          <note>
            Anf. 53 SIGGE GODIN (fp)replik:
          </note>
          <note>
            Herr talman! Om Arne Jansson drar sig till minnes hur det var
            när betänkandet justerades, så satt jag vid väggen. Märtha Gårdestig
            satt på min stol.
          </note>
          <note>
            Vilka överväganden jag i olika frågor gör tillsammans med min
            riksdagsgrupp måste väl ändå vara en intern angelägenhet för oss
            i Folkpartiet.
          </note>
          <note>
            Jag vill tala om för Arne Jansson att jag inte representerar
            regeringen, utan det är väl Margit
          </note>
          <note>
            Gennser som gör det. Inte heller representerar jag här Folkpartiet.
            I stället representerar jag dels de motionärer som står bakom
            motionen, dels dem som tycker att det är rimligt med en begränsning
            när det gäller sådana här uppgifter.
          </note>
          <note>
            Anledningen till att jag kommenterar Arne
          </note>
          <note>
            Janssons och Ny demokratis inlägg i frågan är att
          </note>
          <note>
            Ny demokrati har gjort en mycket stor affär av detta. Bort med
            FAS 90! har ni sagt. Det kostar miljarder och åter miljarder,
            och det finns ingen anledning att satsa på detta, har ni också
            sagt. Men i dag har ni en annan uppfattning.
          </note>
          <note>
            Däremot tycker jag att ni har en ganska intressant reservation.
            Det är bara litet synd att den reservationen inte täcker in hela
            fältet. I
          </note>
          <note>
            rehabiliteringsfrågor kan ju oerhört många uppgifter tillföras,
            vilka enligt min uppfattning inte behövs för att det skall bli
            ett konstruktivt rehabiliteringsarbete. Arne Jansson hade kunnat
            medverka, eftersom en klar och entydig motion var framlagd av
            mig och ett antal andra personer. Vi tycker inte att ytterligare
            uppgifter skall tillföras utan att uppgifterna skall begränsas
            så långt det är möjligt. Vi tycker att det behövs ett register
            för att betala ut sjukersättning till människor och för att hålla
            reda på hur många dagar av föräldraförsäkringen som är uttagna.
          </note>
          <note>
            När man lyssnar till debattörerna här i kammaren, herr talman,
            och när man ser till den information som Försäkringskasseförbundet,
          </note>
          <note>
            Riksförsäkringsverket och också regeringen ger ut, med direktiv
            om hur saker och ting skall handläggas, är det intressant att
            kunna notera att detta skulle kunna datoriseras. Varje handläggare
            i hela landet skulle, med hjälp av en man, kunna få denna information
            införd i sin dator. Man skulle då exakt veta vilka regler som
            gäller. Men det har ingen talare tagit upp, eftersom det inte
            är spännande och intressant att ha ett gott hjälpmedel för att
            kunna veta vilka regler som gäller. I stället vill man tillföra
            så många uppgifter som möjigt om enskilda människor. Jag vill
            sätta gränsen mycket snävt eftersom jag inte tycker att det fyller
            någon funktion. Därför påpekade jag för Arne Jansson att jag var
            litet besviken över att Ny demokrati inte löpte linan ut.
          </note>
          <note type="speaker">
            Anf. 54 ARNE JANSSON (nyd):
          </note>
          <note>
            Herr talman! Jag vill bemöta Sigge Godins taktik.
          </note>
          <note>
            Sigge Godin vidhåller att han satt med vid utskottets behandling
            av frågan, men att han lät en suppleant sitta vid bordet därför
            att han inte skulle vara med när utskottet justerade betänkandet.
            Det är dåligt. Är det en sådan här partipolitik som
          </note>
          <note>
            Folkpartiet håller på med? Det är horribelt att höra att Sigge
            Godin satt i samma rum vid aktuellt tillfälle, men att han hänvisar
            till att han inte satt vid bordet utan satt bredvid. I
          </note>
          <note>
            socialförsäkringsutskottets betänkande SfU19 står det klart och
            tydligt att Sigge Godin deltagit i beslutet.
          </note>
          <note>
            Jag trodde inte att sådant här existerade i utskottsarbetet.
            Men vi får nu lära oss hur mygel på hög nivå används av Folkpartiet
            och Sigge Godin.
          </note>
          <note>
            Sigge Godin säger vidare att han inte representerar regeringen.
            Det gör han förvisso inte. I det här sammanhanget är det väl tur.
            Sigge Godin representerar dock ett parti som ingår i regeringen,
            och nu är det känt hur man använder sig av mygel i utskott.
          </note>
          <note>
            Jag tycker att det här är ett mycket dåligt sätt att arbeta på,
            och vi måste nu noga överväga hur vi skall fortsätta att agera
            och arbeta, med tanke på
          </note>
          <note>
            Sigge Godins svängar och agerande. Jag trodde att man skulle
            jobba seriöst i utskott och att man skulle stå för vad man sade.
          </note>
          <note>
            Sigge Godin har en motion som han inte själv reserverat sig för.
            Hans förklaring är att han inte satt med vid bordet vid aktuellt
            tillfälle, utan att han satt vid sidan av bordet, och att det
            var en suppleant som satt vid bordet. Om man inte kan stå för
            vad man skrivit i en motion är det mycket dåligt,
          </note>
          <note>
            Sigge Godin.
          </note>
          <note type="speaker">
            Anf. 55 SIGGE GODIN (fp):
          </note>
          <note>
            Herr talman! Jag beklagar att Arne Jansson inte vet hur det går
            till i utskottsarbetet och att han inte studerar sina egna suppleanter.
            Ibland sitter de vid väggen när Arne Jansson själv sitter vid
            bordet och tjänstgör. När ett annat ärende avgörs sitter han själv
            vid väggen därför att suppleanten tjänstgör.
          </note>
          <note>
            Det är ju så det går till.
          </note>
          <note>
            Jag hoppas att Arne Jansson inte gör någon stor affär av det
            här. Det är helt enkelt löjligt att Arne
          </note>
          <note>
            Jansson inte vill förstå vad det handlar om.
          </note>
          <note>
            I går fick jag klart för mig att det är tryckfel i betänkandet.
            I morse meddelade jag utskottskansliet detta. Meddelandet gick
            vidare till kammarkansliet. På kammarkansliet har man,
          </note>
          <note>
            Arne Jansson, sagt att man inte är beredd att dela ut någon rättelse.
            Jag uppmanar Arne Jansson att ta kontakt med kammarkansliet, med
            talmannen och med utskottets kanslichef för att klara ut vad som
            gäller. Arne Jansson kan även ta en promenad bort till Märtha
            Gårdestig, som sitter här i kammaren. Det var hon som tjänstgjorde
            vid bordet.
          </note>
          <note>
            Låt mig klargöra att jag inte representerar
          </note>
          <note>
            Folkpartiet i den här frågan, utan att jag är en enskild motionär.
            Jag har yrkat bifall till motionen.
          </note>
          <note>
            Om Arne Jansson hade lyssnat skulle han ha hört det. Jag står
            för motionen till sista stavelsen, och det finns fler i Sveriges
            riksdag som står bakom den.
          </note>
          <note>
            De, tillsammans med mig, kommer att rösta för motionen. Arne
            Jansson behöver inte alls bekymra sig. Men gör ingen stor affär
            av att Ny demokrati tar hänsyn till de enskilda, små, människorna.
            Det är fel! I så fall skulle ni ha yrkat bifall till den väckta
            motionen, men det har ni inte gjort.
          </note>
          <note type="speaker">
            Anf. 56 ARNE JANSSON (nyd):
          </note>
          <note>
            Herr talman! Det här är ganska intressant. Sigge
          </note>
          <note>
            Godin säger att vi ledamöter skall ifrågasätta det material som
            ligger på bänkarna i kammaren och vad som står däri, det material
            som vi skall fatta beslut om. Inför varje omröstning skall vi
            också tydligen fråga kammarkansliet om det står rätt eller fel
            däri. Om det är meningen att vi skall arbeta på det sättet tror
            jag att det skulle bli ganska svårt att jobba här i riksdagen.
            Vi måste lita på att de papper som ligger framför oss är riktiga.
            Det är det enda vettiga.
          </note>
          <note>
            Jag vill återkomma till det här med att byta platser vid bordet
            i utskottsarbetet. När Sigge Godin byter plats i utskottet, vidtalar
            han då inte sin suppleant att ansluta sig till Sigge Godins motion?
            Det är tydligen inte Folkpartiets tänkesätt som det här är fråga
            om, utan det är Sigge Godins personliga intentioner som kommer
            fram. Men de tränger fram på ett mycket märkligt sätt. Över huvud
            taget föranleder Sigge Godins hantering av det här ärendet i dess
            helhet oss i Ny demokrati att ta ställning när det gäller vårt
            fortsatta agerande.
          </note>
          <note type="speaker">
            Anf. 57 MARGIT GENNSER (m):
          </note>
          <note>
            Herr talman! Jag hoppas att mitt anförande blir avslutningen
            på debatten.
          </note>
          <note>
            För det första vill jag säga att rätt skall vara rätt.
          </note>
          <note>
            Sigge Godin deltog inte i beslutet.
          </note>
          <note>
            För det andra är det ganska bra med en regel om att inte motionera
            i eget utskott när man tillhör regeringspartierna.
          </note>
          <note>
            För det tredje kan det vara bra att ibland tassa försiktigt.
            När frågorna är väldigt svåra behöver man inte slå alltför hårt
            omkring sig. Det finns nämligen inget absolut rätt eller fel,
            utan avvägningar måste göras.
          </note>
          <note>
            I denna fråga vill jag i stället se frammåt. Jag tycker att vi
            kommit fram till något som är ganska välavvägt. Visserligen kan
            problem uppstå i framtiden. Vi kan t.ex. upptäcka att någonting
            gjorts fel. I framtiden skall riksdagen också mycket mer ägna
            sig åt utvärdering av sina beslut.
          </note>
          <note>
            Jag skulle vilja avsluta debatten med att säga att de som är
            kritiska -- det gäller kritiker från bägge hållen -- bör observera
            vad som händer. De bör följa upp ärendet för att komma underfund
            med om lagstiftningen var bra eller inte. Det är vår plikt.
          </note>
          <note>
            Att självklart fördöma och säga att det här är absolut fel är
            övermaga.
          </note>
          <note>
            Det finns också rena olikheter i frågan om personlig integritet.
            Men även i den frågan är vikterna litet olika i vågskålen.
          </note>
          <note>
            Herr talman! Låt alltså riksdagsledamöterna göra det som man
            i Rikdagsutredningen hoppas på, dvs.
          </note>
          <note>
            att i framtiden följa upp fattade beslut i syfte att kunna fatta
            ännu bättre beslut.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            7 § Riksdagens byggnader
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU33 Riksdagens byggnader (prop.
          </note>
          <note>
            1992/93:100 delvis).
          </note>
          <note type="speaker">
            Anf. 58 HARRIET COLLIANDER (nyd):
          </note>
          <note>
            Herr talman! Konstitutionsutskottet har efter mycket diskuterande
            kunnat ena sig om vilka reparationer och ombyggnader som skall
            göras i de hus som ägs av riksdagen. Neptunus, dvs. det gamla
            utbildningsdepartementet, renoveras och blir ett flexibelt kontorshus.
            Merkurius, där Riksdagens revisorer sitter, byggs om för att ta
            emot riksdagens bibliotek. Dessa hus binds samman med riksdagens
            övriga kulvertsystem. När det gäller planerna för förvaltningshuset,
            ledamotshuset och riksdagens östra hus, har de hänvisats tillbaka
            till förvaltningsstyrelsen.
          </note>
          <note>
            Trätoämnena i utskottet har framför allt varit gamla riksdagshuset
            och förvaltningshuset, och det finns några motioner som går stick
            i stäv med
          </note>
          <note>
            Lokalkommitténs plan för husens användning. Vi i
          </note>
          <note>
            Ny demokrati anser att gamla riksdagshuset skall vara ett öppet
            hus, och det blir det inte om det görs till ett partihus. Delar
            av huset upptas i dag av
          </note>
          <note>
            Socialdemokraterna, och den som rör sig på det socialdemokratiska
            territoriet röner inga uppskattande blickar. I dag är Rikdagshuset
            ett öppet hus, och det är det hus där de politiska besluten i
            realiteten fattas. Här ligger utskottskanslier och sessionssalar,
            och så vill vi att det skall vara i fortsättningen.
          </note>
          <note>
            Ny demokrati har två reservationer till betänkandet. Den ena
            rör inköpet av ett hus i kvarteret Milon som skulle ge 17--18
            lägenheter för
          </note>
          <note>
            1,5 miljoner styck. Vi tycker att det är för dyrt och föreslår
            i stället att riksdagen inhandlar bostadsrätter i innerstaden.
            För de drygt 9 miljoner som redan står till förfogande skulle
            man få ett trettiotal lägenheter.
          </note>
          <note>
            Den andra reservationen rör gamla riksdagshuset.
          </note>
          <note>
            Den kräver att mätpunkter installeras så att gamla riksdagshusets
            eventuella horisontella rörelser kan mätas. Huset är dåligt grundlagt
            och har rört sig sedan det byggdes, och det finns två helt motsatta
            uppfattningar om den fara som huset löper. Båda åsiktssidorna
            är tekniskt kompetenta.
          </note>
          <note>
            Förvaltningskontoret har uppdragit åt Statens geologiska institut
            att göra en utredning och bedömning av grundläggningens kondition
            och faran för rustbäddens och pålningens kollaps.
          </note>
          <note>
            Rapporten säger att husets rörelser är under kontroll, och då
            är det de vertikala sättningarna man talar om.
          </note>
          <note>
            När man läser rapporten finner man att det inte finns en enda
            uppgift ur det omfattande dokumentationsmaterial som Olof af Forselles
            under sina 20 år som byggmästare har lämnat till riksdagen. Ingen
            intervju har heller gjorts med
          </note>
          <note>
            Olof af Forselles. Det framgår över huvud taget inte att han
            utfört något arbete här. Jag har intervjuat honom, och jag har
            också fått nedtecknat sådana arbeten och iakttagelser som skulle
            ha haft betydelse för Statens geologiska institut i deras bedömning.
          </note>
          <note>
            När det gäller det material som Olof af Forselles har lämnat
            till riksdagen över sina utförda arbeten under 20 års tid, lär
            de ha slängts -- enligt uppgift har flera säckar skickats till
            tippen. Om så har skett är det högst anmärkningsvärt och också
            högst ansvarslöst, och det finns anledning att fråga varför --
            är det kanske av prestigeskäl? Ny demokrati återkommer till Olof
            af Forselles dokumentationsmaterial.
          </note>
          <note>
            När man läser SGI:s rapport skall man ha detta förhållande klart
            för sig. Förvaltningkontoret säger att man har bemödat sig att
            utreda förhållandena när man anlitat SGI. Och det har man -- men
            vi skall komma ihåg att inga arbeten eller iakttagelser gjorda
            av Olof af Forselles finns redovisade. Man har heller inte intervjuat
            honom, som man gjort med andra. Av rapporten att döma existerar
            han inte. När det gäller södra gaveln på riksdagshuset finns det
            iakttagelser och utförda reparationsarbeten, som förmodligen skulle
            ha ändrat SGI:s tämligen tvärsäkra utlåtande att ingen fara föreligger.
            Olof af Forselles har också under sina 20 år gjort iakttagelser
            om hur långt urspolningen av utfyllnadsmaterialet gått mellan
            pålarna under vissa delar av huset.
          </note>
          <note>
            Ny demokrati anser att det inte är för mycket begärt att horisontella
            mätpunkter installeras. Det borde ligga i riksdagens intresse,
            och det är heller inte kostsamt.
          </note>
          <note>
            Det har gjorts en analys av sprickorna i
          </note>
          <note>
            Riksdagshuset som ger vid handen att det finns krafter som verkar
            i horisontell riktning, och det är dessa rörelser som man skulle
            få grepp om genom de mätpunkter som vi föreslår. Jag efterlyser
            ett större ansvar från riksdagens sida i den här frågan.
          </note>
          <note>
            Förutom att Ny demokrati anser att gamla riksdagshuset bör vara
            ett öppet hus, anser vi att man bör undvika att bygga om det på
            det sätt som
          </note>
          <note>
            Lokalkommittén föreslog -- då skulle nämligen belastningen på
            rustbädd och pålsystem förändras, och detta kan få förödande konsekvenser.
          </note>
          <note>
            Herr talman! Jag yrkar härmed bifall till Ny demokratis två reservationer
            till betänkandet.
          </note>
          <note>
            I detta anförande instämde John Bouvin (nyd).
          </note>
          <note>
            Anf. 59 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Herr talman! Det ärende som nu ligger för beslut i riksdagen
            är ett stort och omfattande ärende, där det har gjorts ett ingående
            utredningsarbete. Jag vill påstå att vi i konstitutionsutskottet
            har ägnat de här frågorna mycket stor uppmärksamhet, och vi har
            behandlat frågan i olika omgångar. Det är alltså ett beslut som
            är väl genomtänkt, och det bygger på en bred enighet i konstitutionsutskottet.
          </note>
          <note>
            Utan att gå in på några detaljer vill jag, herr talman, yrka
            bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            8 § Tullfrågor
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU29 Tullfrågor (prop. 1992/93:208).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 14 §.)
          </note>
          <note>
            9 § Sänkning av dieseloljeskatten
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU34 Sänkning av dieseloljeskatten
          </note>
          <note>
            (prop. 1992/93:192, 1992/93:124 och 1992/93:187).
          </note>
          <note type="speaker">
            Anf. 60 MARTIN NILSSON (s):
          </note>
          <note>
            Herr talman! Utskottsmajoriteten och regeringen föreslår i den
            proposition om sänkt dieseloljeskatt som vi nu skall behandla
            att skatten på dielselolja sänks med 5 öre per liter och att fordonsskatten
            för tyngre fordon sänks med 20 %. Detta har vi socialdemokrater
            i utskottet reserverat oss mot.
          </note>
          <note>
            I regeringens och utskottsmajoritetens motivering för sänkningen
            hänvisas till den svenska industrins konkurrenskraft och till
            den svenska sysselsättningen. Det verkar förvisso vällovligt,
            men det är bedrägligt. Låt oss först och främst komma ihåg att
            de åtgärder som regeringen föreslår gällande transportsektorn
            inte är speciellt betydelsefulla för denna. Tack vare den ofrivilliga
            devalveringen har svenska företag, även inom transportsektorn,
            fått en kraftigt förbättrad konkurrenssituation. Genom sänkningen
            av arbetsgivaravgifterna har kostnaderna sänkts ytterligare. Jag
            skulle kunna göra den här listan avsevärt mycket längre.
          </note>
          <note>
            I det senaste numret av tidningen Lastbilen utropas det på ledarsidan:
            Bättre och bättre dag för dag!
          </note>
          <note>
            Man räknar upp alla de krav som transportsektorn har ställt till
            regeringen och fått genomförda. Det handlar om borttagna miljöacciser
            för tunga fordon, bärighetsupprustning, hastigheter, köroch vilotider,
            borttagande av kilometerskatter m.m. Det är en mängd krav från
            ett särintresse, som regeringen entydigt har ställt upp på. Kanske
            det vore någonting för herr Lindbeck att granska?
          </note>
          <note>
            Det finns med andra ord inte speciellt stor anledning att ytterligare
            förbättra konkurrenssituationen inom denna sektor genom sänkta
            skatter. Tvärtom finns det risk för att man med alltför stora,
            kraftiga och snabba förändringar av skatteregler och olika förmåner
            i stället skapar en situation där produktivitetsarbete och utveckling
            av sektorn får stå tillbaka för ett kortsiktigt vinst- och marknadsintresse.
          </note>
          <note>
            Därför kommer vi att säga nej till förslaget. Men vi gör det
            också på grund av de statsfinansiella konsekvenser förslaget får.
            I det läge vi nu befinner oss anser vi det inte speciellt lämpligt
            att ägna kraft, möda och framför allt pengar åt att göra ofinansierade
            skattesänkningar, vilket detta förslag innebär. Regeringen presenterar
            i propositionen inte något som helst förslag till finansiering
            av dessa skattesänkningar. De beräknas uppgå till 341
          </note>
          <note>
            miljoner kronor under budgetåret 1994/95. Det finns i dag sannolikt
            bättre sätt att använda 341
          </note>
          <note>
            miljoner kronor på.
          </note>
          <note>
            Utskottet berör i sitt betänkande att detta handlar om EG och
            att det finns mininivåer i EG som man bör söka sig ner mot. Då
            skall vi vara medvetna om att det inte finns någonting i EG:s
            regelsystem som tvingar Sverige att anpassa sig i det här fallet.
            Det gäller både dieseloljeskatt och energibeskattning, som tas
            upp i det här betänkandet. Därför är EG
          </note>
          <note>
            inte heller ett uttryck för hot mot välfärd och miljö, vilket
            EG-motståndare ofta vill göra gällande och som de faktiskt just
            nu i sin argumentation får stöd för av regeringspartierna.
          </note>
          <note>
            I detta fall handlar det faktiskt om mycket små skillnader mellan
            EG:s mininivå och den nivå som den svenska skatten ligger på.
            Med en flytande och sjunkande kronkurs riskerar t.o.m. Sverige
            att hamna en bra bit under EG:s mininivåer när det gäller dieseloljeskatt,
            som Per Kågeson för ett par veckor sedan poängterade på DN Debatt.
          </note>
          <note>
            Detta visar att det i dagsläget inte finns något behov av en
            sänkning. Det avgörande för
          </note>
          <note>
            Socialdemokraternas negativa inställning till sänkt dieseloljeskatt
            är ändå de signaler som detta ger till marknad och medborgare
            om vilken sorts transporter och energianvändning som i framtiden
            skall användas.
          </note>
          <note>
            I högtidliga tal pratas det ofta om vikten av att man värnar
            miljön och om hur viktigt det är att man i alla samhällssektorer
            i alla sammanhang faktiskt värnar det som är vår gemensamma framtid.
            Därför är det speciellt spännande att det i den här debatten är
            en centerpartist som har fått förtroendet att representera utskottets
            majoritet.
          </note>
          <note>
            I förra valet, exempelvis, kritiserade ofta
          </note>
          <note>
            Centerpartiet oss socialdemokrater för att inte föra en tillräckligt
            hård miljöpolitik. Detta kan naturligtvis diskuteras. Under 60-
            och 70-talet var miljömedvetenheten inte tillräckligt stor. Under
          </note>
          <note>
            80-talet ökade miljömedvetenheten och det ställdes stora krav
            på en gång. I det läget kunde man kanske inte tillräckligt snabbt
            tillgodose dessa krav. Men låt oss vara medvetna om att miljöpolitiken,
            energibeskattningen och beskattningen av transportsektorn faktiskt
            gick åt rätt håll under 80-
          </note>
          <note>
            talet. Detta uppmuntrade en transport- och kommunikationssektor
            som bättre svarade mot de miljökrav som fanns.
          </note>
          <note>
            Nu är utvecklingen faktiskt annorlunda. Nu har vi fått en borgerlig
            regering. Uppenbarligen styr
          </note>
          <note>
            Moderaterna också miljöpolitiken. Nu sätts nämligen de kortsiktiga
            vinstintressena före de långsiktiga miljöintressena. Detta förslag
            kan man nämligen kort och gott beskriva som en tämligen stor och
            säker förlust för miljöintressena.
          </note>
          <note>
            Vi vet i dag att trafiken är en av de absolut största utsläppskällorna.
            Vi vet att den transportstruktur som finns i dag i stor utsträckning
            förstör miljön, skogen och naturen.
          </note>
          <note>
            Jag vet inte om alla har öppnat sin post ännu, men vi har alla
            i dag, såsom riksdagens ledamöter, fått ett upprop från biskopen
            i Skara stift, LRF i norra
          </note>
          <note>
            Älvsborg, Hushållningssällskapet i norra Älvsborg,
          </note>
          <note>
            Landsantikvarien i Skara, Älvsborgs läns Norra
          </note>
          <note>
            Jaktvårdsförbund, Alternativodlarna i Skaraborg,
          </note>
          <note>
            Naturskyddsföreningens länsförbund i Skaraborg och norra Älvsborg
            samt Fältbiologerna
          </note>
          <note>
            Västsvenska. Det är ett upprop med krav på en politik för en
            trafik som grundar sig på miljöns villkor. Det gör inte detta
            förslag. Låt oss vara tydliga på det området. Det här förslaget
            grundar sig inte på miljöns villkor. När det gäller långväga transporter
            tycker regeringen, med stöd av utskottsmajoriteten, att det är
            för dyrt att transportera på lastbil och att det relativt sett
            är för billigt att transportera på järnväg. Här ser vi vad som
            anses vara miljövänligt. Vi vet att det är den miljövänliga järnvägstrafiken
            som kommer att drabbas. Det innebär också att regeringen nu styr
            upp vilka drivmedel som den vägbundna trafiken skall använda.
          </note>
          <note>
            De miljöovänliga dieselsorterna kommer att prioriteras och i
            förhållande till de miljövänliga drivmedel som faktiskt finns
            bli billigare. Vi vet att det för Stockholms lokaltrafik, SL,
            relativt sett kommer att bli dyrare att fortsätta med exempelvis
            etanolbussar. Tyvärr väger miljön väldigt lätt i det här förslaget,
            precis som när det gäller energibeskattningen. Den frågan skall
            vi återigen behandla. Jag tänker inte närmare gå in på den debatten.
            Vi har haft den tidigare. Men vi kan konstatera att regeringen
            har valt att göra en generell sänkning som innebär att även de
            företag där energikostnaderna inte utgör en speciellt stor del
            får kraftiga sänkningar.
          </note>
          <note>
            Av sysselsättningsskäl har vi valt att gå med på vissa sänkningar
            för de mest elintensiva företagen. Men vi säger att vi inte är
            beredda att göra de här generella sänkningarna, eftersom vi vet
            att det slår mot miljön och vår gemensamma framtid. För att vara
            litet elak måste jag säga att det därför inte är speciellt underligt
            att regeringspartierna och utskottsmajoriteten yrkar avslag på
            den utredning som vi socialdemokrater kräver om de styrmedel som
            i framtiden skall ge den ekonomiska politiken en mer miljövänlig
            inriktning. Det skulle jag också göra om jag lade fram sådana
            förslag som regeringen faktiskt har gjort, därför att det innebär
            ju just att man är i total avsaknad av de här styrmedlen.
          </note>
          <note>
            Även om vi befinner oss i tider av arbetslöshet och kraftig lågkonjunktur
            tror jag att man skall vara medveten om att det finns en miljöopinion.
            Den kommer att finnas, och jag tror faktiskt, för att vara litet
            mer precis, att Centerns svek i de här frågorna kommer att väga
            tungt nästa val.
          </note>
          <note>
            Med detta, herr talman, vill jag yrka bifall till reservation
            1, 3 och 5.
          </note>
          <note type="speaker">
            Anf. 61 LARS BÄCKSTRÖM (v):
          </note>
          <note>
            Herr talman! Ny demokrati har tydligen fått förhinder. Det är
            litet synd, eftersom det är viktiga miljöfrågor som diskuteras.
            Ny demokrati kanske har möjlighet att återkomma till debatten.
          </note>
          <note>
            Det här betänkandet handlar formellt sett om en teknisk omläggning
            av ett skatteuttag. Det är i och för sig en viss sänkning, men
            den är inte så dramatisk. Men detta är mer än en skattefråga.
            Det är en miljöfråga. Jag tror att vi skall sätta in detta betänkande
            i den process på skatteområdet och miljöområdet som har pågått
            sedan regeringen tillträdde.
          </note>
          <note>
            Vad hände förra våren? Jo, då sänktes energiskatten för industrin.
            Man slopade energiskatterna på bränsle och el och sänkte skatten
            mycket kraftigt på koldioxid. Den begränsades till en fjärdedel
            av det allmänna koldioxiduttaget för industrins del. Det var den
            åtgärden.
          </note>
          <note>
            I november 1992 tog man ytterligare steg på trafikområdet. Då
            slopades kilometerskatten. Det är nog en åtgärd som var nödvändig
            för ett medlemskap, men kilometerskatten skulle nog kunna ha överlevt
            vid ett EES-avtal. Men man gick stegen före. Anpassningen till
            EG är viktigast, även när den inte krävs formellt.
          </note>
          <note>
            Vid det tillfället sade regeringen att man skulle lägga om beskattningen
            från kilometerskatt till skatt på bränsle och diesel och se till
            att det blir statsfinansiellt neutralt. Utredningen som då talade
            om neutralitet krävde 40 öre. Regeringen stannade för 35 öre,
            och nu sänker man till 30 öre. Man har uppenbarligen gått ifrån
            den gamla tanken att omläggningen skulle vara statsfinansiellt
            neutral.
          </note>
          <note>
            Detta är de åtgärder som har vidtagits.
          </note>
          <note>
            Hur ser verkligheten ut på miljöområdet? Vi fick en antydan om
            det alldeles nyss från Martin Nilsson med brevet från biskopen
            i Skara stift. Hur ser det ut på andra håll? Ivar Franzén som
            snart skall tala här vet med all säkerhet hur det ser ut i Halland.
          </note>
          <note>
            Hur det ser ut nere i Skåne fick utskottet lära sig när vi nyligen
            var på studiebesök. Vi vet att från
          </note>
          <note>
            1986 till 1991 har andelen skadad tall i Skåne ökat från 14--65
            %. Skogen tar oerhört stor skada i
          </note>
          <note>
            Skåne. Den tar skada i Martin Nilssons hemregioner. I min hemregion,
            Bohuslän, blöder skogen.
          </note>
          <note>
            Martin Nilsson redogjorde för en av kravkoncernerna i en kravindustri
            som sade att det skall bli bättre och bättre dag för dag. Träden
            är stumma. De tiger. Men vi kan läsa i pressen och jag kan se
            med mina egna ögon, Ivar Franzén, hur skogen blöder -- bokstavligen.
            Det kommer larmrapporter. Skogen är så stressad att träden fäller
            ut kåda i oerhört snabb takt. Något eller några år senare börjar
            skogen dö. Skogen är inte helt stum. Den visar genom att den blöder
            och dör hur det står till med miljön. Det är i det perspektivet
            som vi skall se det här beslutet. Det perspektivet kräver åtgärder,
            men det kräver helt andra åtgärder än vad regeringen har åstadkommit.
          </note>
          <note>
            Mom. 1 i betänkandet gäller dieselskatten.
          </note>
          <note>
            Naturskyddsföreningen har kritiserat den här åtgärden. Ulf von
            Sydow har skrivit om detta. Alla vet att bilismen inte bär sina
            miljökostnader.
          </note>
          <note>
            Därför skall inte skatteuttaget sänkas. Det finns budgetskäl
            och miljöskäl. Den statsfinansiella situationen består av två
            saker. Det finns ett gigantiskt budgetunderskott. Det är en skuld
            som vi bygger upp. Vi bygger också upp en miljöskuld.
          </note>
          <note>
            Om statsskulden ligger på över 1 000 miljarder så är miljöskulden
            lika stor om inte större. Förslaget är oacceptabelt. Martin Nilsson
            har redogjort för varför det är så, och det har jag också gjort.
            Det bör avvisas.
          </note>
          <note>
            Det finns en rad förslag som gäller fordonsskatter mera allmänt.
            Det finns förslag om differentiering och om ändrade former för
            skatteuttaget. Det finns förslag från kristdemokrater, vänsterpartister
            och socialdemokrater. Det kanske också finns någon centerpartist
            som har sådana tankar. Jag minns inte riktigt vad som stod i utskottsbetänkandet,
            men det borde i alla fall ha funnits någon centerpartist.
          </note>
          <note>
            Man kan ta till olika metoder. I en socialdemokratisk motion
            sägs att man skall höja fordonsskatten och minska drivmedelsbeskattningen.
            Klokt nog har inte de övriga socialdemokraterna reserverat sig
            till förmån för det förslaget.
          </note>
          <note>
            Jag tror dock att man bör gå på linjen med differentiering och
            utreda den vidare. Utskottet säger att en utredning avvisade det
            förslaget år
          </note>
          <note>
            1980. Det var för tretton år sedan, Ivar Franzén.
          </note>
          <note>
            Det har hänt mycket på miljö- och teknikområdet sedan dess. Utskottets
            majoritet har säkert rätt i att det medför en del krångel att
            differentiera bensinskatten. Jag kan säga till Ivar Franzén att
            jag krånglar gärna när det gäller att värna miljön, och det gör
            de flesta svenskar. De tar litet krångel.
          </note>
          <note>
            Krånglet här är inte speciellt stort med den nya teknik som finns.
            En utredning avvisade förslaget
          </note>
          <note>
            1980. En annan utredning, Kommittén om indirekta skatter, förordade
            1989 en övergång till en differentiering av bensinskatterna. Man
            sade att det fanns övervägande skäl som talade för detta.
          </note>
          <note>
            Detta vet Ivar Franzén, eftersom vi har fått redogörelser för
            detta inom utskottets ram.
          </note>
          <note>
            Utskottet sitter nöjt med sakernas tillstånd och säger att vi
            nog kan klara oss och följa Riobesluten och inte ha en högre koldioxidnivå
            år 2000 än vi hade 1990. Men, Ivar Franzén, 1990 var väl inget
            idealår? Man följde visserligen en Riokonferens, men man kan vara
            bättre. Sverige har mycket högre utsläpp per capita än vad många
            andra länder har, så vi bör gå före. Skulle vi reducera våra utsläpp
            till en internationell nivå skulle vi behöva reducera dem med
            80 %. Vi i Vänsterpartiet har sagt att man åtminstone skall reducera
            dem med 20 % till år
          </note>
          <note>
            2010.
          </note>
          <note>
            Vårt förslag till omläggning av beskattning är det bästa förslaget.
            Vi har sagt att man skall minska uttaget av fordonsskatter och
            höja skatten på drivmedel. Det är ett bra förslag. Bilar som står
            stilla skadar naturligtvis inte miljön i någon påtaglig omfattning.
            Nya bilar gynnar miljön. De är mera miljövänliga. Vårt förslag
            är statsfinansiellt klokt.
          </note>
          <note>
            Det är finansierat. Förslaget är t.o.m.
          </note>
          <note>
            konjunkturellt riktigt, eftersom bilindustrin skulle behöva en
            stimulans just nu. Sänkt fordonsbeskattning skulle innebära en
            sådan stimulans för företag som Saab och Volvo. Det är två svenska
            industriföretag som har det kämpigt just nu.
          </note>
          <note>
            Herr talman! Ny demokrati som tyvärr inte har tillfälle att delta
            i debatten här har helt andra förslag. En kommande talare skall
            redogöra för den intressanta uppläggningen. Man säger att man
            helt skall slopa fordonsskatterna. Det skall emellertid inte finansieras
            på något sätt. Det visar en viss syn på miljön. Man säger också
            att man skall lindra beskattningen för tjänstebilarna. De som
            åker runt i betalda tjänstebilar utgör ett verkligt utpräglat
            skattefrälse. Det frälset skall Ny demokrati frälsa ännu mera.
            Det får då vara någon måtta på hallelujandet och miljöovänligheten
            från Ny demokratis sida.
          </note>
          <note>
            Herr talman! Vi har också ställt oss bakom motioner från andra
            partier där man har tänkt i rätt riktning. Det gäller t.ex. Lennart
            Fremlings motion
          </note>
          <note>
            Sk654. Det är en bra motion angående beskattning av blyad bensin.
            Vi stöder naturligtvis socialdemokraterna under mom. 10. Under
            mom. 14 har vi anvisat våra idéer om energiskatternas allmänna
            utformning, men tiden medger inte att jag uppehåller mig vid det.
          </note>
          <note>
            Slutligen, i mom. 17 om industrins energiskatter finns det uppenbara
            felet i regeringens politik. Man har så kraftfullt minskat energiskatteuttaget
            och inte fått några positiva sysselsättningseffekter, men däremot
            har man fått negativa miljöeffekter. Det är synd, Ivar Franzén,
            att ni gav vika. Jag tror nog att ni gjorde motstånd. Men ni gav
            vika, och det är det som räknas. Här måste ni rätta upp er politik,
            och ni borde åtminstone kunna få stöd av
          </note>
          <note>
            Kristdemokraterna. Då kan vi få fram ett bättre balanserat energiskatteuttag
            på industrin.
          </note>
          <note>
            Herr talman! I motion Sk650 har Per-Richard
          </note>
          <note>
            Molén på ett övertygande sätt visat att gränsdragningen för reducering
            av elskatter i
          </note>
          <note>
            Norrland inte stämmer med senare mätningar. Man kan visserligen
            inte göra något åt väderleken, men man kan anpassa skattereglerna
            så att de stämmer med faktiska förhållanden. Jag yrkar därför
            bifall till detta förslag.
          </note>
          <note>
            Jag yrkar bifall till mom. 6, 14 och 17. I övrigt har det framgått
            hur vi kommer att ställa oss i voteringarna.
          </note>
          <note type="speaker">
            Anf. 62 IVAR FRANZÉN (c):
          </note>
          <note>
            Herr talman! I skatteutskottets betänkande nr 34
          </note>
          <note>
            tas ett flertal energiskattefrågor upp, som berör inte mindre
            än tre propositioner och ett trettiotal motioner. Jag skall kort
            redovisa några av utskottets ställningstaganden och något kommentera
            avgivna reservationer och yttranden.
          </note>
          <note>
            Utskottet föreslår en sänkning av dieselskatten med 5 öre. Det
            motiveras dels av konkurrensskäl, dels av den utfästelse som utskottet
            gjorde redan i höstas om en översyn. Skattebortfallet har beaktats
            i 1993/94 års budgetförslag. Detsamma gäller sänkningen av fordonsskatten
            med 20 % för de tyngsta fordonen och successivt mindre sänkning
            för lättare fordon. Det skulle inte bli någon sänkning alls för
            fordon som väger 3 000 kg eller mindre.
          </note>
          <note>
            De svenska fordonsskatterna för tunga fordon ligger cirka fem
            gånger högre än genomsnittet i
          </note>
          <note>
            Europa. Den föreslagna säkningen av fordonsskatten är därför
            väl motiverad från konkurrenssynpunkt. Den långsiktiga budgeteffekten
            beräknas till 175 miljoner kronor per år, vilket är lägre än den
            engångseffekt som
          </note>
          <note>
            Martin Nilsson talade om.
          </note>
          <note>
            Jag kom osökt att tänka på barnvisan Om pappa ville ge mig en
            femöring, så skulle jag köpa allt. Det är ungefär samma tema som
            både Martin Nilsson och Lars Bäckström spinner på. Denna femöring
            betyder tydligen allt. Det är en mycket begränsad säkning. Det
            är klart att det finns en fördel med att vårt miljövänliga bränsle
            är så attraktivt att man i regel tankar i Sverige innan man åker
            utomlands, och man väntar med att tanka tills man kommer till
          </note>
          <note>
            Sverige, när man har varit utomlands. Detta är alltså en väsentlig
            miljöfördel.
          </note>
          <note>
            Svenska bilar har i genomsnitt en bättre miljöstandard än Europagenomsnittet.
            Det är alltså en fördel att vi ser till att vi kan vara med och
            konkurrera. Det finns klara miljöaspekter på att vi håller oss
            konkurrensneutrala, så att svenska bilar kan ta sin del av transporterna.
          </note>
          <note>
            Utskottet föreslår också en konsekvent skattebefrielse för vegetabiliska
            och animaliska oljor, oavsett med vilken procentandel de ingår
            i blandning med mineralolja. Om mineraloljeandelen understiger
            5 %, blir hela blandningen skattefri. Detta är en viktig åtgärd
            dels för att vegetabiliska och animaliska oljor skall få berättigad
            kompensation för sina miljöfördelar, dels för att undvika den
            snedvridning av konkurrensen som nuvarande skattebestämmelser
            ger avseende import av blandbränsle resp.
          </note>
          <note>
            blandning i Sverige.
          </note>
          <note>
            Utskottet förutsätter dock att utredningen om teknisk översyn
            av energibeskattningen ytterligare studerar frågan och återkommer
            med de förslag till kompletteringar som kan behövas. Det bör t.ex.
          </note>
          <note>
            beaktas att blandbränslena har en stor betydelse för introduktionen
            av rena biobränslen på marknaden, vilket övergångsmässigt kan
            motivera vissa extra fördelar. Även paraffinets miljöfördelar
            i jämförelse med vanliga mineraloljor bör uppmärksammas och kan
            i ett slutligt förslag påverka beskattningen.
          </note>
          <note>
            Jag vill också instämma i det som Lars Bäckström sade om att
            skogen blöder. Jag är mycket medveten om detta, Lars Bäckström.
            Jag tror dock inte ett ögonblick att vi löser dessa problem med
            att införa olika bensinskatter i olika regioner. Det som regeringen
            är inne på är mycket effektivare, att införa en miljöklassning
            av bensinen och av bilarna.
          </note>
          <note>
            Detta är åtgärder som direkt kommer att minska utsläppen och
            därmed påverka miljön långt mera.
          </note>
          <note>
            Den höjning av bensinskatten som är genomförd är också en betydande
            faktor när det gäller att begränsa bilåkandet samt öka kollektivtrafikens
            och järnvägens konkurrensförmåga.
          </note>
          <note>
            Ny demokrati vill genom kraftigt sänkta skatter på nya bilar
            öka nybilsförsäljningen. Utskottet delar inte den uppfattningen.
            Även om nya bilar är både miljövänligare och trafiksäkrare än
            gamla bilar, måste en ökad nybilsförsäljning bygga på ett behov
            och på ett utrymme i ekonomin.
          </note>
          <note>
            Nybilsförsäljningen skall inte subventioneras genom kraftiga
            skattesänkningar.
          </note>
          <note>
            Martin Nilsson, såväl utskottsmajoriteten som socialdemokraterna
            i reservation 3 vill se över skatter och avgifter, så att de i
            högre grad främjar god miljö. Ett exempel är förmånsbeskattningen
            av bilar. Utskottet påminner om att utredning pågår för att finna
            lösningar som gör att bilförmånen mera direkt ansluter till antalet
            körda mil. Även i övrigt finns det en bred uppslutning kring miljöfrämjande
            skatter och avgifter. Där har vi egentligen inte några delade
            meningar.
          </note>
          <note>
            När det gäller industrins energibeskattning, föreslår socialdemokraterna
            att industrins energibeskattning skall begränsas till 0,6 % av
            företagets omsättning. De konstaterar att det skulle öka statskassans
            intäkter med ca 2 miljarder. Det finns åtminstone två nackdelar
            med detta förslag.
          </note>
          <note>
            För det första innebär begränsningen 0,6 % av omsättningen att
            den energiintensiva industrin inte kommer att betala någon skatt
            alls för de sist använda kilowattimmarna. Denna skatt ger inte
            några som helst motiv för att hushålla med energianvändningen
            och begränsa den. Det var ju det gamla förslagets stora nackdel
            som socialdemokraterna vill släpa med sig.
          </note>
          <note>
            För det andra är det inte heller klart om det går att göra en
            sådan procentbegränsning med full acceptans från EG. Det kan komma
            att betraktas som ett handelshinder.
          </note>
          <note>
            Det är korrekt att det i dag finns åtskilliga industrier med
            en ganska liten energianvändning, som utan större olägenhet skulle
            kunna betala full energiskatt. Detta skulle ge dessa industrier
            starka motiv för ökad hushållning med energi, samtidigt som det
            skulle öka statens skatteintäkter. Utskottet bedömer dock att
            det för närvarande inte finns skäl för att genomföra några sådana
            förändringar.
          </note>
          <note>
            Under alla förhållanden, Martin Nilsson, är inte de förändringar
            som socialdemokraterna föreslår vare sig lämpliga eller möjliga.
          </note>
          <note>
            Det finns en liten grupp fjärrvärmeverk som har drabbats hårt
            av de nya energiskattereglerna för industrin. Det är de verk som
            har stora industrileveranser och i huvudsak använder biobränsle.
            De använder alltså en mycket liten del fossila bränslen. I dessa
            fall kan biobränslen icke konkurrera med industrins lågbeskattade
            olja.
          </note>
          <note>
            Riksdagen har tidigare uttalat att de lägre energiskatterna för
            industrin inte får leda till ökad användning av fossila bränslen.
            Utskottet förutsätter att den av regeringen tillsatta arbetsgruppen
            för att analysera energiskatternas effekter skyndsamt behandlar
            denna fråga och lägger fram förslag till lösningar. Detta ges
            regeringen till känna.
          </note>
          <note>
            Utskottet anser vidare att det är viktigt att vindkraftproduktion
            kan komma till stånd, där förutsättningar för sådan produktion
            finns.
          </note>
          <note>
            Utskottet är inte främmande för att utöver nuvarande investeringsstöd
            också ge vindkraften ett produktionsstöd. Olika former av miljöbonus
            och befrielse från elskatt har diskuterats, liksom att på något
            sätt knyta priset på vindkraftsel till det elpris som hushållen
            betalar.
          </note>
          <note>
            Utskottet är inte nu berett att ta ställning till hur ett sådant
            produktionsstöd lämpligen skall utformas.
          </note>
          <note>
            Man förutsätter att regeringen uppmärksammar frågan och snarast
            återkommer till riksdagen med ett förslag.
          </note>
          <note>
            Ny demokrati vill att turistnäringen skall ha samma energiskatter
            som industrin. Dels är turistnäringen ofta en del av en annan
            verksamhet, dels är energikostnaden en liten del av turistnäringens
            totalkostnad. Detta gör att de praktiska och administrativa problemen
            är stora, och de står inte i proportion till turistnäringens fördelar.
            Därutöver skall kostnaderna för statskassan och behovet av att
            bibehålla sparmotiv även för denna näring beaktas.
          </note>
          <note>
            Utskottet avstyrker självfallet Ny demokratis förslag.
          </note>
          <note>
            Fru talman! Som en summering vill jag säga att det finns mycket
            av positiv miljöpolitik i detta betänkande. Det gäller bara att
            man till betänkandet också lägger allt det arbete som pågår och
            de intentioner som denna regering har. Där har
          </note>
          <note>
            Centerpartiet en mycket betydande roll att spela.
          </note>
          <note>
            Det är vi medvetna om, och vi gör vad vi kan. Jag är alldeles
            övertygad om att vi tillsammans i regeringen kan återkomma med
            en miljöpolitik som vi med stolthet skall kunna presentera i samband
            med 1994 års val.
          </note>
          <note>
            Fru talman! Med det anförda yrkar jag bifall till utskottets
            förslag och avslag på samtliga reservationer och på meningsyttringen.
          </note>
          <note type="speaker">
            Anf. 63 LARS BÄCKSTRÖM (v) replik:
          </note>
          <note>
            Fru talman! Ivar Franzén sade att 5 öre inte är någonting att
            bråka om. Den här femöringen representerar i det här fallet 341
            miljoner. 341
          </note>
          <note>
            miljoner hit och dit blir drygt en halv miljard. Det är så som
            ni har resonerat om varje skattesänkning:
          </note>
          <note>
            Det rör sig bara om litet grand. För att alludera på gamla ramsor,
            minns Ivar Franzén säkert den här ramsan om att orkar du den,
            så orkar du den osv. Så har det ju sett ut länge, ända till dess
            att budgeten exploderade och statsskulden uppgick till över
          </note>
          <note>
            1 000 miljarder. Det är vad ni har åstadkommit med era små femöringar
            här och där.
          </note>
          <note>
            Jag skall också vara vänlig i min replik, eftersom jag var alldeles
            för kritisk i mitt anförande. Det finns även bra saker i betänkandet.
            Det var bra att man såg på de olägenheter som uppstod för fjärrvärmen
            när man gjorde dessa kraftiga sänkningar för industrin. Det är
            också bra att man tar itu med vindkraftselen. Dessutom gjorde
            regeringen en bra sak för miljön -- men det visste man inte ens
            om, vilket säger en del om miljömedvetenheten -- när man sänkte
            turistmomsen. Det var ju inte av sysselsättningsskäl, men det
            stimulerade kollektivtrafiken, samtidigt som miljön förbättrades.
            I övrigt är det dystert.
          </note>
          <note>
            Jag vill fråga Ivar Franzén: Är det inte korrekt som jag och
            Martin Nilsson säger, att EG tillåter särregler för industrin,
            eftersom det har tillåtits för bl.a. Danmark? Varför skulle Sverige
            bli sämre behandlat än Danmark?
          </note>
          <note>
            För min del tycker jag att Ivar Franzén har en poäng med det
            här med marginalkostnaden för vissa tunga industrier. Den frågan
            är jag villig att diskutera.
          </note>
          <note>
            Det bästa får aldrig bli det godas fiende. Men låt oss diskutera
            saken i stället för att göra som ni gör, dvs.
          </note>
          <note>
            genomföra en total sänkning för all industri. Men det har ni
            ju inte varit villiga till.
          </note>
          <note>
            Vidare vill jag framhålla att jag inte motsätter mig någon miljöklassning.
            Jag skall stödja detta förslag, och jag skall stödja alla sådana
            förslag. Men vad ni gör i praktiken, Ivar Franzén, är att ni bygger
            motorväg genom Bohuslän, gör Scandinavian Link färdig, bygger
            Öresundsbron och sänker skatterna för lastbilstrafiken. Detta
            gör att mina träd i
          </note>
          <note>
            Bohuslän blöder, och detta skall ni sluta upp med, för vi vill
            ha våra träd kvar. Ni regeringspartier skall inte stimulera tung
            dieseltrafik med skattemedel samt bygga motorvägar och broar åt
            den. I stället borde Centern tillsammans med oss slåss för sin
            egen politik och föra över godset till järnvägen. Då kan vi stoppa
            de blödande träden i Bohuslän. Där kan man tala om ett särintresse,
            men jag känner så oerhört starkt för detta särintresse. Därför
            vill jag använda skattepolitiken. Det vill tyvärr inte regeringen
            göra för detta syfte.
          </note>
          <note type="speaker">
            Anf. 64 IVAR FRANZÉN (c) replik:
          </note>
          <note>
            Fru talman! Först vill jag påminna Lars Bäckström om att den
            sänkta momsen på persontransporter också är till fördel för kollektivtrafiken.
          </note>
          <note>
            I mitt anförande försökte jag faktiskt peka på en rad skäl till
            att det är viktigt att svensk åkerinäring bibehåller full konkurrenskraft
            gentemot Europa i övrigt. Vi har de bästa bränslena. Med de klasskrav
            vi ställer på lastbilar har vi också de miljövänligaste fordonen.
            Självklart skall vi inte försätta oss i den situationen att vi
            får in onödigt mycket dåligt bränsle i Sverige och därmed ännu
            större föroreningar.
          </note>
          <note>
            Det är givet att skogen far illa. Men samtidigt med motorvägsbyggena
            satsar vi mycket pengar på järnvägen. Med momssänkningen kommer
            det uppenbarligen att ske en förskjutning av konkurrensfördelarna
            mot de kollektiva transportmedlen, mot järnvägen osv. Jag vidhåller
            att ert sätt att diskutera femöringen, som i och för sig är marginell,
            och beteckna den som någonting som skulle avgöra den svenska skogens
            överlevnad är nästan litet löjeväckande.
          </note>
          <note type="speaker">
            Anf. 65 LARS BÄCKSTRÖM (v) replik:
          </note>
          <note>
            Fru talman! Hade man använt de 341 miljonerna till att understödja
            biobränslen, hade det varit en bra satsning. Det hade väl inte
            varit löjeväckande? Vad
          </note>
          <note>
            Centern fick när man stödde skattesänkningen för industrin var
            ungefär 400--500 miljoner till biobränslen. De pengarna var väl
            inte löjeväckande? Hade vi då kunnat fördubbla den satsningen,
            hade det väl varit allt annat än löjeväckande?
          </note>
          <note>
            ''Bättre och bättre dag för dag'', citerade Martin
          </note>
          <note>
            Nilsson förtjänstfullt Åkeriförbundet. Men Anders
          </note>
          <note>
            Wijkman eller nuvarande ordföranden i Svenska
          </note>
          <note>
            Naturskyddsföreningen skriver inte ''bättre och bättre dag för
            dag'' när det gäller miljön. Jag tror att det gamla intresset
            inte ljuger. Den som gynnas är inte miljön, Ivar Franzén.
          </note>
          <note>
            När det gäller nya fordon vill jag framhålla att det är just
            det vi i Vänstepartiet säger: Sänk skatten på nya fordon och ha
            ett rejält skatteuttag på drivmedlen. Det är när fordonen rullar
            som de skadar miljön. Nya fordon som står stilla är absolut inte
            miljöskadliga. De är också väldigt produktionsvänliga, eftersom
            de ger sysselsättning.
          </note>
          <note>
            Nya fordon som rullar är bättre än gamla fordon som rullar. Det
            är en miljöinriktad politik som stärker t.o.m. svenska storföretag
            och är statsfinansiellt neutral. Det är nästan Columbi ägg.
          </note>
          <note>
            Då säger Ivar Franzén att han inte ens vill diskutera den tanken,
            medan jag beredvilligt säger att jag skall diskutera Ivar Franzéns
            synpunkter på industrins energiskatter. Ivar Franzén förklarar
            att
          </note>
          <note>
            Centern har utformat en perfekt miljöpolitik tillsammans med
            Moderaterna. Men det är ingen som tror på det, Ivar Franzén, mer
            än Ivar Franzén själv och kanske KarlGösta Svenson, som sitter
            här i kammaren. För övrigt är det tämligen få som tror på denna
            utsaga.
          </note>
          <note>
            Vi säger: Diskutera åtminstone våra förslag med litet mjukare
            skrivningar såsom skedde i två ärenden, ett om biobränslena och
            fjärrvärmen och ett om vindkraften. Då kan vi kanske ta gemensamma
            tag. Jag tror att t.o.m. Moderaterna kan inse att vi har en perfekt
            lösning: minska skatten på fordon men höj den på drivmedel.
          </note>
          <note>
            Svensk åkerinäring klarar sig i alla fall, sedan kronan har devalverats
            och ni har sänkt arbetsgivaravgifterna så kraftigt och en rad
            andra skatter. Visst skall det råda konkurrensneutralitet, men
            man behöver inte vara bäst på varje delpunkt i svenska företag.
            Då lägger man sig under, och vi vet att EG också ser på om något
            land dumpar beträffande skatteuttaget, alltså gör för lågt skatteuttag
            på företag. Ni har ju gjort så mycket på företagssidan. Varför
            kan ni då inte gynna miljön med litet högre skatt på drivmedlen?
            Då slipper träden blöda.
          </note>
          <note type="speaker">
            Anf. 66 IVAR FRANZÉN (c) replik:
          </note>
          <note>
            Fru talman! Först vill jag konstatera att övergången från kilometerskatt
            till dieselskatt innebär i sig en klar miljöfördel. De 341 miljoner
            som Lars
          </note>
          <note>
            Bäckström envisas med att tala om har en långsiktig effekt på
            175 miljoner. Däri ingår också fordonsskattesänkningen. Den femöring
            som vi har talat om kanske gör totalt 100 miljoner eller en bit
            därunder. Då blir beloppet inte särskilt imponerande.
          </note>
          <note>
            Jag vill upprepa att miljöstrategin är att se till att de biltransporter
            som måste utföras kan utföras så miljövänligt som möjligt. Då
            vill vi ligga i ett sådant konkurrensläge att svenska bilar kan
            medverka.
          </note>
          <note>
            Jag kanske mer än mina regeringskolleger tyckte att industrins
            energibeskattning var helt bra. Men jag är öppen för att man borde
            se på den industri som har en liten energianvändning.
          </note>
          <note>
            Socialdemokraternas och Vänsterpartiets förslag är inte bra.
            Det är inte användbart. Regeringen har säkert funderingar i detta
            avseende. Jag tror mig veta det. Men just nu finns det inga konkreta
            förslag.
          </note>
          <note>
            Att konsekvent börja främja nyförsäljning av bilar skulle kosta
            mycket pengar. Det skulle verkligen innebära en åderlåtning av
            statskassan, som det vore väldigt svårt att motivera.
          </note>
          <note type="speaker">
            Anf. 67 MARTIN NILSSON (s) replik:
          </note>
          <note>
            Fru talman! Jag tycker att Ivar Franzéns inlägg och repliker
            faktiskt är ganska avslöjande och häpnadsväckande på en gång.
            Det Centerpartiets miljöpolitik nu uppenbarligen handlar om inom
            transportsektorn är inte längre att försöka föra över transporter
            till miljövänliga alternativ eller till järnväg eller att i andra
            former försöka minska utsläppen. Nej, nu vill Centern välja det
            litet mindre halvtaskiga transportsättet, nämligen att ha något
            renare bilar. Men det är inte alls tal om att föra över transporterna
            från väg till järnväg. Det är ganska häpnadsväckande.
          </note>
          <note>
            En del av Centerns miljöpolitik går ut på att göra det billigare
            att köra på diesel och göra det dyrare att köra på etanol. Detta
            är ganska uppseendeväckande, ganska anmärkningsvärt och ganska
            avslöjande för denna regerings miljöpolitik.
          </note>
          <note>
            Det är som Lars Bäckström säger att det här handlar om en helhetssyn.
            En femöring kanske inte är så mycket, men för staten och för samhället
            rör det sig om 341 miljoner budgetåret 1994/95. 175
          </note>
          <note>
            miljoner på lång sikt, hävdar Ivar Franzén. Vi får väl se hur
            det blir.
          </note>
          <note>
            Man måste se alla dessa åtgärder tillsammans.
          </note>
          <note>
            Energibeskattningen är ett typexempel. Ivar
          </note>
          <note>
            Franzén sade att det socialdemokratiska förslaget innebär att
            det inte finns några incitament för väldigt elintensiva företag
            att spara. Jo, det gör det just därför att de är elintensiva.
            Elen medför en stor kostnad för dessa företag. Självklart finns
            det incitament för dem att spara i elkonsumtionen.
          </note>
          <note>
            Dessutom är EG, som Lars Bäckström sade, inget hinder. Vidare
            innebär den förändring som regeringen genomförde en kraftigt försämrad
            konkurrenskraft för biobränslen.
          </note>
          <note>
            När det gäller översynen av ekonomiska incitament i miljöpolitiken
            hänvisar Ivar Franzén till en liten delfråga i förmånsbeskattningen
            av tjänstebilar. Vi socialdemokrater vill ha en stor översyn av
            den ekonomiska politikens möjligheter att förbättra miljön.
          </note>
          <note type="speaker">
            Anf. 68 IVAR FRANZÉN (c) replik:
          </note>
          <note>
            Fru talman! Som jag sade till Lars Bäckström är järnvägarna självklart
            någonting som både regeringen och Centern prioriterar. Det kan
            inte föreligga någon oklarhet om detta. Det är också givet att
            etanolens konkurrenskraft förbättras genom införande av dieselskatten.
            Detta har jag verkligen studerat, och jag vet att det är en korrekt
            uppgift.
          </note>
          <note>
            Blir de fossila bränslena helt skattefria, Martin
          </note>
          <note>
            Nilsson, blir de betydligt billigare än dem som industrin använder
            inom ramen för 0,6 % av företagens omsättning. Detta gör att kalkylen
            för om det är lönsamt att vidta en åtgärd alltid blir en räkning
            på marginalen. Någon styrning mot en bättre hushållning finns
            inte i förslaget.
          </note>
          <note>
            Totalen av det förslag som framlades i samband med förändringen
            av industrins energiskatter var en klar förstärkning av biobränslenas
            konkurrenskraft, bl.a. genom höjningen av koldioxidskatten när
            det gäller värmeproduktion.
          </note>
          <note>
            Vi införde också för nya anläggningar en koldioxidskatt på elproduktion.
          </note>
          <note>
            Frånsett industrisektorn har det blivit mycket kraftiga förbättringar
            för biobränslena. Det upplever jag mycket markant ute i verkligheten
            som ansvarig för ett antal biobränsleanläggningar. I
          </note>
          <note>
            dag har jag varit med om att fatta beslut om investeringar där
            vi har 20 % förräntning på pengarna på nya anläggningar, vilket
            är fullt acceptabelt i dagens ränteläge.
          </note>
          <note>
            Man skall därför inte tala om att denna regering inte på huvuddelen
            av energiområdet har sett till att biobränslena har främjats.
          </note>
          <note>
            Det har gjorts vissa missar i detta sammanhang. En av dem gäller
            de fjärrvärmeverk som jag tidigare talade om. Men vi är ju överens
            om att vi skall rätta till dem. Något som också är betecknande
            för denna regering är att den är beredd att verkligen försöka
            rätta till eventuella misstag och se till att det blir helt bra.
          </note>
          <note type="speaker">
            Anf. 69 MARTIN NILSSON (s) replik:
          </note>
          <note>
            Fru talman! Förvisso är det så att regeringen har ett stort behov
            av att rätta till misstag. Det är tyvärr bara synd att regeringen
            ännu inte har börjat göra det utan bara har hunnit göra misstagen.
          </note>
          <note>
            Problemet när det gäller t.ex. energibeskattningen är att industrisektorn
            är en stor del. Och där har man kraftigt försämrat konkurrensförhållandena
            för biobränslena. Sedan har man gjort det bättre inom andra områden,
            och det skall man ha heder av. Men det räcker inte. Det är inte
            gott nog.
          </note>
          <note>
            Sedan är det sannolikt på det sättet, oavsett om man räknar på
            marginalkostnader eller på något annat sätt, att det är de företag
            som lägger mycket stora summor på energi och på el som är de som
            är mest benägna att försöka stimulera och spara.
          </note>
          <note>
            Vårt förslag är sådant att vi har sagt att det är inom de områden
            där en oerhört stor del av produktionskostnaderna är just kostnader
            för el som det finns behov av att försöka ta in sysselsättningspolitiska
            skäl i debatten. Regeringen har ju sänkt dessa kostnader för alla
            företag. Det finns inga incitament för övrig industrisektor att
            spara något på grund av den energibeskattning som har införts.
          </note>
          <note>
            När det gäller järnvägar, vägar, etanol, osv., kan jag bara konstatera
            att Centern i detta sammang, precis som i många andra sammanhang,
            talar vackert om järnvägen. Men Ivar Franzén kan inte komma ifrån
            att den praktiska konsekvensen av det förslag som ni kommer att
            rösta igenom är ju just att det relativt sett blir billigare att
            köra med diesel och att det relativt sett blir billigare att köra
            på väg med lastbilar än att använda järnvägen. Det tycker vi är
            synd och fel.
          </note>
          <note type="speaker">
            Anf. 70 IVAR FRANZÉN (c) replik:
          </note>
          <note>
            Fru talman! Martin Nilsson, det må vara att skillnaden mellan
            den nuvarande regeringen och den förra regeringen är att den förra
            regeringen gjorde minst lika många misstag men att den aldrig
            erkände dem. Denna regering är mogen nog att kunna rätta till
            ett och annat mindre misstag. Det tror jag är skillnaden mellan
            dessa två regeringar.
          </note>
          <note>
            När det gäller industrin är det klart att det även med den lägre
            beskattningen kontinuerligt finns ett skattemotiv för att hushålla
            med energi i det förslag som nu föreligger. Det kunde ha varit
            kraftigare för dem som har en liten energianvändning. Det kan
            vi i och för sig vara överens om.
          </note>
          <note>
            I dagens läge, med ett lägre värde på kronan osv., är det givet
            att man inte ser lika klart på vad som var det tunga argumentet,
            vilket även
          </note>
          <note>
            Socialdemokraterna var med på, nämligen den svenska industrins
            konkurrenskraft, dvs. att vi måste se till att svensk industri
            får konkurrera på någorlunda lika villkor med omvärlden.
          </note>
          <note>
            Fortfarande har svensk industri i vissa avseenden en något högre
            energiskatt. Det är möjligt att en del kunde klara ännu litet
            till. Men det är fel att i denna debatt säga att detta är helt
            onödiga saker. De tunga argument som låg bakom detta och som gjorde
            att även Centern accepterade dessa förändringar var sysselsättningsmotivet
            och en rimlig konkurrenskraft. Jag tror att vi på sikt, med stigande
            energipriser osv., kommer att finna att detta var ett ganska välfunnet
            förslag när det gäller industrisidan och energibeskattningen,
            med eventuellt kommande justeringar för dem som har mycket låg
            energianvändning.
          </note>
          <note type="speaker">
            Anf. 71 MAX MONTALVO (nyd):
          </note>
          <note>
            Fru talman! Jag hade inte tänkt att tala om hela detta område.
            Det hade jag trott att Peter Kling skulle göra. Men jag får försöka
            hjälpa till.
          </note>
          <note>
            Först och främst måste svensk åkerinäring kunna konkurrera på
            lika villkor. Det är ett huvuddrag i vår politik. Vi har ändå
            80 mils handikapp när det gäller att nå marknaden ute i Europa,
            och vi måste göra vad vi kan för att denna näring skall ha en
            chans.
          </note>
          <note>
            Det finns många här som har talat om och ivrat för både det ena
            och det andra kollektiva transportmedlet. Men om marknaden vill
            ha vägtransporter, skall den väl kunna få det. Det är väl frihet
            som vi vill ha.
          </note>
          <note>
            Martin Nilsson sade att försäljningsaccisen på tunga lastbilar
            är borttagen. Det är den inte, utan den är bara uppskjuten. Vi
            i Ny demokrati är oroliga, inte minst av sysselsättningsskäl,
            för den dag då den åter träder i kraft.
          </note>
          <note>
            Jag vill till Martin Nilsson också säga att
          </note>
          <note>
            Socialdemokraterna har suttit i regeringsställning då man byggde
            motorvägar rakt in i städerna, och de slutade ofta med rödljus.
            Jag tycker därför att det är mycket magstarkt att Socialdemokraterna
            i alla sammanhang talar om miljön som om det socialdemokratiska
            partiet vore något slags fantastiskt miljöparti. Hur skulle det
            vara om
          </note>
          <note>
            Socialdemokraterna tänkte på vad de själva har gjort tidigare.
            Har ni kanske kommit underfund med det nu och vill botgöra det?
            Det låter litet överdrivet.
          </note>
          <note>
            Lars Bäckström sade att skogen dör på grund av motorvägarna som
            går förbi honom i Bohuslän. Jag kan tala om att utskottet besökte
            Avgaslaboratoriet i Södertälje och tittade på dess tester. Det
            visade sig att hastigheterna inte har så stor betydelse för avgasutsläppen
            som många tror. Det är något som sådana miljöivrare som Lars Bäckström
            m.fl. håller på att tjata om. Jag tycker att han skall göra ett
            litet besök där för att se på testvärdena. Det enda som man inte
            kan komma ifrån är koloxiderna osv., eftersom det har med bränslemängden
            att göra. I
          </note>
          <note>
            fråga om det får jag ge mig.
          </note>
          <note>
            Sverige är ju ett bilglest land. Därför tycker jag över huvud
            taget att det är litet överilat att hålla på att tjata så mycket
            om transporter på vägar.
          </note>
          <note>
            Sedan säger många att alla människor ställer sig bakom miljökraven.
            Ja, det gör alla människor när man talar om miljön. Men när man
            talar om konsekvenserna för människorna, vad de kommer att få
            offra för att nå denna miljöförbättring, då är det inte lika många
            som ställer sig bakom miljökraven. Det tror jag att ni borde tänka
            på och inte bara hålla på att ivra för miljön i alla sammanhang.
            Det skall vara litet balans i snacket också.
          </note>
          <note>
            Vi vill sänka skatten på nya bilar för att få nya bilar i stället
            för gamla på vägarna. Vi menar nämligen att katalysatorn gör så
            mycket att det är värt de pengar som detta handlar om. Att sänka
            skatten på nya bilar anser vi kan vara lika bra som en miljöavgift.
            Varför måste det alltid vara avgifter som alltid prackas på människor?
            Det är väl syftet som skall vara det rätta? Det gäller att få
            bort smutsen i utsläppen. Detta anser vi därför kan vara ett lika
            bra alternativ.
          </note>
          <note>
            För något år sedan ville vi höja skrotningsavgiften till 5 000
            kr. Det ville vi också göra av miljöskäl.
          </note>
          <note>
            Men då var det ingen här som ställde sig bakom detta förslag.
            Då räckte det med 1 500 kr.
          </note>
          <note>
            Konsekvenserna är alltså inte alltid de rätta.
          </note>
          <note>
            Men det som jag egentligen tänkte tala om, och som är mitt speciella
            område, är hobbybilarna, vilka togs upp i motionerna Sk621, som
            är en socialdemokratisk motion, och Sk655, som är en folkpartimotion.
            Där tas frågan om en rullande 30-
          </note>
          <note>
            årsgräns för befrielse från fordonsskatt för veteranbilar upp.
          </note>
          <note>
            Ny demokrati stöder motionerna med anledning av innehållet som
            är bra. Även yrkande 3 om en låg schablonaccis är ett bra förslag.
            Ny demokrati anser att det är viktigt att skapa bra förutsättningar
            för ungdomar att hålla på med sin hobby. Dessutom berikas landet
            med kulturhistoriskt intressanta fordon. Varför tillstyrks inte
            motionerna när det verkar som om riksdagen är enig i denna fråga?
          </note>
          <note>
            Svaret är det bedrövliga politiska spelet, där man bortser från
            själva sakfrågan. Socialdemokraterna har tydligen skrivit motionen
            i rent populistiskt syfte för att komma ut i bilpressen. Men nu
            när det verkligen gäller står man inte längre bakom den.
          </note>
          <note>
            Men å andra sidan hade det nog blivit en smärre chock för bilfolket
            om Socialdemokraterna hade skapat någon förbättring för det, eftersom
          </note>
          <note>
            Socialdemokraterna under sin regeringstid skapade endast förbud
            på detta område.
          </note>
          <note>
            Varför kan då inte borgerligheten stötta förslaget?
          </note>
          <note>
            Det har t.o.m. förordats i
          </note>
          <note>
            Kommunikationsdepartementets utredning. Såvitt jag kan se av
            den, påverkar det inte något annat förslag i utredningen, och
            det är inte heller fråga om någon större summa pengar för skatteutskottet
            att fatta beslut om. Så varför skall man vänta?
          </note>
          <note>
            Slutsatsen blir att det är det politiska spelet som nu avgör
            frågan och inte sakfrågan. Motorfolket blev lovat en hel del förbättringar
            från borgerligheten i valrörelsen. Det har sett utredningen och
            väntar nu på en kraftfull reform så snabbt som möjligt.
          </note>
          <note>
            Med det anförda yrkar jag bifall till reservationerna
          </note>
          <note>
            2 och 4.
          </note>
          <note type="speaker">
            Anf. 72 MARTIN NILSSON (s) replik:
          </note>
          <note>
            Fru talman! Max Montalvos inlägg här var en aning motsägelsefullt.
            Han sade att vi socialdemokrater under 80-talet i regeringsställning
            inte drev en tillräckligt aktiv miljöpolitik, eller t.o.m. att
            vi byggde vägar som skulle vara så eländigt för miljön osv.
          </note>
          <note>
            Jag försökte i mitt inlägg att anlägga en självkritisk ton, därför
            att jag tycker att det under 80-talet begicks misstag. Vi kanske
            inte gick tillräckligt snabbt fram och inte tillräckligt långt,
            som miljön egentligen skulle påtvinga oss att göra. Det tycker
            jag är viktigt att göra.
          </note>
          <note>
            Jag tycker att det är motsägelsefullt när Max
          </note>
          <note>
            Montalvo å ena sidan säger till oss: Ni gjorde ingenting för
            miljön. Ni byggde bara nya vägar och gjorde det ännu värre. Å
            andra sidan säger han, när det gäller bilmotionerna, att Socialdemokraterna
            bara förbjuder och bara gör det värre för bilisterna.
          </note>
          <note>
            Det är delvis riktigt att vi vill minska bilismen i samhället.
            Det gör vi för att vi vet att bilismen är en av de största utsläppskällor
            vi har. Vi vill minska bilismen. Vi vill i olika former göra det
            lättare och bättre att åka kollektivt. Det tycker vi är en viktig
            miljöpolitik.
          </note>
          <note>
            Jag tycker att vi har diskuterat socialdemokratins miljöpolitik
            tillräckligt här i dag. Det har framgått vilka i den här kammaren
            som företräder miljövänlig politik och vilka som inte gör det.
            Ny demokrati gör det definitivt inte. Man föreslår förmåner för
            bilismen, man står för sänkt energiskatt och på en mängd andra
            områden är Ny demokrati miljöns fiende nr 1, t.o.m. värre än regeringen.
          </note>
          <note>
            Bilmotionen har inte väckts av det socialdemokratiska partiet,
            utan av enskilda socialdemokratiska riksdagsledamöter. Det är
            mycket möjligt att de kommer att stödja den motionen. Det är mer
            än vad jag vet. Vårt parti har sagt att vi inte i dagsläget är
            beredda att gå på den motionens linje.
          </note>
          <note>
            I de fall där det rör sig om partimotioner röstar vi emellertid
            gärna för dem. Då får Montalvo kalla det politiskt spel. Jag tycker
            att det är politiskt spel när Ny demokrati inte röstar för sina
            egna partimotioner i tobaksfrågor. Det är politiskt spel.
          </note>
          <note type="speaker">
            Anf. 73 MAX MONTALVO (nyd) replik:
          </note>
          <note>
            Fru talman! Den självkritiska tonen var blygsam,
          </note>
          <note>
            Martin Nilsson. Det måste jag hålla med om.
          </note>
          <note>
            Det påstås att vi säger emot oss själva.
          </note>
          <note>
            Hobbyfordonen är faktiskt inget större problem i trafiken, säger
            vi. Jag kan, eftersom jag själv är fantast på det här området,
            säga att man kör 150 mil om året. Att ta in det bland fordonen,
            som ett miljöproblem, är magstarkt. Det är på gränsen till larvigt.
            Men det är väl typisk socialdemokratisk politik att försöka förhindra
            människor att ha trevligt i samhället. Men något mer blir det
            inte av det.
          </note>
          <note>
            Att vi inte skulle vara något miljöparti kan jag hålla med om
            på ett sätt. Samtidigt tar vi ett visst ansvar.
          </note>
          <note>
            Det är att det skall vara balans. När miljön och det som måste
            fungera i samhället har en balans, då fungerar miljöns framåtskridande
            mycket bättre än om man bara står och viftar i den här talarstolen.
          </note>
          <note type="speaker">
            Anf. 74 MARTIN NILSSON (s) replik:
          </note>
          <note>
            Fru talman! Självfallet handlar det som jag sade tidigare om
            Ny demokratis inställning till bilismen, inte om de hobbyfordon
            som Montalvo nu vill göra det till, vilka åker 150 mil om året.
            Det är inte där problematiken ligger. Problematiken ligger självfallet
            i att Ny demokrati inte har en politik för att försöka minska
            bilismens skadeverkningar på miljön, utan snarare tvärtom har
            en politik som skulle öka dem.
          </note>
          <note>
            När Montalvo började prata om balans i samhället mellan miljö
            och något annat, var det inte riktigt klart vad han menade. Men
            jag antar att det rör sig om andra fenomen i samhället som sysselsättning
            osv. Då är problemet just i dag att det inte finns någon balans
            i miljön. Det ekologiska system vi lever i behöver kraftiga åtgärder
            relativt snabbt, så att miljöutsläppen minskas. Då går det inte
            att säga att man skall skynda långsamt eller att man skall avvakta
            litet till, utan det krävs åtgärder nu. Det krävs definitivt inte
            sådana åtgärder som Ny demokrati och regeringen vidtar, som ytterligare
            försämrar möjligheterna för miljön att överleva.
          </note>
          <note type="speaker">
            Anf. 75 MAX MONTALVO (nyd) replik:
          </note>
          <note>
            Fru talman! Att vi inte vill förbättra miljön på trafikens område
            är helt nonsens, Martin Nilsson.
          </note>
          <note>
            Vi säger bl.a. att vi vill sänka skatterna för att få ut fler
            ''katbilar'' på vägarna i stället för de gamla vi har. Vi vill,
            som jag tidigare sade, ha högre premier för att lösa in gamla
            bilar som inte borde vara på vägarna. Vi vill ha motorvägar i
            stället för vanliga vägar, för om det är någonting som skadar
            miljön så är det ju köer. Får man motorvägar går trafiken i jämnt
            tempo. Alla som är motorintresserade vet att ju jämnare en motor
            går, desto mindre skräp kommer ut ifrån den.
          </note>
          <note>
            Martin Nilsson pratade förut om tunga lastbilar med accisskatt.
            Där vill jag påpeka att på dessa lastbilar lägger man 80 000 kr
            i försäljningsaccis.
          </note>
          <note>
            Samtidigt har man satt dit en reningsanordning för
          </note>
          <note>
            40 000 kr. Sedan lägger man på en straffskatt, som jag ser det,
            i stället för att lägga den på gamla lastbilar. Det är vansinnigt.
            Nog gör vi insatser för miljön på det här området. Men de har
            verklighetsanknytning.
          </note>
          <note type="speaker">
            Anf. 76 LARS BÄCKSTRÖM (v):
          </note>
          <note>
            Fru talman! Jag har inte fått förmånen tidigare att debattera
            med Max Montalvo. Men jag noterar att det kan bli spännande. Han
            säger att det är ett bedrövligt politiskt snack. Man skall ha
            litet mer balans i snacket. Miljöivrare som jag skall inte tjata
            om miljön och sådant. Det kan bli en spännande debatt.
          </note>
          <note>
            Jag tycker, Max Montalvo, att ni skall läsa betänkandet innan
            ni börjar debatten. Det står i betänkandet att det finns en utredning
            som föreslår den åtgärd som motionärerna önskar. Nu förbereder
            och överväger regeringen. Det betyder med normalt svenskt språkbruk
            i den här församlingen att regeringen med stor sannolikhet, gränsande
            till visshet, kommer att lägga fram ett förslag som stämmer med
            motionärernas förslag.
          </note>
          <note>
            Därför har ingen brytt sig om att driva frågan här.
          </note>
          <note>
            Har man litet balans i snacket, inte tillämpar något bedrövligt
            populistiskt snack, utan läser lugnt och sansat, kan debatterna
            här bli mycket enklare.
          </note>
          <note>
            Därför har jag inte stött de här motionerna. Jag kan läsa mig
            till att de troligtvis, med en sannolikhet gränsande till visshet,
            kommer att bifallas och bli regeringsförslag. Läs på, Max Montalvo!
          </note>
          <note>
            Med anledning av snack om verklighetens folk: Hur mycket skall
            ni, Max Montalvo, sänka fordonsskatterna med? Det vore intressant
            att få veta. Det står i meningsyttringen att Ny demokrati skall
            göra det.
          </note>
          <note type="speaker">
            Anf. 77 MAX MONTALVO (nyd):
          </note>
          <note>
            Fru talman! Jag börjar med den sista frågan, hur mycket vi skall
            sänka med. Vi är inte på det klara med exakt hur mycket man skall
            sänka med. Det får man väl se hur mycket man har råd med. Men
            den sortens modell på miljösatsningar är väl bättre än att hålla
            på och höja avgifter för folk i alla lägen.
          </note>
          <note>
            Jag får erkänna att jag inte har hunnit sätta mig in i det här
            ärendet alltigenom, eftersom jag fick hoppa in i stället för Peter
            Kling. Där får jag medge en viss brist.
          </note>
          <note type="speaker">
            Anf. 78 LARS BÄCKSTRÖM (v):
          </note>
          <note>
            Fru talman! Om nydemokraterna tar litet balans i snacket och
            inte hänger sig åt bedrövligt politiskt snack, kommer sakfrågorna
            att vinna på det. Om man då inte kommer med allmänna påståenden
            om att man skall sänka någonting, med hur mycket vet man inte
            riktigt, går det lättare att diskutera Ny demokratis förslag.
            Precisera er, så skall vi överväga dem!
          </note>
          <note>
            Vi har sagt: Sänk fordonsskatten för att gynna nybilsförsäljningen,
            och finansiera det med motsvarande höjning av drivmedelsskatten!
            Vi finansierar våra förslag. Det kanske inte alltid är så klämkäckt
            att sälja det. Men det är ett balanserat språkbruk och taktisk
            politik.
          </note>
          <note>
            En annan sak ni har i er meningsyttring är att man skall minska
            skatten på tjänstebilar. Vet Max
          </note>
          <note>
            Montalvo hur det skattesystemet ser ut? Jag kan berätta för Max
            Montalvo hur det system som ni vill gynna ytterligare fungerar.
            Jag kan återkomma till det. Menar Max Montalvo att han vill öka
            skatteförmånerna på tjänstebilar? Svara ja eller nej på det, sedan
            skall jag återkomma och berätta för
          </note>
          <note>
            Max Montalvo hur det fungerar med tjänstebilar i verkligheten.
          </note>
          <note type="speaker">
            Anf. 79 MAX MONTALVO (nyd):
          </note>
          <note>
            Fru talman! Jag kan bara säga att det inte är mitt bord. Jag
            får överlämna detta till en senare debatt, när Peter Kling kan
            träda in och bistå i den här frågan. Lars Bäckström får vänta
            till dess.
          </note>
          <note type="speaker">
            Anf. 80 LARS BÄCKSTRÖM (v):
          </note>
          <note>
            Fru talman! Jag skall berätta för Max Montalvo och
          </note>
          <note>
            Ny demokrati hur det fungerar i verkligheten. Jag tog tåget till
            Italien, för jag är miljövän. Det är trevligt att resa med tåg.
            Då gynnar jag skogarna även nere i Centraleuropa, i EG-området.
          </note>
          <note>
            På en badstrand träffade jag en man som frågade:
          </note>
          <note>
            Skall du inte in till den stora staden Ancona? Det är litet krångligt
            med bussen, sade jag. Det är vissa olägenheter att ta buss. Ta
            min bil, sade han. Inte kan jag ta din bil, sade jag, och åka
            runt med här i
          </note>
          <note>
            Italien. Jo, gör det, sade han, för det är en tjänstebil. Jag
            åker gratis ända hit. Det betalar mitt företag. Det kostar mig
            inte ett öre att åka till
          </note>
          <note>
            Italien och åka runt här. Det är jättepraktiskt. Men om jag krockar?
            Det gör inget, det betalar företaget. Allt är gratis. Jag åker
            hur mycket jag vill. Kände du till det här?
          </note>
          <note>
            Jag hade inte hjärta att säga till honom att jag sitter i skatteutskottet
            för Vänsterpartiet och kunde fråga: Vad heter ditt företag då?
            Jag skall vara så barmhärtig mot den här mannen att jag inte avslöjar
            företaget. Men det var ett stort och fint företag, där de viftade
            runt med sina plastkort och sade: Vi åker hur mycket vi vill,
            det kostar oss inte ett öre.
          </note>
          <note>
            Det systemet vill ni lägga ytterligare skattesubventioner på.
            Då har ni inte varit på verklighetens badstränder och stött på
            de här människorna med sina eleganta kort.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            10 § Delegering av arbetsuppgifter till kanslipersonal vid domstol
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU32 Delegering av arbetsuppgifter till kanslipersonal
            vid domstol (prop. 1992/93:213).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 14 §.)
          </note>
          <note>
            11 § Försäkringsöverdomstolen m.m.
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU33 Försäkringsöverdomstolen m.m.
          </note>
          <note>
            (prop. 1992/93:215).
          </note>
          <note type="speaker">
            Anf. 81 GÖRAN MAGNUSSON (s):
          </note>
          <note>
            Fru talman! I justitieutskottets betänkande nr 33
          </note>
          <note>
            för det här riksmötet föreslår ett enigt utskott att
          </note>
          <note>
            Försäkringsöverdomstolen skall avskaffas.
          </note>
          <note>
            Den här frågan har varit föremål för diskussion vid olika tillfällen.
            Sedan riksdagen integrerade försäkringsrätterna i länsrätterna
            kan man säga att det är ett ganska naturligt steg att nu också
            ändra uppgifterna för Försäkringsöverdomstolen under den återstående
            levnadstiden, om jag så får uttrycka saken, och att även så småningom
            avveckla Försäkringsöverdomstolen och låta regeringsrätten bli
            den prejudikatinstans som kan behövas i de här målen.
          </note>
          <note>
            Tyvärr tycks det emellertid vara så att det i länsrätterna nu
            växer upp nya balanser av försäkringsmål. Ett av skälen till att
            man ändrade instansordningen och avvecklade försäkringsrätterna
            eller integrerade dem var just att det fanns en mycket stor målbalans
            och att folk som är beroende av den ena eller den andra domstolens
            utslag för sin försörjning fick vänta alltför länge. Det är emellertid
            mer en fråga om resurser, och den får vi ta upp i annat sammanhang
            i denna kammare.
          </note>
          <note>
            Ett bärande motiv för regeringen att avskaffa
          </note>
          <note>
            Försäkringsöverdomstolen är också att
          </note>
          <note>
            Justitiedepartementet är principiell motståndare till specialdomstolar.
            Det här principiella motståndet mot specialdomstolar kommer till
            klart uttryck i den promemoria som departementet har gett ut,
            som heter ''Specialdomstolar i framtiden''
          </note>
          <note>
            och som ju i praktiken innebär ren slakt på alla specialdomstolar.
          </note>
          <note>
            Socialdemokraterna har i detta betänkande, liksom i tidigare
            betänkanden, försökt redovisa sin principiell ståndpunkt i fråga
            om specialdomstolar.
          </note>
          <note>
            I reservationen under mom. 7 i detta betänkande säger vi socialdemokrater
            att vi visserligen ställer oss bakom propositionens förslag om
            nedläggning av Försäkringsöverdomstolen. Vi vill emellertid framhålla
            att den restriktiva syn på specialdomstolar som redovisas av regeringen
            i propositionen inte är motiverad. Enligt vår uppfattning måste,
            vid den fortsatta beredningen av frågan om specialdomstolarnas
            framtid, varje specialdomstols fortsatta verksamhet bedömas efter
            egna meriter, inte enbart utifrån principiella ståndpunkter.
          </note>
          <note>
            Vi vill alltså att regeringen skall beakta detta i det fortsatta
            beredningsarbetet när det gäller specialdomstolar. Vi vill således
            att riksdagen biträder reservationen till detta betänkande och
            på det sättet ger regeringen till känna denna uppfattning beträffande
            specialdomstolarna.
          </note>
          <note>
            Fru talman! Med detta yrkar jag bifall till reservationen i betänkande
            JuU33.
          </note>
          <note type="speaker">
            Anf. 82 INGBRITT IRHAMMAR (c):
          </note>
          <note>
            Fru talman! Som Göran Magnusson sade föreligger nu förslag om
            att lägga ner
          </note>
          <note>
            Försäkringsöverdomstolen. Om detta råder det enighet i utskottet,
            likaså om att
          </note>
          <note>
            Försäkringsöverdomstolen skall bli en renodlad prejudikatinstans
            fram till den tidpunkt då nedläggningen skall ske. Den har utskottet
            föreslagit skall bestämmas till den 1 juli 1995.
          </note>
          <note>
            Det har varit diskussioner om huruvida man hinner med det. Vi
            från utskottets sida har ansett att det är viktigt att fastställa
            en tidpunkt. Skulle det visa sig att det är omöjligt att hålla
            tiden, får regeringen i stället återkomma med ett förslag till
            annan tidpunkt för ikraftträdandet.
          </note>
          <note>
            Förutom detta föreslår vi att antalet försäkringsdomare i Försäkringsöverdomstolen,
            förutom presidenten, skall minskas från åtta till fyra. Vidare
            föreslår vi att
          </note>
          <note>
            Försäkringsöverdomstolen vid prövning av dispensärenden skall
            vara domför med en lagfaren ledamot.
          </note>
          <note>
            Det här förslaget kommer att innebära besparingar.
          </note>
          <note>
            Vi räknar med en årlig besparing på ca 11 miljoner kronor. Det
            ser vi som positivt.
          </note>
          <note>
            Regeringens principiella syn på specialdomstolar, som Göran Magnusson
            hänvisade till, är att antalet specialdomstolar bör begränsas.
            Vi bör sträva efter en enhetlig och sammanhängande domstolsorganisation,
            har man uttalat från regeringens sida. Det är viktigt att prövning
            kan ske i tre instanser. Det är samtidigt viktigt att varje domstol
            har en stor kompetens inom ett brett fält.
          </note>
          <note>
            Vi anser att det är viktigt att särintressen rensas ut ur domstolarna.
          </note>
          <note>
            Göran Magnusson hänvisar till den departementspromemoria som
            nyligen har kommit från Justitiedepartementet. Göran Magnusson
            säger att den innebär ren slakt på specialdomstolar.
          </note>
          <note>
            Jag kan inte förstå det. Åtminstone i det förslag som nu skall
            skickas ut på remiss pläderas för att t.ex. Marknadsdomstolen
            skall flyttas över till Svea hovrätt men att den skall vara kvar.
          </note>
          <note>
            Arbetsdomstolen föreslås få finnas kvar, hyres- och arrendenämnderna
            föreslås visserligen kopplas till tingsrätterna och dela deras
            personal, men de skall få behålla sitt namn och sin karaktär av
            egen myndighet. Så står det i promemorian. Jag kan inte inse hur
            det kan innebära slakt på samtliga specialdomstolar, som Göran
            Magnusson påstår.
          </note>
          <note>
            Nu är det viktigt att förslaget prövas. Det är därför som det
            skall skickas ut på remiss. Sedan får vi se hur förslaget blir.
            Ändringen är tänkt att träda i kraft 1994.
          </note>
          <note>
            Med detta, fru talman, yrkar jag bifall till utskottets hemställan
            och avslag på reservationen.
          </note>
          <note type="speaker">
            Anf. 83 GÖRAN MAGNUSSON (s):
          </note>
          <note>
            Fru talman! Det är riktigt att vi får tillfälle att få återkomma
            till en mer principiell diskussion om specialdomstolarna. Låt
            mig bara i detta sammanhang få notera ytterligare en gång -- jag
            gjorde det i en tidigare debatt kring domstolsväsendet -- att
            i alla fall lagutskottets ledamöter uttalat intresse för att man
            skall inrätta särskild familjedomstol, som i och för sig inte
            är något annat än en ny specialdomstol.
          </note>
          <note>
            Det är möjligt att det faktiskt var litet överdrift att säga
            att förslaget innebär ren slakt på specialdomstolar. Det är väl
            det till en början, om man håller sig till det principiella planet.
            Sedan kommer man fram till att det faktiskt i några sammanhang
            är motiverat med särskilda domstolar och speciella uppläggningar.
          </note>
          <note>
            Det är bra att Ingbritt Irhammar pläderar för att
          </note>
          <note>
            Arbetsdomstolen skall vara kvar och att det skall finnas särskilda
            anordningar på olika områden, för att vi på så sätt så småningom
            skall kunna skapa en majoritet för det som jag tycker är det viktiga
            i reservationen till betänkandet, nämligen att man prövar de olika
            domstolarna på deras egna meriter och inte utifrån principiella
            utgångspunkter.
          </note>
          <note>
            Fru talman! Jag tänkte till sist säga något om särintressen.
            Det finns inte några särintressen i dessa specialdomstolar. Det
            finns olika allmänna intressen. Men begreppet särintresse används
            i den politiska debatten om allting. Utifrån någras utgångspunkt
            är t.o.m. riksdagen i sig ett särintresse. Då tycker jag att diskussionen
            har gått alldeles för långt.
          </note>
          <note type="speaker">
            Anf. 84 INGBRITT IRHAMMAR (c):
          </note>
          <note>
            Fru talman! När det gäller särintressen och intresseledamöter
            i specialdomstolar är det faktiskt så att det i många år har ifrågasatts
            att specialdomstolar har partiska ledamöter. Sverige har också
            förlorat ett mål i Europadomstolen på just denna grund i det s.k.
            Langborgermålet. Efter det ändrades domstolens sammansättning.
            Det är väl ett bra exempel på särintressen.
          </note>
          <note>
            Jag håller med Göran Magnusson om att det finns många inom riksdagen
            som har andra särintressen.
          </note>
          <note>
            Men det viktigaste att konstatera nu är att Göran
          </note>
          <note>
            Magnusson rättade till sitt uttalande om förslaget från Justitiedepartementet
            om specialdomstolar som nu skall skickas ut på remiss. Han säger
            att det inte innebär någon slakt på samtliga specialdomstolar,
            utan det är ett viktigt försök att minska det antal specialdomstolar
            som vi har och pröva varje domstol för sig och se vilka som är
            viktiga att behålla.
          </note>
          <note type="speaker">
            Anf. 85 GÖRAN MAGNUSSON (s):
          </note>
          <note>
            Fru talman! Ingbritt Irhammar talar om särintressen i domstolarna
            och intresseledamöter.
          </note>
          <note>
            Hon refererar till ett mål i Europadomstolen i det s.k. Langborgerfallet.
            Samtidigt uttalade dock
          </note>
          <note>
            Europadomstolen att just intresseledamöterna tillförde domstolen
            kompetens och kunskap.
          </note>
          <note>
            Europadomstolen hade alltså ingen principiell invändning mot
            konstruktionen av dessa specialdomstolar i övrigt, utan det gällde
            just i det alldeles speciella fallet, Langborgermålet.
          </note>
          <note>
            Jag tycker inte att det finns skäl att ens utifrån detta mål
            i Europadomstolen gå till attack mot specialdomstolarna som sådana.
            Vi får diskutera frågan senare.
          </note>
          <note>
            Det är möjligt, Ingbritt Irhammar, att jag överdrev när jag talade
            om slakt. Det är också möjligt att jag hade läst något pressmeddelande
            från
          </note>
          <note>
            Justitiedepartementet, där det framstod som om specialdomstolarna
            skulle avskaffas. Det är inte första gången som det sägs en sak
            i pressmeddelandet som sedan blir annat i verkligheten, när man
            tittar närmare på frågan och ser hur det faktiskt är. Det är i
            så fall bra.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            12 § Prövningstillstånd i hovrätt om instansordningen i utsökningsmål
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU34 Prövningstillstånd i hovrätt och instansordningen
            i utsökningsmål (prop.
          </note>
          <note>
            1992/93:216).
          </note>
          <note type="speaker">
            Anf. 86 GÖRAN MAGNUSSON (s):
          </note>
          <note>
            Fru talman! Kammaren har i dag uppe till behandling flera betänknaden
            som är betydelsefulla för domstolarna och rättsväsendet.
          </note>
          <note>
            Syftet med de förslag som behandlas är att effektivisera dessa
            myndigheters arbete. I
          </note>
          <note>
            föregående ärende föreslogs avskaffande av en domstol, och i
            ärendet dessförinnan, som inte föranledde någon debatt, föreslogs
            möjlighet att delegera arbetsuppgifter inom domstolarna. Det betyder
            att den s.k. icke rättsbildade personalens kompetens och förmåga
            bättre skall tas till vara.
          </note>
          <note>
            Domarnas arbete kan därmed koncentreras på dömande verksamhet.
          </note>
          <note>
            Också i det betänkande som vi nu debatterar, justitieutskottets
            betänkande JuU34, finns förslag som syftar till att effektivisera
            domstolarnas arbete.
          </note>
          <note>
            Det skall ske genom det principiellt viktiga regeringsförslaget
            om prövningstillstånd i brottmål i ledet tingsrätt--hovrätt. En
            bred majoritet i utskottet ställer sig bakom förslaget att prövningstillstånd
            skall krävas när tingsrätten dömt till böter eller helt frikänt
            den tilltalade.
          </note>
          <note>
            Utskottet föreslår emellertid på en punkt en ändring i regeringens
            förslag. Utskottet föreslår att åklagaren inte skall behöva prövningstillstånd
            vid frikännande dom för ett brott där det är föreskrivet svårare
            straff än sex månader. Vid ett bifall till utskottets förslag
            skulle Domstolsutredningens majoritetsförslag i detta avseende
            komma att genomföras.
          </note>
          <note>
            När det gäller antalet domare som skall utföra dispensprövningen
            har Socialdemokraterna stannat för Domstolsutredningens förslag
            om två domare. Vad gäller omröstningsreglerna ställer sig
          </note>
          <note>
            Socialdemokraterna bakom förslaget att prövningstillstånd skall
            beviljas om en domare vill det. Regeringens förslag innebär att
            tre domare skall utföra dispensprövningen och att två av dem måste
            bifalla framställningen för att målet skall kunna gå vidare.
          </note>
          <note>
            Dispensprövning förekommer redan i s.k. småmål, där den utförs
            av två domare. Erfarenheterna av detta får sägas vara goda, och
            de rättssäkerhetskrav som bör uppställas har kunnat upprätthållas.
          </note>
          <note>
            Lagrådet har när det granskat lagförslagen inte uttalat sig för
            eller emot vare sig ett system med två eller med tre domare.
          </note>
          <note>
            Vi anser för vår del att man borde bygga vidare på systemet med
            två domare. Det är mera kostnadseffektivt, eftersom det engagerar
            färre domare. Sett ur den enskildes synpunkt är det en fördel
            att han behöver övertyga endast en domare i stället för två för
            sin sak. Även med hänsyn till arbetsorganisationen på en hovrättsavdelning
            borde två domare vara att föredra.
          </note>
          <note>
            Jag vill med detta yrka bifall till reservation 2.
          </note>
          <note>
            När det gäller frågan om instansordning i utsökningsmål följer
            utskottet regeringens förslag om att flytta prövningen i första
            instans från hovrätt till tingsrätt. Det var också Domstolsutredningens
            förslag.
          </note>
          <note>
            Vi socialdemokrater har emellertid en annan uppfattning än utskottsmajoriteten
            om vilka tingsrätter som skall vara behöriga att pröva dessa mål.
            Vi vill undvika den koncentration till ett mindre antal tingsrätter
            som regeringen och utskottsmajoriteten vill genomföra genom att
            endast de tingsrätter inom vars domkrets kronofogdemyndigheten
            har sitt säte skall bli behöriga att pröva dessa mål. För närvarande
            finns det en tingsrätt i varje län, men en ytterligare koncentration
            av kronofogdemyndigheterna har diskuterats.
          </note>
          <note>
            I detta sammanhang kan jag inte låta bli att citera vad de borgerliga
            reservanterna skrev 1985 när den socialdemokratiska majoriteten
            ville koncentrera vissa ekobrottmål till en tingsrätt i varje
            län. De borgerliga reservanterna skrev då så här i principfrågan
            om koncentration av ärendena till ett mindre antal tingsrätter:
          </note>
          <note>
            ''Utskottet vill inledningsvis betona att vår rättsordning bygger
            på grundinställningen att alla tingsrätter har lika kompetens
            att handlägga och pröva mål. Denna uppfattning om tingsrätternas
            inbördes likvärdighet är allmänt omfattad. Det är sålunda en för
            vårt rättssystem främmande tanke att vissa domstolar skulle vara
            av högre kvalitet än andra.''
          </note>
          <note>
            Fru talman! Med detta yrkar jag bifall till reservation 3 vid
            betänkandet, vilket innebär att regeringen får i uppdrag att till
            hösten -- i god tid före lagens ikraftträdande -- återkomma med
            förslag till forumregel i första instans i utsökningsmålen, innebärande
            att målen sprids till landets alla tingsrätter.
          </note>
          <note type="speaker">
            Anf. 87 KARL GUSTAF SJÖDIN (nyd):
          </note>
          <note>
            Fru talman! I propositionen föreslogs bl.a. att regler om prövningstillstånd
            skall införas i ledet tingsrätt--hovrätt i brottmål där tingsrätten
            har dömt den tilltalade endast till böter eller frikänt den tilltalade
            från ansvar. Prövningstillstånd skulle krävas oavsett vem -- den
            tilltalade, åklagaren eller målsäganden -- som överklagat domen.
            Undantag föreslogs dock för det fåtal fall där Riksåklagaren,
          </note>
          <note>
            Justitiekanslern eller riksdagens ombudsmän för talan i hovrätten.
          </note>
          <note>
            Syftet med förslaget var att lätta på hovrätternas arbetsbörda,
            som påstås vara för stor. Naturligtvis har också flera hovrätter
            tillstyrkt förslaget. Ett stort antal remissinstanser har emellertid
            motsatt sig förslaget om prövningstillstånd i brottmål.
          </note>
          <note>
            Skälet därtill är huvudsakligen att rättssäkerheten kräver en
            fullständig prövning i åtminstone två instanser.
          </note>
          <note>
            Ny demokrati ansluter sig till den uppfattningen, men vill därutöver
            framhålla att genom införande av prövningstillstånd på det sätt
            som föreslagits kommer målsäganden, dvs. brottsoffret, att hamna
            i en betydligt sämre situation än den påstådde brottslingen. Den
            enskildes rättstrygghet blir sämre. En sådan förändring rimmar
            också illa med kravet att stärka brottsoffrens, t.ex.
          </note>
          <note>
            våldtäktsoffrens och incestoffrens, ställning i rättsprocessen.
          </note>
          <note>
            Hovrätternas arbetsbörda får absolut inte läggas till grund för
            en så genomgripande förändring i rätten att få sin sak prövad.
            Det går helt enkelt inte att bortse från vår långa rättstradition,
            som innebär att det varit möjligt för den enskilde, såväl den
            tilltalade som målsäganden, att oavsett brottmålets art och allvar
            få det prövat fullt ut i åtminstone två instanser. Ny demokrati
            anser i likhet med många remissinstanser att det krävs starka
            skäl att bryta denna tradition. Sådana skäl lyser med sin frånvaro
            i propositionen.
          </note>
          <note>
            Visserligen har utskottet gjort vissa modifieringar som delvis
            tillgodoser Ny demokratis önskemål, genom att följa Domstolsutredningens
            förslag och mildra de konsekvenser som onekligen skulle ha uppstått
            om regeringens förslag gått igenom utan inskränkningar. Eftersom
            Göran Magnusson nyss redogjort för detta, skall jag inte närmare
            gå in på det. Prövningstillstånd skulle enligt regeringsförslaget
            ha krävts vid frikännande dom beträffande mycket allvarlig brottslighet.
          </note>
          <note>
            Det var ett bra initiativ från utskottet. Emellertid kvarstår
            Ny demokratis uppfattning att införande av prövningstillstånd
            i ledet tingsrätt--hovrätt, i de fall där tingsrätten har dömt
            den tilltalade till böter resp. i brottmål där tingsrätten frikänt
            den tilltalade från ansvar, är ett för stort ingrepp i brottsoffrens
            ställning i rättsprocessen. Som Göran Magnusson nämnde kommer
            det enligt utskottets initiativ att krävas prövningstillstånd
            endast om den frikännande domen avser brott för vilket maximistraffet
            är fängelse i högst sex månader.
          </note>
          <note>
            Jag yrkar bifall till vår reservation 1 beträffande mom. 2 och
            6 i justitieutskottets betänkande
          </note>
          <note>
            JuU34.
          </note>
          <note type="speaker">
            Anf. 88 BERITH ERIKSSON (v):
          </note>
          <note>
            Fru talman! Förslaget i detta betänkande om prövningstillstånd
            i hovrätt och instansordningen i utsökningsmål kan vi i vänsterpartiet
            inte bifalla i dess helhet. Att ytterligare begränsa rätten till
            prövning i två instanser vid tvistemål, genom att införa prövningstillstånd
            för mål där tvisteföremålets värde inte överstiger ett basbelopp,
            anser vi vara oacceptabelt. Det finns redan i dag ett tak på ett
            halvt basbelopp, och det uppfattar vi som otillfredsställande.
            Det är väldigt mycket pengar för många människor. Den andra delen
            i förslaget är att man skulle begränsa rätten till överprövning
            i högre rätt i brottmål. Den inskränkningen anser vi inte skall
            införas.
          </note>
          <note>
            Utskottsmajoriteten anser att problemen av rättssäkerhetskaraktär
            har bemästrats i det förslag som nu föreligger. I ett rättssamhälle,
            som ju
          </note>
          <note>
            Sverige anser sig vara, är tilltron till rättsapparaten avhängig
            av medborgarnas vetskap om att alla är lika inför lagen och att
            alla har möjlighet att få sin sak prövad. Det gäller såväl den
            tilltalade som målsägande och brottsoffer. För allmänheten är
            inte det viktigaste om tvisten gäller en viss summa eller om det
            gäller ett brott som renderar ett visst straffvärde. Det viktiga
            i sammanhanget är känslan av att rättssamhället fungerar i alla
            lägen.
          </note>
          <note>
            Skälet till att detta förslag läggs fram är att målbalansen i
            hovrätterna är höga. Något annat skäl finns inte. Det kan inte
            få vara ett godtagbart skäl för att införa begränsningar i den
            viktiga rätten att få sin sak prövad i två instanser.
          </note>
          <note>
            Vänsterpartiet kommer att rösta med reservation 1, som i stort
            sett sammanfaller med yrkandena i vår motion. Jag yrkar bifall
            till vår meningsyttring som avser mom. 1 och i övrigt till utskottets
            hemställan.
          </note>
          <note type="speaker">
            Anf. 89 BRITTA BJELLE (fp):
          </note>
          <note>
            Fru talman! Till det betänkande vi nu behandlar har fogats tre
            reservationer: en om prövningstillstånd i brottmål, en om sammansättningsregler
            och en om forumregler i utsökningsmål. Jag tänkte kort kommentera
            var och en av dessa frågor.
          </note>
          <note>
            Prövningstillstånd i brottmål är en nyhet i svensk rättsordning.
            Den avviker från en rättighet som vi i
          </note>
          <note>
            Sverige länge har haft, nämligen rätten att få vår sak fullständigt
            prövad i minst två instanser, precis som K-G Sjödin tidigare har
            sagt. Skälet till att en förändring nu föreslås är att hovrätternas
            arbetsbörda är så stor.
          </note>
          <note>
            Arbetsläget vid de allmänna domstolarna har sedan flera år varit
            ansträngt. Särskilt drabbade är hovrätterna. Under de senaste
            åren har det varje år kommit in allt fler mål till hovrätterna.
            Av undersökningar som gjorts vet vi att den totala målökningen
            i hovrätterna under tioårsperioden
          </note>
          <note>
            1980--1990 har uppgått till 29 %, samtidigt som målen genomsnittligt
            har blivit allt tyngre. Även om hovrätterna har förmått att efter
            hand öka målavverkningen, har de inte kunnat hålla jämna steg
            med den ökande tillströmningen. Om vi ser på vad som har hänt
            de senaste åren är trenden oförändrad. 1991 kom det in drygt 22
            000 mål till hovrätterna, vilket var en ökning med 7 % jämfört
            med året innan. År 1992 kom det in 26 000 mål, vilket innebar
            en ökning med 18 % jämfört med året innan. Trots en större målavverkning
            ökade målbalanserna under 1992 jämfört med 1991.
          </note>
          <note>
            Balanserna på hovrätterna är i dag så stora att de börjar bli
            svårbemästrade.
          </note>
          <note>
            Något måste alltså göras. Man kan inte låtsas som om denna utveckling
            inte äger rum. Det finns då ett antal olika sätt att angripa detta
            problem. Om målet är att begränsa och förenkla processen i hovrätt,
            kan det ske genom fullföljdsförbud med eller utan s.k. ventil.
            Det kan också ske genom omprövning i tingsrätten eller slopande
            av rätten till avräkning av häktningstid för den som dömts till
            fängelse. Det kan ske genom inskränkning av möjligheterna till
            rättshjälp vid överklagande eller ett ökat skriftligt inslag.
            Ja, det finns ytterligare förslag som man kan pröva för att uppnå
            målet.
          </note>
          <note>
            Av alla tänkbara förslag som diskuterats anser utskottets majoritet
            att propositionens förslag är det bästa. Det är också ett mycket
            begränsat förslag. Det innebär att regler om prövningstillstånd
            införs när det gäller talan mot tingsrättens dom i brottmål, men
            enbart i sådana mål där tingsrätten bestämt påföljden till böter
            eller frikänt den tilltalade från ansvar. Det betyder alltså att
            vid dom på fängelse eller annan påföljd än böter krävs inget prövningstillstånd
            för att gå vidare i instansordningen.
          </note>
          <note>
            De regler som skall tillämpas vid prövningstillstånd är också
            generösa. Prövningstillstånd skall beviljas om det finns anledning
            att ändra tingsrättens avgörande, s.k. ändringsdispens. Det betyder
            alltså att hovrätten skall göra en granskning av underrättens
            dom. Om något tyder på att det överklagade avgörandet kan behöva
            ändras, skall prövningstillstånd medges. Vidare skall prövningstillstånd
            medges om det är av vikt för rättstillämpningen att överprövning
            sker, s.k.
          </note>
          <note>
            prejudikatsdispens, eller om det annars föreligger synnerliga
            skäl för överprövning, s.k. extraordinär dispens.
          </note>
          <note>
            Förslaget om prövningstillstånd innebär alltså inte ett förbud
            att överklaga en dom utan endast att det i hovrätterna skapas
            utrymme för ett mera flexibelt sätt att handlägga de fullföljda
            målen. Det är alltså formerna för hovrättens prövning som ändras.
            Ett system med prövningstillstånd leder till att hovrätternas
            resurser används på ett effektivare sätt. Förutom att mindre mål
            kan hanteras snabbt, enkelt och billigt blir det förhoppningsvis
            också utrymme för hovrätterna att ägna mer kvalificerade mål den
            tid och den behandling som dessa mål kräver.
          </note>
          <note>
            Här vill jag också nämna att utskottet på en punkt inte gillar
            propositionens förslag, precis som Göran
          </note>
          <note>
            Magnusson nämnt, utan kommer med en egen lösning. I propositionen
            föreslås en särskild regel som innebär att dispensprövning krävs
            för åklagarens talan mot en dom i vilken den tilltalade helt har
            frikänts. I propositionen motiveras förslaget med rättviseskäl.
            Det problem som vi i utskottet har velat peka på är att den regeln
            innebär att det även vid mycket allvarliga brott såsom grov misshandel,
            mord och liknande kommer att krävas prövningstillstånd för åklagare.
            Den lösningen tycker vi i utskottet inte är acceptabel.
          </note>
          <note>
            Vi menar att åklagaren intar en särskild ställning i vår rättsordning.
            Åklagarens uppgift är att utkräva statens straffansvar för den
            som brutit mot en straffbestämmelse. Rättegångsbalken ger åklagaren
            en särställning som följer av yrkesrollen.
          </note>
          <note>
            I rättegångsbalken är fastlagt att åklagaren har en objektivitetsplikt
            och att åklagaren också arbetar under straffansvar. Åklagaren
            har dessutom, till skillnad från den tilltalade, inget att vinna
            för egen del på att överklaga.
          </note>
          <note>
            Vid tidigare företagna undersökningar har det dessutom visat
            sig att åklagarna står för en mycket liten del av överklagandet
            till hovrätt. 1988 rörde det sig om en eller två procent av samtliga
            avgjorda brottmål.
          </note>
          <note>
            Det här resonemanget har lett till att vi i utskottet inte biträder
            förslaget i propositionen utan i stället föreslår en ändring som
            bygger på domstolsutredningens förslag, som innebär att krav på
            prövningstillstånd inte bör gälla för åklagare i de fall en frikännande
            dom rör ett grövre brott.
          </note>
          <note>
            Slutsatsen blir att prövningstillstånd skall krävas dels om påföljden
            i målet är böter, dels om ett frikännande avser ett mindre brott,
            alltså där maximistraffet är fängelse i högst sex månader.
          </note>
          <note>
            Utöver det krävs alltså inget prövningstillstånd för åklagare.
          </note>
          <note>
            Fru talman! I dag finns redan ett förfarande med prövningstillstånd
            i tvistemål. Prövningstillstånd i tvistemål avser de s.k. småmålen,
            där värdet av vad som yrkas uppenbarligen inte överstiger ett
            halvt basbelopp. I propositionen föreslås nu en utökning av systemet
            med prövningstillstånd i tvistemål till att omfatta alla mål där
            värdet av tvistemålet uppenbart inte överstiger ett basbelopp.
          </note>
          <note>
            Förfarandet med prövningstillstånd i tvistemål har funnits ett
            antal år och har fungerat bra. Utskottet har därför tillstyrkt
            propositionen i den delen.
          </note>
          <note>
            När det sedan gäller hovrättens sammansättning vid dispensprövning
            är hovrätten i dag domför med två lagfarna domare, vilket Göran
            Magnusson varit inne på. I dag prövas ju enbart tvistemål. I
          </note>
          <note>
            propositionen föreslås att vid avgörande av dispensprövningar,
            som framöver kommer att gälla vad i tvistemål och i brottmål,
            skall hovrätten vara domför med tre lagfarna ledamöter.
          </note>
          <note>
            Bakgrunden till den förändringen är att prövningen skall göras
            under kvalificerade och rättssäkra former. Vidare sammanfaller
            den förändringen med huvuddragen för hovrättens sammansättning
            i bötesmål och i tvistemål där tingsrätten bestått av en lagfaren
            domare. En sammansättning med tre lagfarna ledamöter minimerar
            också risken för felbedömningar, och utskottets majoritet tillstyrker
            därför propositionen i denna del.
          </note>
          <note>
            Slutligen några ord om forumfrågan i utsökningsmål. Enligt propositionen
            skall utsökningsmålen överklagas till den tingsrätt inom vars
            domkrets den kronofogdemyndighet finns som har avgjort målet.
            Man kan naturligtvis göra på andra sätt också, men den föreslagna
            ordningen är klar och enkel att tillämpa. Till det kan läggas
            att huvudregeln inom förvaltningar är att myndighetsbeslut överklagas
            till den domstol inom vars domkrets myndigheten ligger.
          </note>
          <note>
            Lagutskottet, som har yttrat sig i den här frågan, tillstyrker
            propositionens förslag. Justitieutskottets majoritet, som väl
            inser att förslaget strider mot principen att alla tingsrätter
            skall kunna handlägga alla mål, anser ändå vid en sammanvägning
            av olika intressen att skälen för propositionens förslag väger
            tyngre. Utskottet tillstyrker därmed vad som föreslås i propositionen.
          </note>
          <note>
            Med det, fru talman, yrkar jag bifall till justitieutskottets
            hemställan och avslag på samtliga reservationer.
          </note>
          <note>
            Anf. 90 KARL GUSTAF SJÖDIN (nyd)
          </note>
          <note>
            replik:
          </note>
          <note>
            Fru talman! Ur rättssäkerhetssynpunkt är det inte tillfredsställande
            att arbetsbördan i hovrätten inskränker medborgarnas rätt att
            i de mindre brottmålen överklaga i två instanser.
          </note>
          <note>
            Det har talats en del om domstolsutredningen, och den föreslog
            i sitt betänkande att det inte skall införas några nya regler
            om fullföljdsförbud i ledet tingsrätt--hovrätt. Det främsta skälet
            för detta var att ett oinskränkt fullföljdsförbud leder till nackdelar
            för rättstillämpningen.
          </note>
          <note>
            Vidare sade utredningen att det finns ytterligare två skäl: dels
            skulle fullföljdsförbud inte kunna avse annat än de allra mest
            bagatellartade frågorna och skulle därför inte nämnvärt avlasta
            hovrätternas arbete, dels skulle man i ett sådant system trots
            allt göra rejäla ingrepp i den hävdvunna rätten att överklaga
            domstolsavgöranden.
          </note>
          <note>
            Om ett sådant ingrepp inte medför några avsevärda fördelar, bör
            man avstå från det, är utredningens slutsats. Detta gäller enligt
            min mening även de inskränkningar som nu föreslås.
          </note>
          <note type="speaker">
            Anf. 91 BRITTA BJELLE (fp) replik:
          </note>
          <note>
            Fru talman! För att börja med domstolarnas arbetsbörda, vill
            jag säga att det är alldeles uppenbart att någonting måste göras
            för att domstolarna skall hinna med den arbetssituation de har.
            Det är intressant att notera att ingen har föreslagit, vare sig
            remissinstanser eller Ny demokrati eller något annat parti, att
            vi skall ha fler domare i Sverige. Frågan är då hur man skall
            göra så att domstolarna faktiskt orkar med den arbetsbörda de
            har.
          </note>
          <note>
            Vad som här föreslås är ändå ganska vittomfattande, i den meningen
            att det finns mängder av mål där den tilltalade är dömd till böter
            och som är sådana mål att de ganska enkelt kan handläggas genom
            att man tittar i de handlingar som har kommit in till hovrätten.
            Därmed får man ett avsevärt billigare förfarande och ett snabbare
            förfarande, men för att åstadkomma rättssäkerhet i det systemet
            inför man att tre stycken lagfarna domare skall ta ställning när
            det gäller prövningstillstånd.
          </note>
          <note>
            Det är ett billigt förfarande, men jag tycker att det är angeläget
            att ändå påminna om att det trots allt är en mycket liten begränsning
            för den enskilde, av det skälet att man alltid har rätt att gå
            vidare till hovrätten. Finner de tre lagfarna domarna att det
            finns någonting i domen som tyder på att den skall ändras, skall
            det också meddelas prövningstillstånd.
          </note>
          <note>
            Jag tycker att man har hittat en bra lösning som förbilligar
            och ändå är rättssäker.
          </note>
          <note>
            Anf. 92 KARL GUSTAF SJÖDIN (nyd)
          </note>
          <note>
            replik:
          </note>
          <note>
            Fru talman! Det fanns en annan motion, Ju31, väckt av en ledamot
            från Moderata samlingspartiet, där man vill ta bort den ovillkorliga
            rätten för avräkning av häktningstiden mellan tingsrättens och
            hovrättens domar. Vi hörde vid en hearing med riksåklagaren att
            okynnesöverklaganden är ganska vanliga, och enligt hans uppfattning
            ökar antalet mål i hovrätten till följd av detta.
          </note>
          <note>
            Nu har inte motionären reserverat sig i utskottet utan ställer
            sig bakom vad som sägs i betänkandet, att regeringen har tillsatt
            en utredning som ser över de här sakerna. Men det finns alltså
            andra sätt att minska arbetsbördan i hovrätten. Jag hoppas att
            utredningsarbetet leder fram till att sådana föreslås. Jag tycker
            att den väg som anvisas i den nyssnämnda motionen är mycket bättre
            än att inskränka medborgarnas rättigheter.
          </note>
          <note type="speaker">
            Anf. 93 BRITTA BJELLE (fp) replik:
          </note>
          <note>
            Fru talman! Det är ganska klart att det finns flera olika sätt
            att uppnå målet om en förenklad handläggning i hovrätt, bl.a.
            det som Karl Gustaf
          </note>
          <note>
            Sjödin talade om då det gäller avräkning av häktningstiden. Man
            kan ha ett mer skriftligt inslag än man har i dag, och det finns
            många andra förslag.
          </note>
          <note>
            Men när man väger de olika förslagen mot varandra, precis som
            jag sade i mitt inledningsanförande, har utskottet ändå kommit
            fram till att inget av förslagen innebär så där alldeles lyckade
            lösningar, och i den sammanvägning som gjorts tycker jag att regeringens
            förslag är det allra bästa.
          </note>
          <note>
            Talmannen anmälde att Karl Gustaf Sjödin anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 94 BERITH ERIKSSON (v) replik:
          </note>
          <note>
            Fru talman! Först vill jag ta upp det Britta Bjelle sade om att
            målen har blivit allt tyngre och mer komplicerade och att det
            utgör ett skäl till att göra den inskränkning som nu föreslås.
            Då vill jag påpeka att om ett mål är komplicerat och tungt, har
            det inte alltid en direkt koppling till summan som det gäller.
            Mål som rör sig om stora penningbelopp kan vara enkla, och mål
            som rör sig om små belopp kan vara tunga och komplicerade.
          </note>
          <note>
            Jag anser också att det kan finnas olika sätt att angripa problemet
            med målbalansen i hovrätterna.
          </note>
          <note>
            Att effektivisera genom att lägga ned, som Göran
          </note>
          <note>
            Magnusson var inne på tidigare, och att effektivisera genom att
            delegera är åtgärder som vi kan tänka oss.
          </note>
          <note>
            Gränsen för vad vi kan gå med på går där effektiviseringen riskerar
            att drabba allmänheten.
          </note>
          <note>
            Jag kan frankt säga: Börjar det bli fråga om att inskränka rättssäkerheten
            i samhället får vi anställa fler domare.
          </note>
          <note>
            Jag vill fråga Britta Bjelle: Vilket är det övergripande målet?
            Är det att begränsa antalet hovrättsmål, eller är det att uppfylla
            ett rättssamhälles krav på grundläggande rättssäkerhet, så att
            vi även fortsättningsvis kan garantera alla rätten att få sin
            sak prövad i två instanser?
          </note>
          <note>
            Britta Bjelle påpekade att det givetvis inte är fråga om att
            ta bort möjligheter. Genom att man måste ha prövningstillstånd
            handlar det enligt min mening om en oacceptabel begränsning av
            rätten att få sin sak prövad i två instanser.
          </note>
          <note>
            Man måste trots allt förvänta sig att ett stort antal överklaganden
            inte kommer att behandlas i hovrätten. Däremot återstår ett prövningsförfarande.
            Väntar man sig någon direkt ekonomisk vinst av detta som Britta
            Bjelle kan ange i siffror?
          </note>
          <note type="speaker">
            Anf. 95 BRITTA BJELLE (fp) replik:
          </note>
          <note>
            Fru talman! Det finns två delar i frågan om prövningstillstånd
            i hovrätt. Den ena är att vi redan i dag har prövningstillstånd
            för tvistemål om belopp på upp till ett halvt basbelopp. Här krävs
            det i dag prövningstillstånd. På den sidan utökar man nu förfarandet
            med prövningstillstånd till att omfatta belopp på upp till ett
            basbelopp.
          </note>
          <note>
            Jag uppehåller mig ett ögonblick vid just detta.
          </note>
          <note>
            Systemet med prövningstillstånd vid tvistemål har visat sig fungera
            mycket väl. Det har inte funnits ett liknande system för brottmål.
            Här kommer det nu att ske en begränsning som går utöver det vi
            är vana vid i Sverige.
          </note>
          <note>
            Jag vill påstå att prövningstillstånd allmänt sett inte alls
            innebär att hovrätterna inte behandlar ärenden. Det jag försökte
            säga var att detta skapar ett flexiblare system hos hovrätterna.
          </note>
          <note>
            Alla har rätt att överklaga ett mål. Det kommer till hovrätten.
            I hovrätten sätter sig tre ledamöter och tittar på målet, oavsett
            om det är ett tvistemål eller ett brottmål. Man går igenom de
            regler som kan medföra dispensprövning.
          </note>
          <note>
            Den första regeln gäller ändringsdispens. Det betyder att hovrätten
            vid en granskning av underrättens dom skall medge prövningstillstånd
            om den finner någonting som tyder på att det överklagade avgörandet
            kan ändras på någon punkt.
          </note>
          <note>
            Vad som händer i varje ärende är följande.
          </note>
          <note>
            Överklagas ärendet kommer det till hovrätten.
          </note>
          <note>
            Hovrätten prövar ärendet med tre lagfarna domare, vilka avgör
            om detta mål är rättdömt eller om det finns någonting som kan
            anses vara feldömt.
          </note>
          <note>
            Är det rättdömt får de tilltalade inte inställa sig i hovrätten
            för att dra sin sak en gång till, eftersom saken då är prövad.
          </note>
          <note>
            Finns det någonting som man tror kan ha blivit fel i underrätten,
            dvs. att man kan dra en annan slutsats, får vederbörande -- den
            tilltalade, hans försvarare och parterna över huvud taget -- inställa
            sig i hovrätt för en förnyad prövning. Det är en prövning som
            kommer till stånd fastän det är ett förenklat förfarande. Det
            gör att det blir billigare, och hovrätten kommer förmodligen snabbare
            att kunna avdöma fler mål.
          </note>
          <note type="speaker">
            Anf. 96 BERITH ERIKSSON (v) replik:
          </note>
          <note>
            Fru talman! Detta var en upprepning av det Britta
          </note>
          <note>
            Bjelle sade i sitt första inlägg.
          </note>
          <note>
            Att det i dag finns en begränsning vad gäller tvistemål om belopp
            på upp till ett halvt basbelopp tog också jag upp i mitt anförande.
            Även om vi inte tycker att detta är tillfredsställande har vi
            inte väckt någon motion i den frågan, och vi har inte något yrkande.
          </note>
          <note>
            När man lyssnar till Britta Bjelle får man den bestämda känslan
            av att ett överklagande är en ganska onödig åtgärd. Jag förstår
            inte att detta förslag på ett betydande och kraftfullt sätt skall
            begränsa målbalanserna i hovrätterna. Därmot ger det en signal
            till allmänheten om att det blir en stark begränsning när det
            gäller att söka sin rätt i två instanser.
          </note>
          <note type="speaker">
            Anf. 97 GÖRAN MAGNUSSON (s):
          </note>
          <note>
            Fru talman! När det gäller frågan om dispensprövningen har Socialdemokraterna
            avgett en reservation beträffande antalet domare som skall utföra
            prövningen.
          </note>
          <note>
            Britta Bjelle säger att dispensprövningar med tre domare innebär
            att prövningen sker under kvalificerade och rättssäkra former.
            Det är kanske riktigt, även om inte Lagrådet utan vidare kom fram
            till den ståndpunkten.
          </note>
          <note>
            Lagrådet ansåg en prövning med två domare och de omröstningsregler
            som för närvarande gäller -- dvs.
          </note>
          <note>
            att om en domare vill bifalla dispensprövningen, skall saken
            prövas i fullständig omfattning av hovrätten -- är ett lika säkert
            system.
          </note>
          <note>
            Hittillsvarande dispensprövning tyder på detta. Det är ett lika
            säkert system som att ha tre domare, där den som söker sin rätt
            måste övertyga två domare om att han verkligen skall få fullständig
            prövning i hovrätten.
          </note>
          <note>
            Den här frågan kan man diskutara länge. Jag tror inte att man
            egentligen kan komma fram till någon absolut säker ståndpunkt
            beträffande rättssäkerhetsaspekten. För Socialdemokraternas del
            har vi sett till effektiviteten. Regeringens förslag innebär att
            man nu utökar antalet domare i de s.k. småmålen. Man får på det
            sättet en ökad belastning i hovrätten. Det tycker vi är ett mindre
            lyckat arrangemang.
          </note>
          <note>
            När man talar om dispensprövningen som princip är det viktigt
            att säga att det inte finns något fullföljdsförbud. Det finns
            en möjlighet att fullfölja, men man får en något annorlunda prövning.
            Det var vad Domstolsutredningen försökte klarlägga.
          </note>
          <note>
            Det är angeläget med insatser för att begränsa hovrätternas arbetsbörda.
            Riksdagen har under detta år lagt på domstolsväsendet nya arbetsuppgifter
            till en kostnad av i storleksordningen 20--25 miljoner kronor.
            Det ökar arbetsbördan i alla instanser. Det betyder att vi måste
            göra någonting åt dessa saker.
          </note>
          <note>
            När det sedan gäller forumregeln beträffande utsökningsmålen
            håller vi fast vid vår ståndpunkt att man inte bör koncentrera
            dessa mål till ett fåtal tingsrätter. Vi har läst lagutskottets
            yttrande. Det tyder på att man genom att koncentrera målen till
            några få tingsrätter skulle få dem avgjorda på ett säkert sätt.
            Det är ett resonemang som vi inte kan acceptera. Vi menar att
            alla tingsrätter borde vara behöriga.
          </note>
          <note>
            Det är rimligt att målet skall avgöras där myndigheten har sitt
            säte. Men om man lägger ett individperspektiv på frågan kan man
            anse att målet skall avgöras vid den tingsrätt som ligger där
            personen bor eller företaget är beläget. Då slipper man myndighetsperspektivet.
          </note>
          <note type="speaker">
            Anf. 98 BRITTA BJELLE (fp):
          </note>
          <note>
            Fru talman! Det är riktigt som Göran Magnusson säger att det
            är en bedömingsfråga om man anser att två eller tre domare är
            mest rättssäkert.
          </note>
          <note>
            Man måste enligt min mening utgå ifrån, att om tre domare gör
            en prövning av huruvida det föreligger en risk för att någonting
            har blivit fel under tingsrättsförhandlingen, är det ändå tre
            individer som prövar samma fråga. Jag utgår ifrån att chansen
            att hitta ett eventuellt fel då är betydligt större än om prövningen
            görs av enbart två personer. Men det är säkert riktigt att detta
            är en bedömningsfråga.
          </note>
          <note>
            När det sedan gäller forumregler i utsökningsmål kan man resonera
            om vilket som är det bästa ur olika synpunkter. Jag kan ändå inte
            komma ifrån att det är ett enkelt och bra förfarande att det är
            till domstolen i den stad där kronofogdemyndigheten finns som
            man överklagar kronofogdens beslut. Jag tycker att det är ett
            enkelt och lätthanterligt förfarande. Därför har utskottets majoritet
            stannat för det förfarandet.
          </note>
          <note type="speaker">
            Anf. 99 GÖRAN MAGNUSSON (s):
          </note>
          <note>
            Fru talman! I min egen hemstad, där kronofogden har verksamhet,
            upplever Köpingsbor och andra att de har att göra med kronofogden
            i Köping. När de sedan skall överklaga ett sådant här mål, skall
            de göra det i Västerås tingsrätt. För den som inte har så stor
            kläm på var kronofogdemyndigheten har sitt säte, känns det inte
            så naturligt att det är just i
          </note>
          <note>
            Västerås tingsrätt som det här målet skall överklagas. Det kunde
            ju lika gärna vara i tingsrätten i Köping.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            13 § Immunitet och privilegier för NORSAD-
          </note>
          <note>
            fonden
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU35 Immunitet och privilegier för
          </note>
          <note>
            NORSAD-fonden (prop. 1992/93:246).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 14 §.)
          </note>
          <note>
            14 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU36 Uppskov med behandlingen av vissa ärenden (prop.
            1992/93:210).
          </note>
          <note>
            Talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Företogs till avgörande bostadsutskottets betänkande 1992/93:BoU21,
            socialförsäkringsutskottets betänkande
          </note>
          <note>
            1992/93SfU:19, konstitutionsutskottets betänkande
          </note>
          <note>
            1992/93:KU33, skatteutskottets betänkanden
          </note>
          <note>
            1992/93:SkU29 och SkU34 samt justitieutskottets betänkanden 1992/93:JuU32,
            JuU33, JuU34,
          </note>
          <note>
            JuU35 och JuU36.
          </note>
          <note>
            Bostadsutskottets betänkande BoU21
          </note>
          <note>
            Mom. 4 (det centrala myndighetsansvaret)
          </note>
          <note>
            Utskottets hemställan bifölls med 174 röster mot
          </note>
          <note>
            133 för reservation 2 av Oskar Lindkvist m.fl.
          </note>
          <note>
            Mom. 9 (bostadskostnadsgränserna avseende bostadsbidrag till
            barnfamiljer)
          </note>
          <note>
            Utskottets hemställan bifölls med 176 röster mot
          </note>
          <note>
            136 för reservation 5 av Oskar Lindkvist m.fl.
          </note>
          <note>
            Mom. 11 (reglerna för bostadsbidrag efter en separation)
          </note>
          <note>
            Utskottets hemställan bifölls med 301 röster mot 11
          </note>
          <note>
            för utskottets hemställan med den ändring däri som föranleddes
            av bifall till motion Bo44 yrkande 4 av
          </note>
          <note>
            Eva Zetterberg m.fl. och So610 yrkande 8 av
          </note>
          <note>
            Gudrun Schyman m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Socialförsäkringsutskottets betänkande SfU19
          </note>
          <note>
            Mom. 2 (Arbetarskyddsverkets behov av uppgifter)
          </note>
          <note>
            Utskottets hemställan bifölls med 159 röster mot
          </note>
          <note>
            137 för reservation 1 av Doris Håvik m.fl. 15
          </note>
          <note>
            ledamöter avstod från att rösta.
          </note>
          <note>
            Mom. 3 (registerinnehåll)
          </note>
          <note>
            Utskottets hemställan bifölls med 168 röster mot
          </note>
          <note>
            124 för reservation 2 av Doris Håvik m.fl. 19
          </note>
          <note>
            ledamöter avstod från att rösta.
          </note>
          <note>
            Mom. 4 (information till de försäkrade)
          </note>
          <note>
            Utskottets hemställan bifölls med 276 röster mot 26
          </note>
          <note>
            för reservation 3 av Arne Jansson. 8 ledamöter avstod från att
            rösta.
          </note>
          <note>
            Mom. 5 (lagförslaget i övrigt)
          </note>
          <note>
            Utskottets hemställan bifölls med 271 röster mot 13
          </note>
          <note>
            för utskottets hemställan med den ändring däri som föranleddes
            av bifall till motion Sf32 yrkande 3 av
          </note>
          <note>
            Sigge Godin m.fl. 26 ledamöter avstod från att rösta.
          </note>
          <note>
            Mom. 6 (rapporteringen av korta sjukfall)
          </note>
          <note>
            Utskottets hemställan bifölls med 264 röster mot 12
          </note>
          <note>
            för utskottets hemställan med den ändring däri som föranleddes
            av bifall till motion Sf32 yrkande 2 av
          </note>
          <note>
            Sigge Godin m.fl. 35 ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU33
          </note>
          <note>
            Mom. 1 (sättningsuppmätning i riksdagens byggnader)
          </note>
          <note>
            Utskottets hemställan bifölls med 288 röster mot 22
          </note>
          <note>
            för reservation 1 av Harriet Colliander. 1 ledamot avstod från
            att rösta.
          </note>
          <note>
            Mom. 2 (lokaldispositioner i riksdagens hus)
          </note>
          <note>
            Utskottets hemställan bifölls.
          </note>
          <note>
            Mom. 3 (Riksdagens byggnader)
          </note>
          <note>
            Utskottets hemställan bifölls med 284 röster mot 24
          </note>
          <note>
            för reservation 2 av Harriet Colliander.
          </note>
          <note>
            Skatteutskottets betänkande SkU29
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU34
          </note>
          <note>
            Mom. 1 och 23 (sänkt skatt på dieselolja, m.m.)
          </note>
          <note>
            Utskottets hemställan bifölls med 175 röster mot
          </note>
          <note>
            133 för reservation 1 av Lars Hedfors m.fl. 3
          </note>
          <note>
            ledamöter avstod från att rösta.
          </note>
          <note>
            Ingrid Skeppstedt (c) anmälde att hon avsett att rösta ja men
            markerats vara frånvarande.
          </note>
          <note>
            Mom. 6 (en växling mellan fordonsskatt och drivmedelsskatt)
          </note>
          <note>
            Utskottets hemställan bifölls med 300 röster mot 11
          </note>
          <note>
            för meningsyttringen av Lars Bäckström i motsvarande del. 1 ledamot
            avstod från att rösta.
          </note>
          <note>
            Mom. 9 (sänkta skatter på bilområdet)
          </note>
          <note>
            Utskottets hemställan bifölls med 288 röster mot 22
          </note>
          <note>
            för reservation 2 av Peter Kling. 1 ledamot avstod från att rösta.
          </note>
          <note>
            Mom. 10 (skatter som motverkar hushållning)
          </note>
          <note>
            Utskottets hemställan bifölls med 177 röster mot
          </note>
          <note>
            135 för reservation 3 av Lars Hedfors m.fl.
          </note>
          <note>
            Mom. 13 (veteranbilar)
          </note>
          <note>
            Utskottets hemställan bifölls med 289 röster mot 22
          </note>
          <note>
            för reservation 4 av Peter Kling.
          </note>
          <note>
            Mom. 14 (energibeskattningens allmänna utformning)
          </note>
          <note>
            Utskottets hemställan -- som ställdes mot meningsyttringen av
            Lars Bäckström i motsvarande del bifölls med acklamation.
          </note>
          <note>
            Mom. 17 (industrins energiskatter)
          </note>
          <note>
            Först biträddes reservation 5 av Lars Hedfors m.fl.
          </note>
          <note>
            med 133 röster mot 12 för meningsyttringen av Lars
          </note>
          <note>
            Bäckström i motsvarande del. 167 ledamöter avstod från att rösta.
          </note>
          <note>
            Härefter bifölls utskottets hemställan med 177
          </note>
          <note>
            röster mot 134 för reservation 5 av Lars Hedfors m.fl. 1 ledamot
            avstod från att rösta.
          </note>
          <note>
            Mom. 21 (den lägre elskatten i norra Sverige)
          </note>
          <note>
            Utskottets hemställan bifölls med 280 röster mot 28
          </note>
          <note>
            för meningsyttringen av Lars Bäckström i motsvarande del. 1 ledamot
            avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU32
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU33
          </note>
          <note>
            Mom. 1--6
          </note>
          <note>
            Utskottets hemställan bifölls.
          </note>
          <note>
            Mom. 7 (specialdomstolar)
          </note>
          <note>
            Utskottets hemställan bifölls med 177 röster mot
          </note>
          <note>
            134 för reservationen av Lars-Erik Lövdén m.fl.
          </note>
          <note>
            Justitieutskottets betänkande JuU34
          </note>
          <note>
            Mom. 1 (prövningstillstånd i tvistemål)
          </note>
          <note>
            Utskottets hemställan bifölls med 299 röster mot 12
          </note>
          <note>
            för meningsyttringen av Berith Eriksson.
          </note>
          <note>
            Mom. 2 och 6 (prövningstillstånd i brottmål, m.m.)
          </note>
          <note>
            Utskottets hemställan bifölls med 277 röster mot 34
          </note>
          <note>
            för reservation 1 av Karl Gustaf Sjödin.
          </note>
          <note>
            Mom. 7 (sammansättningsregler m.m.)
          </note>
          <note>
            Utskottets hemställan bifölls med 185 röster mot
          </note>
          <note>
            125 för reservation 2 av Lars-Erik Lövdén m.fl. 1
          </note>
          <note>
            ledamot avstod från att rösta.
          </note>
          <note>
            Mom. 12 (forum i utsökningsmål)
          </note>
          <note>
            Utskottets hemställan bifölls med 186 röster mot
          </note>
          <note>
            125 för reservation 3 av Lars-Erik Lövdén m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU35
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU36
          </note>
          <note>
            Utskottets hemställan bifölls.
          </note>
          <note>
            Beslut om samlad votering
          </note>
          <note>
            På förslag av talmannen beslöt kammaren att de på föredragningslistan
            närmast upptagna ärendena, justitieutskottets betänkande JuU37,
            kulturutskottets betänkanden KrU27, KrU28 och
          </note>
          <note>
            KrU31, jordbruksutskottets betänkanden JoU17,
          </note>
          <note>
            JoU24, JoU25 och JoU26 samt näringsutskottets betänkande NU31,
            fick avgöras i ett sammanhang efter avslutad debatt.
          </note>
          <note>
            15 § Penningtvätt
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU37 Penningtvätt (prop. 1992/93:207).
          </note>
          <note type="speaker">
            Anf. 100 ALF ERIKSSON (s):
          </note>
          <note>
            Herr talman! Vi skall nu behandla justitieutskottets betänkande
            JuU37 med anledning av regeringens proposition om penningtvätt.
            Till regeringens proposition har vi socialdemokrater lämnat tre
            motioner. Under behandlingen i utskottet har vi reserverat oss
            på tre områden och lämnat två särskilda yttranden.
          </note>
          <note>
            Bakom rubriken Åtgärder mot penningtvätt finns ett omfattande
            internationellt arbete för att förhindra och beivra s.k. tvättning
            av pengar i det finansiella systemet. Det handlar framför allt
            om kontanta pengar som någon tillskansat sig genom brottslig verksamhet.
            Bankrörelser m.fl. skall bl.a.
          </note>
          <note>
            anmäla misstänkta, brottsliga, förvärv till Polisen.
          </note>
          <note>
            I botten finns flera konventioner. Några har Sverige ratificerat,
            dock inte Europarådets konvention om förverkande. Skälen till
            att vi nu har frågan på riksdagens bord är en följd av EES-avtalet.
            Sverige har genom EES-avtalet förbundit sig att anpassa sin lagstiftning
            till EG:s ministerråds direktiv från den
          </note>
          <note>
            10 juni 1991 om åtgärder för att förhindra att det finansiella
            systemet används för tvättning av pengar.
          </note>
          <note>
            Till stora delar är det förslag till lagstiftning som vi nu behandlar
            en bra grund i kampen mot denna typ av brottslighet, men förslaget
            har en del brister.
          </note>
          <note>
            De två första socialdemokratiska reservationerna gäller tillämpningsområdet
            för den nya lagstiftningen. EG-direktivet är ett minimidirektiv,
            och det står varje land fritt att ge lagen ett vidare tillämpningsområde.
            Regeringen har i propositionen och utskottmajoriteten har i betänkandet
            inte tagit ett fotsteg längre än vad som anges i direktiven.
          </note>
          <note>
            I remissbehandlingen som föregick propositionen framfördes från
            flera tunga remissinstanser, bl.a.
          </note>
          <note>
            från Finansinspektionen, Riksbanken och
          </note>
          <note>
            Rikspolisstyrelsen att tillämpningsområdet, borde utvidgas.
          </note>
          <note>
            Rikspolisstyrelsen misstänker att Sverige redan används för penningtvätt.
            I sitt remissyttrande säger man: ''Lagstiftningen bör göras så
            heltäckande som möjligt. Det kan förmodas att de internationella
            ''penningtvättarna' har tillgång till den juridiska sakkunskap
            som fordras för att hitta och använda sig av sådana blottor.''
          </note>
          <note>
            Herr talman! Mot denna bakgrund anser vi socialdemokrater att
            lagstiftningen bör utvidgas.
          </note>
          <note>
            Den kan vara ett verktyg för att bekämpa även den ekonomiska
            brottsligheten, där skattebrotten är centrala. Vi anser att regeringen
            bör ges till känna att genast inleda ett utredningsarbete som
            syftar till att bemästra de svårigheter som uppstår om skattebrott
            inkluderas i lagens tillämpningsområde.
          </note>
          <note>
            Herr talman! Jag yrkar därmed bifall till reservation nr 1.
          </note>
          <note>
            Alla kryphål måste tätas från början för att lagen skall få avsedd
            verkan. Därför anser vi att det är släpphänt av utskottsmajoriteten
            att lagen inte omfattar transaktioner också hos t.ex.
          </note>
          <note>
            växlingskontor, guldhandel och andra verksamheter, där det omsätts
            mycket pengar. Det finns inga hinder mot detta, och från flera
            tunga remissinstanser har detta behov med kraft förts fram.
          </note>
          <note>
            Herr talman! Jag yrkar därmed bifall till reservation nr 2.
          </note>
          <note>
            Vi socialdemokrater har också motionerat om skyldighet för tullmyndigheter
            att rapportera misstanke om penningtvätt. Utskottet har enats
            om ett tillkännagivande till regeringen. Denna fråga förs in i
            det framtida beredningsarbetet om tullens framtida uppgifter.
          </note>
          <note>
            Herr talman! Jag skall nu övergå till frågan om sanktioner och
            straffansvar. Redan i EG-direktivet förutsattes det, när det gäller
            lagen, att vissa transaktioner inte skulle förmedlas och att uppgiftsskyldigheten
            till polisen skulle fullgöras under straffansvar. Utskottsmajoriteten
            anser att den arbetsrättsliga lagstiftningen, tillsammans med
            hälerilagstiftningen skall vara tillämpliga och tillräckliga.
          </note>
          <note>
            Rikspolisstyrelsen anför i sitt remissvar att ett straffansvar
            måste utkrävas av den som inte följer lagens bestämmelser. Rikspolisstyrelsen
            klargör också att häleribestämmelsen är helt otillräcklig för
            denna typ av verksamhet. Åklagaren kommer nämligen att stå inför
            en nästan omöjlig uppgift när det gäller att styrka ett sådant
            uppsåt, vilket krävs för att någon skall kunna dömas för häleri.
          </note>
          <note>
            Är det trängseln på fängelserna, eller vilket är skälet att regeringspartierna
            nu helt plötsligt är så försiktiga med att införa ett verkningsfullt
            straffansvar?
          </note>
          <note>
            Vi socialdemokrater har i reservation nr 3 anfört att ett en
            särskild straffbestämmelse bör införas i lagen om penningtvätt,
            vilken skulle vara tillämplig när befintliga lagregler är otillräckliga.
          </note>
          <note>
            Herr talman! Jag yrkar bifall till reservation nr 3.
          </note>
          <note>
            Herr talman! Riksdagen har nu möjlighet att införa en verkningsfull
            lagstiftning mot penningtvätt som kommer att sätta Sverige i frontlinjen
            i denna brottsbekämpning. Men det förutsätter att riksdagen stöder
            de tre socialdemokratiska reservationerna och täpper igen de kryphål
            som utskottsmajoriteten lämnar öppna.
          </note>
          <note>
            Herr talman! Jag yrkar därför, för säkerhets skull, än en gång
            bifall till de socialdemokratiska reservationerna 1--3.
          </note>
          <note type="speaker">
            Anf. 101 BERITH ERIKSSON (v):
          </note>
          <note>
            Herr talman! Det som ligger till grund för betänkandet JuU37
            om penningtvätt, och som Alf
          </note>
          <note>
            Eriksson tog upp i sitt anförande, är att Sverige genom EES-avtalet
            åtar sig att införa ett EG-
          </note>
          <note>
            direktiv som förhindrar att det finansiella systemet används
            för tvättning av svarta pengar.
          </note>
          <note>
            Varje land har sedan, rent tekniskt, möjlighet att utforma sina
            lagar som man själv vill och skall naturligtvis uppfylla EG-direktivens
            intention och krav. Men vi anser att detta förslag inte gör det.
          </note>
          <note>
            Jag håller mig till reservation 3 i mitt anförande, eftersom
            den reservationen överensstämmer med den motion som väckts med
            anledning av propositionen. Förenklat kan man säga att förslaget
            gäller att om en banktjänsteman misstänker att ett visst agerande
            handlar om brottslig penningtvätt, skall han vara skyldig att
            anmäla det till en myndighet, så att förundersökning kan inledas.
            Om banktjänstemannen inte gör en anmälan, eller om han informerar
            sin kund att en utredning pågår, anser vi att banktjänstemannen
            gör en överträdelse. Det skall då finnas sanktionsmedel.
          </note>
          <note>
            Men det anser inte regeringen och utskottsmajoriteten utan hänvisar
            till att den hälerilag och de arbetsrättsliga lagar och avtal
            som finns är till fyllest.
          </note>
          <note>
            Hälerilagen kommer i dessa sammanhang att kunna tillämpas i ett
            mycket fåtal fall -- det rör sig kanske om 1 %. Att använda sig
            av arbetsrättsliga lagar innebär att vi för över frågan till ett
            slags privaträttslig sfär. Vi skulle alltså förlita oss till att
            arbetsgivarna, bankdirektörerna, har detta allmänna samhällsintresse.
          </note>
          <note>
            Det kanske gynnar banken på kort sikt att hålla penningtvättare
            bakom ryggen. Är det så lär banktjänstemannen inte få någon prickning
            eller reprimand av sin chef.
          </note>
          <note>
            Vi i Vänsterpartiet har i alla fall inte någon tilltro till att
            det är möjligt att bankerna ges detta ansvar.
          </note>
          <note>
            Det har ju också under den senaste tiden visat sig att en betydande
            ekonomisk brottslighet är inbyggd i den s.k. bankkrisen.
          </note>
          <note>
            Det är också ytterst tvivelaktigt om Sverige med detta förslag
            uppfyller sitt åtagande. Det vore pinsamt om Sverige, som första
            land, skulle dras inför EFTA-domstolen därför att Sverige inte
            uppfyller kravet på effektiva åtgärder mot penningtvätt.
          </note>
          <note>
            I detta betänkande finns också två andra reservationer i vilka
            exempelvis skattebrott, valutaväxlingskontor och guldhandel tas
            upp.
          </note>
          <note>
            Vänsterpartiet kommer att rösta för dessa reservationer.
          </note>
          <note>
            Herr talman! Vänterpartiet kommer att rösta för reservationerna
            1--3.
          </note>
          <note type="speaker">
            Anf. 102 GÖTHE KNUTSON (m):
          </note>
          <note>
            Herr talman! Jag är litet förvånad över Berith
          </note>
          <note>
            Erikssons misstänkliggörande av banker och bankanställda. Det
            kan väl ändå inte vara allvarligt menat att så generellt ställa
            i utsikt, som Berith
          </note>
          <note>
            Eriksson gör, att banker är intresserade av att medverka till
            brottslighet, nämligen att tvätta pengar.
          </note>
          <note>
            Jag noterade, herr talman, att Socialdemokraternas företrädare
            i stort sett instämde i propositionen så långt som den går, men
            att man vill gå längre, i likhet med Vänsterpartiet. Det är, enligt
            majoritetens uppfattning, att ta större steg än vad sakernas tillstånd
            kräver.
          </note>
          <note>
            I detta sammanhang vill jag gärna framföra en liten fundering.
            Det är ett faktum att penningtvätt varit ett begrepp under åtskilliga
            år. Det är åtminstone en så pass gammal företeelse att socialdemokrater
            satt vid makten i Sverige när man började tala om penningtvätt.
            Jag kan dock inte erinra mig att
          </note>
          <note>
            Socialdemokraterna lade fram någon proposition om ptgärder mot
            penningtvätt. Det kunde vara intressant att få höra synpunkter
            på detta faktum.
          </note>
          <note>
            Men nu skall allting göras på en gång, eftersom det inte har
            skett någonting förut.
          </note>
          <note>
            Nuvarande regering har i alla fall, som har framgått av inläggen
            här, lagt fram en proposition där man föreslår en ny lag om åtgärder
            mot penningtvätt.
          </note>
          <note>
            Denna lag skall införas vid ett datum som regeringen bestämmer.
          </note>
          <note>
            Penningtvätt innebär åtgärder i syfte att dölja eller omsätta
            vinningen från brottslig verksamhet.
          </note>
          <note>
            Den lagstiftning som föreslås bygger på EG:s direktiv om åtgärder
            för att förhindra att det finansiella systemet används för tvättning
            av pengar. Direktivet ingår i avtalet om Europeiska ekonomiska
            samarbetsområdet, dvs. EES. Det innebär alltså att Sverige förbinder
            sig att införa regler om penningtvätt i enlighet med EG-
          </note>
          <note>
            direktivet. Även med bortseende från Sveriges internationella
            förpliktelser på området ser utskottet med tillfredsställelse
            på det aktuella lagförslaget.
          </note>
          <note>
            Den ekonomiska brottsligheten är allvarlig, och det är enligt
            utskottets mening nödvändigt med kraftfulla åtgärder.
          </note>
          <note>
            Ett led i kampen mot ekonomisk brottslighet, bl.a.
          </note>
          <note>
            tvättning av pengar, är att försvåra åtgärder som syftar till
            att dölja eller omsätta vinningen av brottslig verksamhet och
            att öka upptäcktsrisken vid sådana transaktioner.
          </note>
          <note>
            Utskottsmajoriteten instämmer i propositionen.
          </note>
          <note>
            Det gör också remissinstanserna, som har yttrat sig över förslaget.
            Av propositionen framgår att det är en hel rad av remissinstanser:
            Fullmäktige i
          </note>
          <note>
            Riksbanken, Rikspolisstyrelsen, Riksåklagaren,
          </note>
          <note>
            Finansinspektionen, Bankmannaförbundet,
          </note>
          <note>
            Advokatsamfundet m.fl. Det görs ett och annat tillägg här och
            där, dvs. ytterligare förslag, men i stort sett instämmer man
            i regeringens proposition.
          </note>
          <note>
            Det finns alltså tre reservationer till betänkandet plus ett
            par särskilda yttranden. Jag vill redan nu, herr talman, yrka
            avslag på dessa reservationer och bifall till propositionen.
          </note>
          <note>
            Jag vill beträffande reservation nr 1 nämna att utskottet anser,
            i likhet med regeringen, att det skulle föra för långt att låta
            lagen vara direkt tillämplig på t.ex. skattebrott. Det finns risk
            att det oftast skulle vara omöjligt för en bank att ha någon uppfattning
            om huruvida fullbordat brott föreligger när transaktionen görs.
            Genom anknytningen till brottsligt förvärv är lagens tillämpningsområde
            ändå vidsträckt, och utskottet ser det som särskilt värdefullt
            att de nya bestämmelserna om åtgärder mot penningtvätt kommer
            att ansluta till vad som redan gäller för häleriansvar.
          </note>
          <note>
            När det gäller vem som skall åläggas rapporteringsskyldighet
            framgår det av propositionen på s. 8 att EG-staterna har överenskommit
            att avvakta med en utvidgning till dess att erfarenheter vunnits
            om hur direktivet skall fungera i praktiken.
          </note>
          <note>
            Det har naturligtvis också talats en del om vilka instanser som
            kan komma i kontakt med penningtvätt. Här nämns valutaväxlingskontoren.
          </note>
          <note>
            Detta är emellertid föremål för en utredning, närmare bestämt
            Betaltjänstutredningen, Fi
          </note>
          <note>
            1992:14, som jag rekommenderar socialdemokratiska reservanter
            att studera.
          </note>
          <note>
            Vad gäller EG-ländernas inställning till en utvidgning av uppgiftsskyldigheten,
            kan konstateras att det inte talar för att vi tills vidare går
            längre än vad som föreslås i propositionen. Sedan tillkommer också
            det pågående arbetet, som jag hänvisade till.
          </note>
          <note>
            Utskottet kan inte nu tillstyrka en utvidgning av tillämpningsområdet
            vad gäller valutaväxlingskontor, Posten m.fl., utan avstyrker
            bifall till reservation 2, som bygger på motionerna
          </note>
          <note>
            Ju22 och Ju24.
          </note>
          <note>
            I reservation 3 om sanktioner begärs, i enlighet med motion Ju24,
            att skyldigheterna att inte förmedla vissa transaktioner och att
            fullgöra uppgiftsskyldigheten skall ställas under straffansvar.
          </note>
          <note>
            Jag vill gärna hänvisa till skriftens ord, i detta fall betänkandet,
            där det på s. 7 finns utförliga motiveringar. Det är den texten
            som
          </note>
          <note>
            Socialdemokraterna liksom Vänsterpartiet vill ha utbytt.
          </note>
          <note>
            Jag skall be att få avsluta med att läsa upp något ur detta stycke,
            för att det skall komma till protokollet: Som anförs i propositionen,
            är det mest lämpliga tillvägagångssättet ''att bestämmelserna
            upprätthålls med stöd dels av de regler som finns i lag och avtal
            på det arbetsrättsliga området, dels genom de sanktioner som
          </note>
          <note>
            Finansinspektionen förfogar över i sin tillsynsverksamhet. Härigenom
            kommer samma regler att gälla för upprätthållandet av reglerna
            om penningtvätt som redan i övrigt gäller inom det finansiella
            lagstiftningsområdet. Vid denna bedömning har utskottet även tagit
            hänsyn till de rekommendationer om restriktivitet med nykriminalisering
            som förts fram i betänkandet Ett reformerat åklagarväsende --
            -- --.''
          </note>
          <note>
            Utskottets ledamöter och många andra känner till detta betänkande.
          </note>
          <note>
            Med detta, herr talman, vill jag alltså ännu en gång yrka bifall
            till utskottets hemställan och avslag på reservationerna.
          </note>
          <note type="speaker">
            Anf. 103 ALF ERIKSSON (s) replik:
          </note>
          <note>
            Herr talman! Göthe Knutson säger att det vore att ta större steg
            än vad sakernas tillstånd kräver, att utvidga tillämpningsområdet
            utöver vad EG-
          </note>
          <note>
            direktivet säger.
          </note>
          <note>
            Anser Göthe Knutson att växlingskontor, guldhandel, trav- och
            galopp osv. inte är ett tillstånd som kräver någon som helst uppmärksamhet
            i det här fallet?
          </note>
          <note>
            Göthe Knutson drar sedan upp den gamla raspiga skivan om vad
            som hände på 80-talet. Jag behöver inte gå så långt som till 80-talet.
            Det är ganska naturligt att vi inte har den här frågan uppe förrän
            i dag. Därför att EG-direktivet fastställdes den 10
          </note>
          <note>
            juni 1991. Det var väl ungefär i de dagarna som riksdagen upplöstes
            före föregående val.
          </note>
          <note>
            Det har hänt en hel del tidigare när det gäller de konventioner
            som den socialdemokratiska regeringen var med och ratificerade.
          </note>
          <note>
            Man kan fråga sig hur länge vi skall hålla på att lägga oss på
            EG-nivå i alla hänseenden. Vore inte det här ett område att vara
            föregångare på, inför de förhandlingar som vi så småningom skall
            ha med
          </note>
          <note>
            EG?
          </note>
          <note type="speaker">
            Anf. 104 GÖTHE KNUTSON (m) replik:
          </note>
          <note>
            Herr talman! Låt mig säga några ord med anledning av Alf Erikssons
            svar beträffande vad
          </note>
          <note>
            Socialdemokraterna inte har gjort.
          </note>
          <note>
            Inte behöver väl en så förträffligt framsynt regering som den
            socialdemokratiska som vi en gång hade --
          </note>
          <note>
            jag citerar nu ett eget beröm -- invänta EG-direktiv om en företeelse
            som är besvärande. Det är med en smula förvåning som jag nu noterar
            att det var ett
          </note>
          <note>
            EG-initiativ som Socialdemokraterna inväntade.
          </note>
          <note>
            Å andra sidan är det jättebra att det från socialdemokratiskt
            håll kommer en propå om att gå före EG. Då borde det också vara
            angeläget att man på socialdemokratiskt håll också bestämmer sig
            för om man är för eller emot EG. I den svenska samhällsdebatten
            har ju inte Socialdemokraterna uttalat någon egen bestämd uppfattning
            om EG.
          </note>
          <note>
            Det kan vara taktik.
          </note>
          <note>
            Alf Eriksson invänder bl.a. gällande valutaväxlingskontor. Jag
            ber ännu en gång att få hänvisa till betänkandet. Det är onödigt
            med en upprepning. Faktum är att ett stort steg nu tas och det
            är alldeles tillräckligt enligt de bedömingar som görs av utskottets
            majoritet.
          </note>
          <note type="speaker">
            Anf. 105 ALF ERIKSSON (s) replik:
          </note>
          <note>
            Herr talman! Först och främst vill jag inte påstå att det var
            något EG-initiativ som jag hänvisade till, utan det var ett EG-direktiv.
          </note>
          <note>
            Utifrån olika spörsmål och de konventioner som bl.a. FN har uppställt
            infördes mot regeringens vilja på socialdemokratiskt initiativ
            en finanspolis.
          </note>
          <note>
            Det beslutade vi om för ett år sedan.
          </note>
          <note>
            Var står Göthe Knutson i den frågan i dag?
          </note>
          <note>
            I mitt förra inlägg hann jag inte dra upp det här med straffansvar.
            Jag citerade i mitt anförande vad
          </note>
          <note>
            Rikspolisstyrelsen har sagt om hälerilagstiftningen i det här
            sammanhanget. Den är otillräcklig. Det är därför som vi kräver
            en särskild lagändring.
          </note>
          <note type="speaker">
            Anf. 106 BERITH ERIKSSON (v) replik:
          </note>
          <note>
            Herr talman! Först vill jag replikera Göthe
          </note>
          <note>
            Knutson och säga att jag är förvånad över Göthe
          </note>
          <note>
            Knutsons tilltro till bankerna.
          </note>
          <note>
            För att få fakta till protokollet vill jag sedan säga att det
            som jag tog upp i mitt anförande handlar om hur det här förslaget
            överensstämmer med det EG-
          </note>
          <note>
            direktiv som skall uppfyllas genom förslaget. I
          </note>
          <note>
            artikel 14 sägs det nämligen att ''Varje medlemsstat skall vidta
            de åtgärder som behövs för fullständig tillämpning av alla bestämmelser
            i detta direktiv och skall särskilt föreskriva vilka påföljder
            som skall gälla vid överträdelse av regler som antagits på grund
            av detta direktiv.''
          </note>
          <note>
            När det gäller vilka påföljder som det skall handla om säger
            egentligen regeringen och utskottsmajoriteten att det inte skall
            vara några alls. I propositionens lagförslag säger regeringen
            i
          </note>
          <note>
            11 § om meddelandeförbud att ''Ansvar enligt 20
          </note>
          <note>
            kap. 3 § brottsbalken skall inte följa för den som bryter mot
            förbudet i första stycket.''
          </note>
          <note>
            Avslutningsvis vill jag tala om att Vänsterpartiet inte hade
            någon meningsyttring till det här betänkandet, och det beklagar
            jag. Det beror på att vi inte kunde vara närvarande vid justeringstillfället.
          </note>
          <note type="speaker">
            Anf. 107 GÖTHE KNUTSON (m) replik:
          </note>
          <note>
            Herr talman! Jag kan konstatera att Berith
          </note>
          <note>
            Eriksson är förvånad över Göthe Knutsons förtroende för bankerna.
          </note>
          <note>
            Det som Berith Eriksson uttalade handlar faktiskt om misstanke
            om brottslig verksamhet -- i det här fallet penningtvätt. Det
            är faktiskt en viss skillnad mellan penningtvätt och det som bankerna
            gjorde sig skyldiga till under det glada 80-talet, då
          </note>
          <note>
            Socialdemokraterna regerade. Det var faktiskt någonting helt
            annat. Jag kan inte tro att Berith
          </note>
          <note>
            Eriksson vill påstå att bankerna, t.ex. statliga
          </note>
          <note>
            Nordbanken, gjorde sig skyldiga till medverkan till penningtvätt.
          </note>
          <note>
            När det gäller meningsyttringen utgick jag ifrån det som Vänsterpartiet
            skulle ha uttalat om man hade varit närvarande vid justeringstillfället.
            Men det är inte alldeles lätt för en enda ledamot att hinna med
            alla möten i utskottet.
          </note>
          <note type="speaker">
            Anf. 108 BERITH ERIKSSON (v) replik:
          </note>
          <note>
            Herr talman! Vi behöver inte påbörja någon stor debatt angående
            brottslighet i samband med de olika bankturer som har varit. Det
            var ju inte det som den här debatten skulle handla om. Men faktum
            är ju att det med det här förslaget inte kommer att leda till
            någon åtgärd om exempelvis en tjänsteman upplyser en bankkund
            om att en utredning nu har inletts och att det därför gäller att
            sjappa med pengarna.
          </note>
          <note type="speaker">
            Anf. 109 GÖTHE KNUTSON (m) replik:
          </note>
          <note>
            Herr talman! Jag ber ännu en gång att få hänvisa till de utförliga
            motiveringarna i utskottets betänkande. På s. 5 och fram till
            den text som gäller sanktioner talas det om det som Berith Eriksson
            berör. Jag läste alldeles nyss ur det betänkandet, bl.a. följande
            mening: ''Vid denna bedömning har utskottet även tagit hänsyn
            till de rekommendationer om restriktivitet med nykriminalisering
            som förts fram i betänkandet Ett reformerat åklagarväsende''.
          </note>
          <note>
            Herr talman! Jag konstaterar att det ämne vi nu behandlar är
            utomordentligt noga penetrerat.
          </note>
          <note>
            Regeringen har hållit sig till EG-direktivet -- och icke initiativet,
            vilket anmärktes i ett tidigare genmäle. Man har noga beaktat
            alla de krav som finns och som här har berörts. Man har konstaterat
            att vad man nu har satt på pränt är accepterat och godkänt av
            en rad remissinstanser. Att en och annan remissinstans, t.ex.
            Rikspolisstyrelsen, har velat gå något steg längre är i och för
            sig ganska naturligt. Ambitionen bör vara sådan hos polisen.
          </note>
          <note>
            Nu har vi i justitieutskottet tagit det stora steget, sedan får
            man se vad som krävs framöver. Som det har sagts från flera håll
            och från flera remissinstanser är regeringens förslag angeläget
            och utomordentligt bra. Det har utskottets majoritet också tagit
            fasta på.
          </note>
          <note type="speaker">
            Anf. 110 KARL GUSTAF SJÖDIN (nyd):
          </note>
          <note>
            Herr talman! Justitieutskottets betänkande nr 37
          </note>
          <note>
            handlar om lagstiftning kring penningtvätten. Jag vill i det
            här sammanhanget passa på att ta upp ytterligare ett par frågor
            som ej berörs i betänkandet.
          </note>
          <note>
            Det är finanspolisen som skall se till att den här lagstiftningen
            efterlevs. Det är roligt att höra debatten. Justitieminister Gun
            Hellsvik har t.ex.
          </note>
          <note>
            förnöjsamt sagt att regeringen har gett
          </note>
          <note>
            Rikspolisstyrelsen i uppdrag att inrätta en finanspolis. Socialdemokraterna
            skriver i sin motion Ju24 att de har tagit initiativ till inrättandet
            av en finanspolis. Man har sagt att man vill ta fram fakta i protokollet.
            Jag måste då få tala om det faktum att initiativet kom från Ny
            demokrati.
          </note>
          <note>
            Socialdemokraterna nämnde förslaget i sin stora motion i fjol,
            men de gjorde ingen hemställan. Om inte Ny demokrati hade tagit
            ett initiativ skulle vi inte ha någon finanspolis.
          </note>
          <note>
            Justitieutskottet träffade under sin resa i Göteborg tillsammans
            med Rikspolisstyrelsen Christer
          </note>
          <note>
            Fogelberg som är nyutnämnd chef för finanspolisen. Han berättade
            att man kommer att få in cirka tusen anmälningar. Han berättade
            vidare att han har träffat Bankföreningen och att det inte föreligger
            några hinder för samarbete och att man kommer att lämna uppgifter.
          </note>
          <note>
            För att finanspolisen skall kunna förhindra att det finansiella
            systemet brakar ihop genom brottsliga manipulationer så måste
            man få inrätta ett underrättelseregister och bedriva spaning.
            Man måste ställa stora krav på en dator som kan behandla dessa
            uppgifter, och det måste finnas ett system för analysverksamhet.
          </note>
          <note>
            Hindren i dagens lagstiftning är att man inte får blanda in information
            om personer som är misstänkta för penningtransaktioner.
          </note>
          <note>
            Datainspektionen har sagt nej till finanspolisens begäran. Jag
            vet att Christer Fogelberg har gjort en framställan till justitieministern
            och att detta ärende ligger på regeringens bord. Det är fråga
            om finanspolisens vara eller icke vara. Om man inte får gehör
            för sin begäran så faller idén med finanspolisen. Det är fakta.
          </note>
          <note>
            Jag kan inte låta bli att kommentera Göthe
          </note>
          <note>
            Knutsons inlägg. Synpunkterna om vad som har skett tidigare är
            intressanta. Jag noterade dock att socialdemokraterna omnämnde
            en finanspolis utan att göra en hemställan om detta. Det är en
            frågeställning som kan vara intressant. Jag tycker dock inte att
            man skall fördjupa sig i den.
          </note>
          <note>
            Socialdemokraterna var överens med Ny demokrati i denna fråga,
            när vi utgjorde en majoritet i utskottet för att inrätta en finanspolis.
          </note>
          <note>
            Avslutningsvis kan jag säga att det var ju tur att Ny demokrati
            tog tag i den här frågan. Åtminstone majoriteten bland socialdemokrater
            och vänsterpartister var för den här idén och tyckte att den var
            bra. Även regeringen torde tycka så, vilket framgår när man tolkar
            det uttalande som Gun
          </note>
          <note>
            Hellsvik har gjort.
          </note>
          <note>
            Herr talman! Därmed yrkar jag bifall till hemställan i justitieutskottets
            betänkande JuU37.
          </note>
          <note type="speaker">
            Anf. 111 GÖTHE KNUTSON (m):
          </note>
          <note>
            Herr talman! Låt mig bara konstatera att den senaste talaren,
            Karl Gustaf Sjödin, nu har givit svar på det som Alf Eriksson
            påstod i en replik. Det är bara att konstatera att det nu finns
            en finanspolis och att det var Ny demokrati som lade fram det
            förslaget i riksdagen.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 23 §.)
          </note>
          <note>
            16 § Den avgiftsfinansierade radio- och TV-
          </note>
          <note>
            verksamheten
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1992/93:KrU27 Den avgiftsfinansierade radio- och
          </note>
          <note>
            TV-verksamheten (prop. 1992/93:100 delvis).
          </note>
          <note type="speaker">
            Anf. 112 HUGO HEGELAND (m):
          </note>
          <note>
            Herr talman! För precis ett år sedan, dvs. den 2 juni
          </note>
          <note>
            1992, stod Birger Andersson här i talarstolen och förde talan
            just i detta ärende under rubriken Den avgiftsfinansierade radio-
            och TV-verksamheten
          </note>
          <note>
            1993--1996. Eftersom han inte gärna vill upprepa sig har jag
            blivit anmodad att föra talan i år. Det skall jag givetvis göra.
          </note>
          <note>
            Utskottet skriver i betänkandet att man föreslår riksdagen att
            godkänna att medelstilldelningen för år 1994 för Sveriges Television
            AB, Sveriges Radio
          </note>
          <note>
            AB och Sveriges Utbildningsradio AB skall beviljas till ett sammanlagt
            belopp på 4 580
          </note>
          <note>
            miljoner kronor. 4 580 miljoner kronor skall således gå till
            dessa tre institutioner. Om man multiplicerar antalet TV-innehavare
            med den nya
          </note>
          <note>
            TV-avgiften, som kommer att höjas till 1 440 kr.
          </note>
          <note>
            och träda i kraft från nyår, blir det 4 890 miljoner kronor.
            Det är således fråga om en klar överfinansiering även om man räknar
            in kostnaderna för RIKAB i Kiruna som samlar in licensmedlen.
            Det kostar mellan 130 miljoner och
          </note>
          <note>
            140 miljoner.
          </note>
          <note>
            Vi föreslår ändock riksdagen att som en följd därav tillstyrka
            en höjning av licensavgiften och att anslå drygt 4 500 miljoner
            kronor. Här finns ingen reservation, så egentligen är det onödigt
            att debattera den här frågan. Det är då inte mycket att debattera.
          </note>
          <note>
            Jag vill dock säga några ord, eftersom det har väckt viss förvåning
            att jag inte har reserverat mig på två punkter. Det gäller för
            det första en motion av
          </note>
          <note>
            Chris Heister, där det påpekas attt sponsring bör ses som en
            särkild form av annonsering. Därför skall inte denna typ av annonsering,
            sponsring, få förekomma inom Sveriges Radio eller Sveriges
          </note>
          <note>
            Television. Jag håller i princip med om att det är helt riktigt.
            Utskottet anser dock att det här föreligger ett avtal mellan Sveriges
            Radio och några kommersiella företag om sponsormedel. Man vill
            inte biträda den motionen, vars förslag också skulle innebära
            ett visst inkomstbortfall. Inför dessa argument har jag givetvis
            från principiell synpunkt följt partilinjen.
          </note>
          <note>
            Sedan har vi en motion av Birger Hagård, som jag också vill kommentera.
            Han vill att licensavgiften skall avskaffas. Det är egentligen
            mycket som talar för det. Licensavgiften slår dessutom orättvist,
            eftersom låginkomsttagare betalar proportionellt mer än höginkomsttagare.
            Det rör sig alltså om en form av smygskatt. Det kostar ca 130
            miljoner kronor att driva in licensavgiften. Av antalet potentiella
            betalare har åtminstone drygt 400 000
          </note>
          <note>
            vägrat att betala. När dessa sedan fortsätter att vägra, stiger
            beloppet. RIKAB har alltså till
          </note>
          <note>
            Riksskatteverket överlämnat 558 000 ärenden för indrivning av
            utebliven betalning av TV-avgifter.
          </note>
          <note>
            Beloppet uppgår till 270 miljoner kronor. Det skulle kosta 280
            miljoner kronor att driva in de 270
          </note>
          <note>
            miljoner kronorna, så det kan ju inte betecknas som en lönande
            verksamhet.
          </note>
          <note>
            Att jag ändå kan gå med på att man avstyrker en motion, när jag
            själv föregående år väckte en liknande motion, beror på att jag
            kopplar bort stora hjärnan och överlåter agerandet åt förlängda
            märgen. Det är alltså förlängda märgen som jag åberopar nu när
            jag än en gång yrkar bifall till hemställan i kulturutskottets
            betänkande nr 27.
          </note>
          <note>
            Anf. 113 HARRIET COLLIANDER
          </note>
          <note>
            (nyd):
          </note>
          <note>
            Herr talman! I motsats till Hugo Hegeland tänker jag använda
            stora hjärnan och inte bara förlita mig på förlängda märgen. Annars
            reagerar man inte emot att det går 4,9 miljarder till Sveriges
            Radio inkl. apparatjagarföretaget i Kiruna.
          </note>
          <note>
            Jag protesterar alltså mot kulturutskottets uppfattning att lägre
            medelstilldelning till Sveriges
          </note>
          <note>
            Radio-koncernens programbolag, som Ny demokrati föreslår, skulle
            medföra avsevärda försämringar av de ekonomiska villkoren som
            skulle få starkt negativa effekter på public servieföretagens
            möjligheter att uppnå de mål för verksamheten som riksdagen har
            ställt upp.
          </note>
          <note>
            Jag har trovärdiga och tillförlitliga uppgifter om att rationaliseringspotentialen
            är hög inom Sveriges
          </note>
          <note>
            Radio-koncernen. Men problemet är koncernen själv. Det är nämligen
            bolagsledningarna som själva bestämmer förutsättningarna för rationaliseringar.
            Bolagsledningarna utser sig själva till auktoriteter och regeringen
            godtar detta.
          </note>
          <note>
            Det får inte vara så, att Kulturdepartementet frågar ledningarna
            om de kan rationalisera och nöjer sig med svaret att de gör så
            gott de kan.
          </note>
          <note>
            Man styr med medelstilldelning, och vi anser att reformmedlen
            har givits under felaktiga förutsättningar. Nej, det är oberoende
            experter som skall göra en totalöversyn. Den rationalisering som
            det finns utrymme för skall göras uppifrån och ner -- trappan
            skall alltså städas uppifrån.
          </note>
          <note>
            Jag vill påstå att nomenklaturasjukan har angripit bolagsledningarna.
            Ett tecken på detta är chefernas mycket höga löner och deras fallskärmsavtal.
            De vet bäst, de anser sig för mer än andra och de ger sig själva
            tolkningsföreträde. Jag vill påstå att de har glömt att de arbetar
            i allmänhetens tjänst. Ny demokrati accepterar inte detta förhållande,
            utan vi har i vår motion föreslagit att medelstilldelningen skall
            minskas och att de utlovade reformmedlen skall dras tillbaka.
            Vi föreslår också att en utredning med uppgift att strukturrationalisera
            de tre programbolagen skall tillsättas med det snaraste.
          </note>
          <note>
            Herr talman! Eftersom vi inte har fått gehör för våra förslag,
            yrkar jag härmed bifall till Ny demokratis två reservationer till
            betänkandet.
          </note>
          <note type="speaker">
            Anf. 114 CHRIS HEISTER (m):
          </note>
          <note>
            Herr talman! Det gläder mig att Hugo Hegeland nämnde min motion
            i sitt anförande. Motionen är så pass viktig att jag vill ta några
            minuter av kammarens tid i anspråk för att tala om den.
          </note>
          <note>
            Det är orimligt att Sveriges Television och Sveriges
          </note>
          <note>
            Radio som även i dessa bistra ekonomiska tider har väl tilltagna
            anslag från det allmänna, över 4
          </note>
          <note>
            miljarder kronor, skall ha möjlighet att få kommersiella intäkter
            genom sponsring.
          </note>
          <note>
            Den situation som vi har i dag innebär ett stort inkomstbortfall
            för de fria kommersiella kanalerna.
          </note>
          <note>
            De tvingas nu inte bara att konkurrera om lyssnare och tittare,
            utan de måste också konkurrera med public service-företagen om
            reklamintäkterna.
          </note>
          <note>
            Public service-kanalerna har ju ett konkurrensövertag i kampen
            om sponsringspengarna, eftersom de har en stor tittaroch lyssnarpublik,
            vilket gör sponsringspengarna särskilt intressanta.
          </note>
          <note>
            Som argument för att tillåta sponsring brukar man föra fram att
            sponsring inte är att betrakta som reklam. Det är inte riktigt,
            vilket jag också för fram i min motion. Anledningen till detta
            är enligt min mening att sponsring och annonsering är två alternativa
            medel i ett företags marknadsföring.
          </note>
          <note>
            Sponsring är därför en särskild form av annonsering, vilket också
            Hugo Hegeland höll med om. Det sätt på vilket företag agerar här
            i Sverige för att uppfylla reglerna för sponsring genom att t.ex.
            se till att namnet på företaget överensstämmer med produktnamnet
            visar tydligt att det också är så.
          </note>
          <note>
            Just denna definition av sponsring som en ''särskild form av
            annonsering'' använder t.ex. BBC i sin rapport om det egna företagets
            framtid. Både den brittiska regeringen i sitt ''Green Paper''
            om BBC:s framtid och BBC:s ledning tar avstånd från denna metod
            att delfinansiera public service-företagen med sponsring eller
            annan annonsering.
          </note>
          <note>
            Jag hade önskat att även Sveriges riksdag hade gjort det. Det
            hade glatt mig mycket om kulturutskottet hade redovisat något
            annat argument för att avstyrka min motion än att avtalet med
            programföretagen endast är ett år gammalt.
          </note>
          <note>
            Jag kan dock glädja mig åt det som Hugo Hegeland nyss sade, att
            han i princip håller med om det som jag säger i min motion men
            att skälen till avstyrkandet inte bara är att avtalet nyligen
            omförhandlats utan också det inkomstbortfall som public service-företagen
            drabbas av, om man tar bort sponsring. Det senaste argumentet
            anser jag vara ytterligare ett skäl för bifall till min motion.
          </note>
          <note>
            Men med tanke på utskottets enighet tänker jag inte fresta mig
            till att yrka på något bifall.
          </note>
          <note type="speaker">
            Anf. 115 ÅKE GUSTAVSSON (s):
          </note>
          <note>
            Herr talman! Jag gör nog inte Chris Heister särskilt glad när
            jag säger att jag helhjärtat -- både med stora hjärnan och förlängda
            märgen -- står bakom det ställningstagande som kulturutskottet
            har gjort vid ett sammanträde då jag dock inte var närvarande.
            Trots att min underskrift inte finns med i betänkandet, står jag
            helt bakom det.
          </note>
          <note>
            Jag vill först ta upp sponsringsfrågan. Sponsring är inte något
            speciellt unikt, utan det är en utveckling som man har i Europa.
            Utskottet har uttalat att det är rimligt att man följer utvecklingen
            när det gäller de normgivningar som sker, dvs. att vi skall ha
            likartade bestämmelser för sponsring och spronsringsmeddelanden.
          </note>
          <note>
            När man talar om fria TV-stationer, undrar jag på vilket sätt
            TV 4 är friare än Sveriges Television. På vilket sätt upplever
            den som tittar på TV 3 en högre grad av frihet än den som tittar
            på Kanal 1 eller
          </note>
          <note>
            TV 2? Jag tycker att vi skall vara litet försiktiga med orden,
            speciellt sådana ord som frihet.
          </note>
          <note>
            När det gäller reklam, talar vi faktiskt om ett monopolföretag.
            TV 4 är den enda kanal i Sverige som av statsmakterna genom avtal
            har fått rätt att sända TV-program som är finansierade med reklammedel.
            Skall man sedan gå på vad som skrivs i tidningarna om den ekonomisk
            utvecklingen för detta företag, verkar den vara tämligen lysande.
          </note>
          <note>
            Man har ju uppnått ''break-even'' tidigare än vad man har beräknat.
            Därmed är ju inte friheten i den mening som Chris Heister talade
            om särskilt allvarligt hotad.
          </note>
          <note>
            Jag vill vända mig till Harriet Colliander angående
          </note>
          <note>
            TV-avgifterna och public service-funktionen. Från medborgarens
            synpunkt är det rimligt att vi har väl fungerande public service-företag.
            När jag betalar min TV-avgift får jag för denna inte bara TV-
          </note>
          <note>
            program i två kanaler. Därutöver har jag tillgång till
          </note>
          <note>
            Utbildningsradions utbud och till det som erbjuds i
          </note>
          <note>
            Riksradions fyra olika kanaler. Dessutom får jag en förnämlig
            service i form av text-TV. Man kan här jämföra med andra vägar
            för informationsinhämtning i medier. Jag tycker inte att den sammanlagda
            kostnaden är orimligt hög.
          </note>
          <note>
            Däremot är det självklart att man skall ställa krav på rationalitet
            och effektivitet vid programproduktion och sändning. Jag inbillar
            mig att man känner den pressen. Dels har statsmakterna tidigare
            ålagt koncernens programbolag rationaliseringar, dels förutsätts
            reformmedlen att till viss del finansieras genom rationalisering
            inom företaget. Genom riksdagsmajoritetens beslut kommer det fr.o.m.
          </note>
          <note>
            årsskiftet inte längre att vara korrekt att tala om
          </note>
          <note>
            Sveriges Radio-koncernen, eftersom den då inte längre kommer
            att existera, vilket bl.a. Harriet
          </note>
          <note>
            Colliander och Chris Heister har medverkat till. Jag tror att
            koncernen hade kunnat vara bra som en rationaliseringsstimulator,
            som en viss samordnare.
          </note>
          <note>
            När det gäller fallskärmsavtalen och den nomenklaturasjuka som
            har gripit ledningen för företagen kan jag konstatera, efter vad
            som har framkommit, att något fallskärmsavtal inte finns för chefen
            för det största programbolaget, Sveriges
          </note>
          <note>
            Television. Det är det ena jag vill säga. Det andra är att jag
            ännu inte har fått sparken av regeringen från mitt uppdrag som
            ledamot av moderbolagets styrelse. Det var ändå jag som såväl
            på bolagsstämman som på det efterföljande styrelsemötet aktualiserade
            frågan om fallskärmarna. Det är oacceptabelt för svenska folket
            att vissa chefer har, som man uppfattar, mycket generösa avtal.
            Det kan påverka -- och det är det allvarliga -- viljan att betala
            TV-avgiften.
          </note>
          <note>
            Den filosofi som låg bakom skapandet av dessa avtal är föråldrad
            och hör inte 90-talet till.
          </note>
          <note>
            Utskottet skriver att det, eftersom TV-avgifter betalas, är viktigt
            med god hörbarhet på sändningarna i hela landet. Speciellt aktualiseras
            sändningarna inom Stockholmsområdet. Jag vill understryka att
            hörbarheten är viktig. Public service-företagen skall ligga främst
            i körfältet och ha förkörsrätt framför t.ex. den privata lokalradion
            när det gäller att skapa förutsättningar för god hörbarhet.
          </note>
          <note>
            Slutligen vill jag kommentera handläggningstiderna vid Radionämnden.
            I
          </note>
          <note>
            utskottets skrivning ligger att utskottet uppfattar handläggningstiderna
            såsom alltför långa.
          </note>
          <note>
            Utskottet konstaterar att man arbetar på att förkorta handläggningstiderna.
            Utskottet utgår från att detta skall kunna förverkligas. Därför
            innebär det ingen svårighet för mig att yrka bifall till utskottets
            hemställan på samtliga punkter.
          </note>
          <note type="speaker">
            Anf. 116 CHRIS HEISTER (m):
          </note>
          <note>
            Herr talman! Åke Gustavsson talade om förkörsrätt för public
            service-kanalerna. Dessa kanaler har ju förkörsrätt i och med
            att de ha över
          </note>
          <note>
            4 miljarder kronor i botten av allmänna medel, när de skall konkurrera
            om tittare och lyssnare. Jag anser inte att public service-kanalerna
            skall ha förkörsrätt också när det gäller att konkurrera om reklamintäkterna.
            Därför är jag emot att man tillåter sponsring.
          </note>
          <note>
            Anf. 117 HARRIET COLLIANDER
          </note>
          <note>
            (nyd):
          </note>
          <note>
            Herr talman! Jag riktar mig till Åke Gustavsson. Vi i Ny demokrati
            vill ha en public service-verksamhet även i framtiden, men den
            behöver inte vara så omfattande som den är i dag med fyra radiokanaler
            och två TV-kanaler. Man kan nöja sig med mindre.
          </note>
          <note>
            Vi anser vidare att man skall ta sitt public serviceuppdrag på
            fullt allvar. När jag i våras frågade
          </note>
          <note>
            Kulturdepartementet varför det var underskott i kassan, svarade
            man att det hade blivit drygare kostnader för TV-kanalerna nu
            när man skulle konkurrera med TV 3 och TV 4 och köpa in dyra program
            såsom frågesporter och mera populära och spektakulära program.
            Då anser jag att man har missuppfattat meningen med ett public
            serviceföretag. Man skall sända annat än det allra lättsammaste
            på den bästa sändningstiden. Man skall inte vänta med att sända
            debatter och samhällsintressanta program tills folk har lagt sig
            att sova. Det gör public service-företagen nu i väldigt hög grad.
            Då har de missförstått uppdraget.
          </note>
          <note>
            Jag vill också kommentera sponsringen. I likhet med Chris Heister
            anser jag att man inte bör tillåta sponsring i Sveriges Radio-koncernens
            programbolag, eftersom de då konkurrerar med de fria radio- och
            TV-stationerna. TV 4 skall ju lämna ifrån sig en del av sina reklampengar
            till Sveriges
          </note>
          <note>
            Radio-koncernen. Public service-företagen har det väldigt bra
            förspänt. De fick 600 nya miljoner. De har fått reklampengar från
            TV 4, och de får sponsorpengar. Det finns en hel del att säga
            om detta. Bolagsledningarna sätter villkoren för rationaliseringen.
            De bestämmer om en sådan skall kunna ske. Här finns en stor rationaliseringspotential.
            Det skall släppas in folk utifrån för att granska verksamheten.
            Det handlar dock om skattepengar, även om de kallas licensmedel.
          </note>
          <note type="speaker">
            Anf. 118 ÅKE GUSTAVSSON (s) replik:
          </note>
          <note>
            Herr talman! Public service-verksamhetens omfattning är en viktig
            fråga att diskutera. Denna verksamhet skall inte vara så omfattande,
            sade
          </note>
          <note>
            Harriet Colliander, att den skall medge två kanaler inom ramen
            för Sveriges Television. Den skall inte heller medge fyra radiokanaler.
            Av detta drar
          </note>
          <note>
            Harriet Colliander slutsatsen att programbolagen har missförstått
            sitt uppdrag. Jag delar inte denna uppfattning. Det torde inte
            heller regeringen göra.
          </note>
          <note>
            Hade riksdagen ansett att programbolagen missuppfattat sitt uppdrag,
            hade det säkert kommit fram i detta betänkande.
          </note>
          <note>
            Den djupare frågan bakom detta mindre retoriska men allvarliga
            är ju: Kan man på ett bra sätt fullfölja ett public service-företag
            om man vill avlöva möjligheten att sända breda program?
          </note>
          <note>
            Varför skall jag såsom TV-avgiftsbetalare inte ha möjlighet att
            se på en fotbollsmatch inom ramen för
          </note>
          <note>
            Sveriges Television, därför att Harriet Colliander vill förbjuda
            mig att se den matchen? Varför skall jag inte kunna se på breda
            svenska dramer, därför att Harriet Colliander vill förbjuda Sveriges
          </note>
          <note>
            Television att visa sådana program? Jag tycker att jag såsom
            avgiftsbetalare har rätt till mångsidighet inom programverksamheten
            och har rätt att se smala program lika väl som breda program.
            Den rätten vill jag inte vara med om att Harriet
          </note>
          <note>
            Colliander eller någon annan tar ifrån mig. Att visa varierande
            program ligger i public servicefunktionen.
          </note>
          <note>
            Det som på socialdemokratiskt initiativ tillkom såsom en speciell
            uppgift för public service-företag är att de skall vara litet
            avantgardistiska och tillåta sig att göra experiment och våga
            litet mera. Det ansvaret menar jag att de har. Det är svårt att
            se hur de skall kunna bidra till en sådan förnyelseverksamhet
            inom ramen för den kommersiella verksamheten.
          </note>
          <note>
            Det ligger i Sveriges Radios program att också tillgodose sådana
            grupper som inte är så särskilt köpstarka. Det tenderar kommersiella
            TV- och radioprogram att inte göra.
          </note>
          <note>
            En exakt parallell till det resonemang som jag nu har fört om
            TV gäller även för radion. Det är viktigt med mångfald. Vem kommer
            inom en kommersiell radioverksamhet att bedriva sådan programverksamhet
            som bedrivs inom P 2-nätet i form av klassisk musik? Det finns
            en smal grupp som har detta intresse, och det bör vi tillgodose.
          </note>
          <note>
            Anf. 119 HARRIET COLLIANDER (nyd)
          </note>
          <note>
            replik:
          </note>
          <note>
            Herr talman! Åke Gustavsson frågar: Varför skall jag inte ha
            möjlighet att se fotboll eller dramer eller andra smala program?
            Men det är precis detta som jag menar att public service-företagen
            skall ägna sig åt. De skall inte sända frågesporter och annat
            krafs på bästa sändningstid. Det är inte deras uppgift.
          </note>
          <note>
            Det kan TV 3 och TV 4 och andra satellitkanaler göra. De behöver
            inte konkurrera utan skall ta fasta på sitt public service-uppdrag.
            Där är vi alltså helt eniga.
          </note>
          <note>
            När det gäller talet om att vara avantgardistisk och våga mera
            vill jag fråga: Är det frågesportprogrammen? Jag kan inte se annat.
            Jag uppfattar det så att de bästa smala programmen sänds av svensk
            television, som jag kritiserar i detta fall, framför allt på tider
            då man har gått och lagt sig och inte orkar vara uppe längre eftersom
            man skall arbeta dagen därpå.
          </note>
          <note>
            När det gäller TV 3 och dess musikutbud anser jag att man lika
            gärna kan lyssna på de kommersiella stationerna. Det finns inget
            skäl till att skattebetalarna skall stå för det musikutbudet.
          </note>
          <note>
            Däremot skall man värna om det smala utbudet av klassisk musik.
            Vi är helt ense. Men det behöver inte vara fyra radiokanaler och
            två TV-kanaler.
          </note>
          <note type="speaker">
            Anf. 120 ÅKE GUSTAVSSON (s) replik:
          </note>
          <note>
            Herr talman! Harriet Colliander har förmodligen missuppfattat
            mig. Vad det beror på skall jag inte kommentera. Vi är alltså
            inte ense. Det är viktigt att jag såsom motivation för att jag
            skall betala en
          </note>
          <note>
            TV-avgift också får program som jag är intresserad av att titta
            på. Det innebär att jag utöver smala program riktade till olika
            minoriteter -- vi är alla minoriteter, inte minst Ny demokrati
            -- skall kunna se breda program. Fotboll kan vara ett sådant exempel.
            Jag skall såsom licensbetalare ha rätt att se ett bra frågesportprogram
            inom ramen för
          </note>
          <note>
            Sveriges Television, t.ex. 24 karat. Varför vill
          </note>
          <note>
            Harriet Colliander förbjuda mig att se på de programmen inom
            Sveriges Television? Sedan talar man om frihet i etern. Det är
            ju precis tvärtom.
          </note>
          <note>
            På samma sätt vill jag såsom TV-avgiftsbetalare ha möjlighet
            att lyssna på pop eller rock eller vad det är fråga om och breda
            musikprogram inom t.ex. P
          </note>
          <note>
            3-nätet såsom det för närvarande är utformat.
          </note>
          <note>
            Koncentrerar man sig enbart på att göra smala program och inte
            är rädd om public serviceverksamheten -- det är ju funktionen
            det handlar om -- innebär det att jag inte längre får en motivation
            för att betala TV-licensen. Folk betalar
          </note>
          <note>
            TV-avgiften därför att de tycker att de får någonting för den
            och därför att de tycker att programmen är hyggliga och anständiga
            både i radio och TV. Då känner folk stor lojalitet. Men gör man
            program som ingen vill se eller lyssna på, faller också viljan
            att finansiera verksamheten. Då får man ännu sämre program. Det
            är en utveckling som ingen vill se, om man är rädd om public service-funktionen.
          </note>
          <note>
            Anf. 121 HARRIET COLLIANDER (nyd)
          </note>
          <note>
            replik:
          </note>
          <note>
            Herr talman! Jag menar att framför allt TV men också radio i
            mycket högre grad skall ta fasta på det kulturutbud som finns
            på teaterscener och på museer, bl.a. här i Stockholm, och föra
            ut det till invånarna i Sverige, detta avlånga land. Alla människor
            betalar skattepengar till nationalscenerna, men många får se mycket
            litet av det som framförs där. Det tycker jag är en mycket viktig
            uppgift för public service-företagen, som man inte i särskilt
            hög grad har tagit fasta på.
          </note>
          <note>
            Jag vill kunna välja smala program på god sändningstid. Jag vill
            inte ha fyra kanaler, Kanal 1,
          </note>
          <note>
            TV 2, TV 3 och TV 4, som alla visar frågesporter.
          </note>
          <note>
            När man gör det från public service-företagens sida och konkurrerar
            med frågesporter på de bästa sändningstiderna, då har man missuppfattat
            sitt uppdrag. De kan sända frågesport t.ex. kl. 22 eller kl. 23
            och i stället kanske sända ett intressant debattprogram kl. 20,
            men det gör de inte.
          </note>
          <note type="speaker">
            Anf. 122 HUGO HEGELAND (m):
          </note>
          <note>
            Herr talman! Jag kopplade tydligen bort stora hjärnan för tidigt.
            Jag påstod nämligen att det inte fanns några reservationer i detta
            betänkande. Men jag förväxlade detta betänkande med utskottets
            betänkande KrU28. Därför får jag nu yrka avslag på reservationerna
            1 och 2, även om det smärtar mig djupt, eftersom det är fråga
            om en besparing på
          </note>
          <note>
            100 miljoner som skall kvarstå även under 1995 och
          </note>
          <note>
            1996.
          </note>
          <note>
            Jag skall sedan passa på att kommentera ett särskilt yttrande
            som är mycket positivt för varje göteborgare. Samtliga socialdemokrater
            i utskottet säger där att ''produktionen av TV-program i alltför
            hög utsträckning sker i Stockholm''. Det är helt riktigt, men
            jag har ändå avstått från att instämma i det. Jag kan emellertid
            göra det muntligen.
          </note>
          <note>
            Jag kan däremot inte låta bli att referera vad Birger
          </note>
          <note>
            Andersson sade för precis ett år sedan. Han sade att
          </note>
          <note>
            Centern litar på att man på Sveriges Television i full frihet
            kan åstadkomma denna ökade andel av distriktsbaserad produktion.
            Men Centern reserverade sig inte och hade inte något särskilt
            yttrande. Men Birger Andersson sade att Centern gjorde bedömningen
            att man helt och hållet kan sätta sin tillit till att man på Sveriges
            Television själv kan avgöra detta och se till att man har en hög
            procentandel distriktsbaserad produktion.
          </note>
          <note>
            Min fråga till Birger Andersson är: Finns det kvar något av denna
            tillit i dag?
          </note>
          <note type="speaker">
            Anf. 123 ÅKE GUSTAVSSON (s):
          </note>
          <note>
            Herr talman! Jag måste kommentera den regionala produktionen.
            Det vore intressant att få höra vilken uppfattning som Birger
            Andersson har i dag. Nu gäller avtalet. Vi reserverade oss från
            socialdemokratisk sida på den punkten i regeringens förslag till
            avtal. Vi ansåg att det skulle ske mer produktion ute i landet.
            Regeringens förslag, som sedan blev avtal, innebar att man minskade
            ambitionsnivån när det gäller den regionala distriktsbaserade
            produktionen.
          </note>
          <note>
            Om vi skall ha en public service-verksamhet för hela landet,
            tycker jag att det också är rimligt att utöka den. Därför var
            det med viss besvikelse som jag konstaterade att Centern, som
            ofta glatt och villigt säger att man skall vara med om att satsa
            på verksamhet ute i landet, ställde sig bakom detta
          </note>
          <note>
            Stockholmscentrerade förslag.
          </note>
          <note>
            Slutligen instämmer jag gärna på en punkt i det som
          </note>
          <note>
            Harriet Colliander sade, nämligen att det vore bra om man kunde
            få se mer av nationalscenernas verksamhet inom ramen för Sveriges
            Television.
          </note>
          <note type="speaker">
            Anf. 124 BIRGER ANDERSSON (c):
          </note>
          <note>
            Herr talman! Det är riktigt att vi i fjol vid denna tid, det
            var den 2 juni, diskuterade dessa frågor. Om jag minns rätt är
            det precis som Åke Gustavsson säger, nämligen att Socialdemokraterna
            hade högre procentanspråk än regeringen. Men samtidigt fanns det
            en redovisning som också gav uttryck för att man hade nått upp
            till de siffror som
          </note>
          <note>
            Socialdemokraterna önskade.
          </note>
          <note>
            Med anledning av det som Hugo Hegeland refererade från förra
            årets debatt, vill jag säga att det är klart att vi vill följa
            denna fråga. Det sade jag också i den debatten, och det kommer
            vi att göra.
          </note>
          <note>
            Men jag har för dagen inga aktuella procentsiffror, utan det
            blir säkert aktuellt att återkomma till detta. För närvarande
            ligger man emellertid, såvitt jag känner till, väl över den 40-procentsgräns
            som då fastlades.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 23 §.)
          </note>
          <note>
            17 § Ägande av den avgiftsfinansierade radiooch TV-verksamheten
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1992/93:KrU28 Ägande av den avgiftsfinansierade radio- och TV-verksamheten
            (prop. 1992/93:236).
          </note>
          <note type="speaker">
            Anf. 125 BIRGER ANDERSSON (c):
          </note>
          <note>
            Herr talman! Det var alltså för exakt ett år sedan, den 2 juni,
            som vi diskuterade en hel del av de frågor som vi tar upp i dag.
            Betänkandet från i fjol hade titeln Den avgiftsfinansierade radio-
            och TV-
          </note>
          <note>
            verksamheten 1993--1996 m.m. Underlaget för betänkandet var proposition
            1991/92:140. I
          </note>
          <note>
            propositionen behandlades bl.a. vilka som skulle äga public service-företagen.
            Det beslut som riksdagen fattade innebar att aktiefördelningen
            mellan olika ägargrupper den 1 januari 1993 skulle vara 20 % för
            näringslivet, 20 % för pressen, 40 %
          </note>
          <note>
            för folkrörelserna och återstående 20 % för en ny fjärde grupp
            bestående av konstnärliga och vetenskapliga akademier samt oberoende
            kulturella sammanslutningar.
          </note>
          <note>
            Men i en gemensam skrivelse till
          </note>
          <note>
            Kulturdepartementet den 22 oktober 1992
          </note>
          <note>
            förklarade ägarna att det inte skulle kunna bildas några ägargrupper
            från press och näringsliv. Det förelåg alltså inte några förutsättningar
            för att genomföra riksdagens beslut rörande ägandet av public
            service-företagen. Regeringen underrättade riksdagen i en särskild
            skrivelse om de ändrade förutsättningarna för ägandet av den avgiftsfinansierade
            radio- och TV-verksamheten.
          </note>
          <note>
            Regeringen tillsatte en särskild utredare med uppdrag att snabbt
            lägga fram förslag om hur public service-företagen borde ägas
            i framtiden.
          </note>
          <note>
            Under hösten 1992 behandlade kulturutskottet regeringens skrivelse
            i ett särskilt betänkande,
          </note>
          <note>
            KrU8. Ett enhälligt utskott föreslog att det skulle tillsättas
            en beredningsgrupp med parlamentarisk förankring. Beredningsgruppen
            skulle få i uppgift att medverka i den fortsatta beredningen av
            frågan om ägandet av public service-företagen när resultatet av
            den särskilde utredarens arbete förelåg. Den särskilde utredaren
            avlämnade sitt betänkande den 12 februari 1993.
          </note>
          <note>
            Regeringen tillsatte också i enlighet med kulturutskottets förslag
            en beredningsgrupp. I den beredningsgruppen var samtliga riksdagspartier
            representerade. Beredningsgruppen bestod av totalt tio riksdagsledamöter.
            Jag tror att jag vågar påstå att gruppen arbetade mycket intensivt
            under en kort period. Sedan var gruppen tvungen att avsluta sitt
            arbete, eftersom det var dags att färdigställa en proposition.
          </note>
          <note>
            Jag tycker nog att beredningsgruppens synpunkter var väl beaktade
            i den proposition som låg på riksdagens bord i april. Efter behandling
            i kulturutskottet föreligger nu betänkandet KrU28
          </note>
          <note>
            med rubriken Ägande av den avgiftsfinansierade radio- och TV-verksamheten.
          </note>
          <note>
            Anledningen till att jag har tagit upp detta är att jag tycker
            att det var lämpligt att mycket kortfattat lämna en bakgrundsbeskrivning
            till varför ägandefrågorna när det gäller radio- och TV-
          </note>
          <note>
            verksamheten i allmänhetens tjänst har tagits upp till förnyad
            behandling här i riksdagen bara ett år efter det att vi fattade
            det tidigare beslutet.
          </note>
          <note>
            Som framgår av betänkandet, råder det en mycket bred politisk
            enighet i den här frågan. Det finns inga reservationer, inga särskilda
            yttranden eller meningsyttringar i betänkandet. Som jag ser det
            är det av mycket stort värde med denna breda politiska samsyn.
            Jag tror att det är till stor glädje för de anställda inom public
            service-företagen men även för lyssnare och tittare.
          </note>
          <note>
            Herr talman! Jag yrkar bifall till hemställan i kulturutskottets
            betänkande 28.
          </note>
          <note type="speaker">
            Anf. 126 HUGO HEGELAND (m):
          </note>
          <note>
            Herr talman! Jag vill bara beklaga den försening som inträffade
            på grund av händelsernas utveckling, vilket gjorde att vi kom
            i gång ett år senare än beräknat med denna ägandeförändring av
            Sveriges Radio. Det vållade kostnadsökningar för ett antal företag
            som var inställda på att kunna starta verksamhet redan fr.o.m.
            den 1 januari i år.
          </note>
          <note type="speaker">
            Anf. 127 ÅKE GUSTAVSSON (s):
          </note>
          <note>
            Herr talman! Jag skall bara komplettera Birger
          </note>
          <note>
            Anderssons historieskrivning om detta. Denna skrivelse från regeringen
            anmäldes mycket sent.
          </note>
          <note>
            Trots att regeringen fattade beslut den 19 november om den, överlämnades
            den inte till riksdagen förrän den 24 november. Motionstiden gick
            ut den 9
          </note>
          <note>
            december. För att kulturutskottet över huvud taget skulle hinna
            hantera denna fråga tvingades man att börja innan motionstiden
            var slut.
          </note>
          <note>
            När det gäller det sakliga innehållet var det med anledning av
            en socialdemokratisk motion som ett enhälligt kulturutskott fattade
            beslut om att tillsätta denna beredningsgrupp. Jag skall instämma
            i att den arbetade intensivt och göra tillägget att den också
            arbetade effektivt. Det kan ha berott bl.a. på att departementet
            höll sig klädsamt i bakgrunden i detta sammanhang.
          </note>
          <note>
            Regeringen var alltså inte alls intresserad av en beredningsgrupp,
            utan den tillkom till följd av ett riksdagsinitiativ, vilket jag
            vill betona.
          </note>
          <note>
            Slutligen skall jag också, när jag har skällt på några, säga
            att jag gärna vill ge en ros till Lars Leijonborg för det sätt
            på vilket han ledde arbetet med beredningen.
          </note>
          <note>
            Anf. 128 HARRIET COLLIANDER
          </note>
          <note>
            (nyd):
          </note>
          <note>
            Herr talman! Jag vill också sälla mig till dem som har talat
            här och sagt att det är mycket gott att vi har fått ett enigt
            utskott i den här frågan.
          </note>
          <note>
            Det finns en sak som jag tycker är mycket positiv.
          </note>
          <note>
            Det är en fråga som vi i Ny demokrati har drivit och driver.
            Det är att man inte i styrelser skall tillsätta personer med politiska
            förtecken. Detta är något som man har tagit fasta på i det här
            betänkandet.
          </note>
          <note>
            Det står uttryckligen att i vissa av styrelserna skall man inte
            ha politisk tillsättning. Det tycker vi är en seger och ett steg
            på vägen.
          </note>
          <note type="speaker">
            Anf. 129 BIRGER ANDERSSON (c):
          </note>
          <note>
            Herr talman! Jag vill gärna instämma i det Åke
          </note>
          <note>
            Gustavsson sade när det gäller Lars Leijonborgs sätt att leda
            beredningsgruppen. Jag tycker att det var ett utmärkt ordförandeskap
            som Lars
          </note>
          <note>
            Leijonborg visade upp. Han visade en mycket god förmåga att lyssna
            på synpunkter från olika håll.
          </note>
          <note>
            Det tror jag är riktigt om man har ambitionen att försöka nå
            enighet i avslutningsskedet.
          </note>
          <note>
            Jag glömde kanske att nämna att det rörde sig om en socialdemokratisk
            motion. Jag vet inte om det behövde vara med i min framställning.
            Jag har alltid under min tid här i riksdagen försökt att sätta
            mig in i frågorna och ta till mig de bra förslag som kommer i
            motioner från olika håll. Jag tycker att det var en utmärkt motion
            från socialdemokraternas sida. Det var också ett enhälligt utskott
            som ställde sig bakom.
          </note>
          <note>
            Sedan kan jag väl göra den lilla bekännelsen att jag ibland under
            oppositionstiden har jag upplevt att man, när det har kommit motioner
            från den dåvarande oppositionen, mellan 1988 och 1991, inte riktigt
            har lyssnat så som jag tycker att man borde ha gjort. Men jag
            hoppas att kulturutskottets borgerliga majoritet i alla fall har
            visat att man lyssnar till de synpunkter som kommer från olika
            håll. Jag tror att det är värdefullt att man gör det i det politiska
            arbetet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 23 §.)
          </note>
          <note>
            18 § Ny organisation för Dialekt- och ortnamnsarkiven samt svenskt
            visarkiv m.m.
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1992/93:KrU31 Ny organisation för Dialekt- och ortnamnsarkiven
            samt svenskt visarkiv m.m. (prop.
          </note>
          <note>
            1992/93:150 delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            19 § Godkännande av en överenskommelse mellan Sverige och Estland
            på fiskets område
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU17 Godkännande av en överenskommelse mellan Sverige
            och Estland på fiskets område (prop. 1992/93:243).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            20 § Godkännande av en överenskommelse mellan Sverige och Ryska
            federationen på fiskets område
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU24 Godkännande av en överenskommelse mellan Sverige
            och Ryska federationen på fiskets område (prop.
          </note>
          <note>
            1992/93:233).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            21 § Lag om marknadsreglering på fiskets område, m.m.
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU25 Lag om marknadsreglering på fiskets område, m.m.
            (prop. 1992/93:199).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            22 § Godkännande av vissa marina konventioner
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU26 Godkännande av vissa marina konventioner (prop.
            1992/93:237).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 23 §.)
          </note>
          <note>
            23 § Ändringar i värdepappersfondslagstiftningen m.m.
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU31 Ändringar i värdepappersfondslagstiftningen m.m.
            (prop.
          </note>
          <note>
            1992/93:206).
          </note>
          <note>
            Tredje vice talmannen konstaterade att ingen talare önskade ordet.
          </note>
          <note>
            Beslut
          </note>
          <note>
            Företogs till avgörande justitieutskottets betänkande 1992/93:JuU37,
            kulturutskottets betänkanden 1992/93:KrU27, KrU28 och KrU31, jordbruksutskottets
            betänkanden 1992/93:JoU17,
          </note>
          <note>
            JoU24, JoU25 och JoU26 samt näringsutskottets betänkande 1992/93:NU31.
          </note>
          <note>
            Justitieutskottets betänkande JuU37
          </note>
          <note>
            Mom. 1 (skattebrott)
          </note>
          <note>
            Utskottets hemställan bifölls med 152 röster mot
          </note>
          <note>
            125 för reservation 1 av Lars-Erik Lövdén m.fl.
          </note>
          <note>
            Mom. 2 (valutaväxlingskontor m.m.)
          </note>
          <note>
            Utskottets hemställan bifölls med 155 röster mot
          </note>
          <note>
            126 för reservation 2 av Lars-Erik Lövdén m.fl.
          </note>
          <note>
            Mom. 6 (sanktioner)
          </note>
          <note>
            Utskottets hemställan bifölls med 155 röster mot
          </note>
          <note>
            125 för reservation 3 av Lars-Erik Lövdén m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU27
          </note>
          <note>
            Mom. 1 (medelsberäkning för kalenderåret 1994
          </note>
          <note>
            för den avgiftsfinansierade verksamheten som bedrivs av public
            service-företagen)
          </note>
          <note>
            Utskottets hemställan bifölls med 261 röster mot 19
          </note>
          <note>
            för reservation 1 av Anne Rhenman.
          </note>
          <note>
            Mom. 2 (de ekonomiska förutsättningarna för public service-företagens
            avgiftsfinansierade verksamhet under kalenderåren 1995 och 1996)
          </note>
          <note>
            Utskottets hemställan bifölls med 262 röster mot 19
          </note>
          <note>
            för reservation 2 av Anne Rhenman.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU28
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU31
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU17
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU24
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU25
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU26
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU31
          </note>
          <note>
            Utskottets hemställan bifölls.
          </note>
          <note>
            Beslut om uppskjuten votering
          </note>
          <note>
            På förslag av tredje vice talmannen medgav kammaren att de ärenden
            som hann debatteras färdigt under återstoden av dagens sammanträde
            fick företas till avgörande vid morgondagens arbetsplenum.
          </note>
          <note>
            24 § Ombildning av Statens provningsanstalt till aktiebolag
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU32 Ombildning av Statens provningsanstalt till aktiebolag
            (prop.
          </note>
          <note>
            1992/93:239).
          </note>
          <note type="speaker">
            Anf. 130 BO BERNHARDSSON (s):
          </note>
          <note>
            Fru talman! I det betänkande som vi nu skall diskutera behandlas
            frågan om bolagisering av
          </note>
          <note>
            Statens provningsanstalt. Regeringen har föreslagit att Statens
            provningsanstalt skall ombildas till aktiebolag. Utskottsmajoriteten
            har ställt sig bakom förslaget.
          </note>
          <note>
            Det kan också vi socialdemokrater tänka oss att göra, men inte
            utan förbehåll. Vi är nämligen inte beredda att medverka i en
            process där bolagisering är första steget men där det långsiktiga
            syftet i själva verket är att privatisera verksamheten. Vi vill
            att riksdagen i samband med ett eventuellt bolagiseringsbeslut
            också uttalar att verksamheten skall få förbli i statlig ägo.
            I annat fall vill vi att propositionen avslås.
          </note>
          <note>
            För oss socialdemokrater är valet av associationsform en praktisk
            fråga när det gäller statlig verksamhet. Det handlar om att välja
            den form som bäst gagnar syftet med verksamheten och som gör det
            möjligt att på bästa sätt möta de krav som medborgare, näringsliv
            och andra intressenter kan tänkas ställa på verksamheten. Ibland
            tvingas man av lättbegripliga skäl att kompromissa mellan olika
            krav och mål.
          </note>
          <note>
            På det hela taget är valet av associationsform en praktisk fråga.
            Vi har i flera fall tagit initiativ till och ställt oss bakom
            förändring av associationsform från myndighet till bolag.
          </note>
          <note>
            Vi socialdemokrater har dessutom en pragmatisk syn på frågan
            om ägandet, dvs. om verksamhet skall bedrivas i privat eller i
            offentlig regi. Det handlar om att väga samman en rad olika krav
            som kan ställas på verksamheten beroende på vilken typ av verksamhet
            som det gäller, t.ex. om det är fråga om omsorg eller korvproduktion.
            Det finns vissa skillnader däremellan, och det handlar om att
            väga för- och nackdelar mot varandra.
          </note>
          <note>
            Men för den borgerliga regeringen, inte minst för näringsministern,
            förhåller det sig annorlunda.
          </note>
          <note>
            Regeringen vägleds, som vi ser det, av en ideologiskt motiverad
            privatiseringsiver, en sorts liberal fundamentalism, enligt vilken
            den privata formen alltid är att föredra och enligt vilken privatisering
            är ett universalmedel för att lösa allehanda problem, utan några
            större föregående analyser.
          </note>
          <note>
            Nu kan man i just detta fall, när det gäller bolagisering av
            Statens provningsanstalt, hävda att ordet privatisering inte nämns
            i propositionen, i varje fall inte i de delar som utgörs av regeringens
            egna bedömningar och förslag. Men i direktiven till den utredning
            vars förslag ligger till grund för propositionen sägs uttryckligen
            att förslag om privatisering skall läggas fram. I förslagen från
            utredningen sägs i sin tur att bolagsbildningen är tänkt som en
            första fas och att det sedan, närmare bestämt inom en tidsperiod
            av tre till sex år, bör vara möjligt att ''inleda en nedtrappning
            av det statliga ägandet balanserad av ägarengagemang från näringslivet''.
          </note>
          <note>
            Mot denna bakgrund och med tanke på regeringens förkärlek för
            allehanda privatiseringsäventyr tycker vi att det är på sin plats
            att riksdagen slår fast att en privatisering inte är aktuell när
            det gäller
          </note>
          <note>
            Statens provningsanstalt.
          </note>
          <note>
            Det finns självfallet motiv för detta.
          </note>
          <note>
            Provningsverksamhet och teknisk utvärdering är att betrakta som
            en del av den tekniska infrastrukturen, syftande till att bidra
            till bl.a.
          </note>
          <note>
            kvalitetsutvecklingen inom industrin.
          </note>
          <note>
            Verksamheten är ett näringspolitiskt medel, och staten har ett
            ansvar när det gäller att upprätthålla ett oberoende och opartiskt
            organ och när det gäller att tillse att kvalificerade tekniska
            resurser finns att tillgå för alla företag, inte minst för de
            små och medelstora företagen.
          </note>
          <note>
            Detta är ett samhällsansvar. Det är en del av näringspolitiken.
            Det finns dessutom inte några exempel i Europa på att denna typ
            av verksamhet har privatiserats. Vi anser därför att riksdagen
            bör slå fast att detta icke heller skall ske i Sverige.
          </note>
          <note>
            Fru talman! Jag yrkar bifall till de socialdemokratiska reservationerna
            1 och 2.
          </note>
          <note>
            Självfallet står vi bakom också de övriga reservationerna, men
            för att spara kammarens tid avser vi inte att driva dem fram till
            votering.
          </note>
          <note type="speaker">
            Anf. 131 JAN BACKMAN (m):
          </note>
          <note>
            Fru talman! Sverige är successivt på väg mot ett öppet system
            för provning, kontroll och certifiering av produkter och system.
            Ett led i denna utveckling är bolagiseringen av Statens provningsanstalt,
            som kammaren nu har att ta ställning till
          </note>
          <note>
            Steget från uppdragsmyndighet, med anslag från staten på knappt
            20 % och uppdragsintäkter som motsvarar över 80 % av omsättningen,
            till av staten helägt aktiebolag är inte särskilt dramatiskt.
            Ändå är det en viktig signal, inte minst som förberedelse för
            ikraftträdandet av EES-avtalet. Då bortfaller nämligen behovet
            av att prova importerade produkter som redan är provade och certifierade
            av ett kompetent organ i ett annat avtalsland.
          </note>
          <note>
            Samtidigt kommer det ökade produktansvaret för tillverkare och
            leverantörer att leda till ett ökat behov av provning, kvalitetssäkring
            och riskvärdering. På den marknaden har ett bolagiserat SP goda
            möjligheter att göra sig gällande.
          </note>
          <note>
            Socialdemokraterna i näringsutskottet har i en kommittémotion
            yrkat att riksdagen skall besluta att Statens provningsanstalt
            skall förbli i statlig ägo, eller vid avslag på detta yrkande,
            att riksdagen avslår förslaget om bolagisering. Det första yrkandet
            är utpräglat irrelevant. Frågan om privatisering berörs nämligen
            över huvud taget inte i propositionen. Samtliga aktier i bolaget
            skall ägas av svenska staten, står det.
          </note>
          <note>
            Det anförs också att staten som ägare av bolaget bör utöva en
            aktiv ägarroll och ansvara för att verksamheten fortsätter att
            utvecklas så att svenskt näringsliv har en god resurs i bolaget.
            Irrelevant är det att då åberopa en förväntad ideologisk koppling
            mellan bolagisering och privatisering, speciellt som man också
            från socialdemokratisk sida anser att det finns klara skäl att
            ombilda SP till bolag. Låt beslutet gälla det förslag som är föremål
            för behandling och inte någon på intuitiv väg intolkad dold avsikt!
          </note>
          <note>
            Det skulle underlätta privatiseringsdebatten, om den förs i de
            ärenden där privatisering föreslås. Om jag minns rätt finns SP
            inte med bland de 34 statliga företag som riksdagen före krispaketets
            tid bemyndigade regeringen att privatisera.
          </note>
          <note>
            Det är viktigt att SP som statligt ägt bolag uppträder på ett
            kompetent men ändå konkurrensneutralt sätt. Övriga aktörer på
            marknaden, det må gälla företagens egna provnings- och utvecklingsavdelningar
            eller andra provnings- och certifieringsföretag, måste kunna förvänta
            sig att deras provningsresultat blir likvärdigt behandlade.
          </note>
          <note>
            Låt mig nämna att Dansk Teknologisk Institut, som i sig innehåller
            verksamheter som motsvarar både det svenska SIFU och SP, nyligen
            valt att etablera sin första utländska filial i Helsingborg. Det
            kommer med säkerhet att ytterligare stimulera utvecklingen inom
            detta område och bidra till svenskt näringslivs konkurrenskraft
            att det snart finns både ett bolagiserat SP och andra tunga aktörer
            som kämpar om att erbjuda sina tjänster inom de tekniskt infrastrukturellt
            viktiga områdena teknisk utvärdering, provning, certifiering och
            godkännande.
          </note>
          <note>
            Jag yrkar bifall till utskottets hemställan på samtliga punkter
            i betänkandet NU32 och avslag på de socialdemokratiska reservationerna
            och
          </note>
          <note>
            Vänsterpartiets meningsyttring.
          </note>
          <note type="speaker">
            Anf. 132 BO BERNHARDSSON (s):
          </note>
          <note>
            Fru talman! Jan Backman säger att det är irrelevant att åberopa
            en ideologisk koppling mellan bolagisering och privatisering.
            Jag tycker inte att det är så. Jag har tidigare redogjort för
            motiven till det, och jag kan redovisa dem igen.
          </note>
          <note>
            Ett av skälen är att vi känner regeringens traditioner på området.
            Ett annat är att det föreligger en beställning till utredningen
            om en privatisering. Det föreligger i utredningen också ett förslag
            där man skisserat en utveckling i två faser.
          </note>
          <note>
            Visserligen förs i det förslag som vi nu behandlar bara den ena
            fasen fram, men det krävs inte mycket fantasi för att skåda hela
            den process där bolagisering är ett första steg och en privatisering
            är det nästa.
          </note>
          <note type="speaker">
            Anf. 133 JAN BACKMAN (m):
          </note>
          <note>
            Fru talman! Det är ju riktigt, som Bo Bernhardsson säger, att
            privatisering för utredaren angavs som en möjlighet, och betänkandet
            kom ju att heta Prova privat -- provning och mätteknik inom SP
            och SMP
          </note>
          <note>
            i Europaperspektiv. Men förslaget går inte ut på detta, utan
            det föreslås ett statligt ägt företag. Om det är taktiskt, av
            hänsyn till remissinstanser eller av något annat skäl har jag
            inte någon detaljinformation om, men jag tycker ändå att debatten
            kan gälla det som förslaget gäller, så länge det finns ett sådant
            förslag.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 3 juni.)
          </note>
          <note>
            25 § Ändringar i minerallagen
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU33 Ändringar i minerallagen (prop.
          </note>
          <note>
            1992/93:238).
          </note>
          <note type="speaker">
            Anf. 134 LEIF MARKLUND (s):
          </note>
          <note>
            Fru talman! Näringsutskottets betänkande nr 33, som behandlar
            ändringar i minerallagen, skall ses som ett fullföljande av de
            förändringar på lagstiftningsområdet som vi socialdemokrater påbörjade.
          </note>
          <note>
            Vi socialdemokrater instämmer i stora stycken i regeringens förslag
            till förändringar. Det är av största vikt att den svenska gruvnäringen
            får fasta spelregler. Vi vill dock påpeka att den viktigaste förutsättningen
            för en långsiktig utveckling av gruvindustrin är en utökad aktivitet
            från statens sida när det gäller kartering och prospektering.
          </note>
          <note>
            Fru talman! Den svenska gruvnäringen måste få samma förutsättningar
            att bedriva verksamhet i
          </note>
          <note>
            Sverige som finns i de främsta konkurrentländerna.
          </note>
          <note>
            Därför har vi i tidigare motioner föreslagit utökade resurser
            för att snabba upp karteringen i första hand i Norrbotten och
            Västerbotten. Dessutom föreslår vi socialdemokrater en årlig statlig
            satsning med 100 miljoner kronor på prospektering. Detta skulle,
            tillsammans med de förändringar som nu föreslås i minerallagen,
            kunna skapa en framtidstro i den svenska gruvnäringen. Det skulle
            också ge de positiva signaler för att locka utländska investerare
            som den nuvarande regeringen ofta hänvisar till men inte orkar
            genomföra av ideologiska skäl.
          </note>
          <note>
            Fru talman! När det gäller våra reservationer anser vi inte att
            det finns motiv för att minska lämplighetskraven vid bearbetningskoncession.
          </note>
          <note>
            Det måste vara av största vikt att den sökande kan bedömas allmänt
            lämplig att utvinna det aktuella mineralet och därtill även i
            övrigt vara lämplig.
          </note>
          <note>
            Detta innebär att företaget skall anses vara seriöst i en mer
            allmän mening.
          </note>
          <note>
            Man kan också ifrågasätta varför regeringen gör åtskillnad mellan
            exploatering av olja och gas och exploatering av övriga koncessionsmineraler.
            Här borde väl arbetarskyddet och miljöhänsynen vara lika angelägna
            oavsett vilket slags fyndighet som bearbetas.
          </note>
          <note>
            Fru talman! Jag vill slutligen peka på vikten av att regeringen
            återkommer till riksdagen med förslag om utökade statliga insatser
            på prospektering. Vi kan inte bortse från de konsekvenser som
            uppstår om malmreserven minskar ytterligare i vårt land --
          </note>
          <note>
            ett land med en av de största potentialerna för att finna nyfyndigheter
            i berggrunden. Flera av
          </note>
          <note>
            Europas mest betydande fyndigheter ligger just i vårt land.
          </note>
          <note>
            Fru talman! Med detta yrkar jag bifall till våra reservationer
            1 och 2 i näringsutskottet betänkande nr 33.
          </note>
          <note type="speaker">
            Anf. 135 BENGT HURTIG (v):
          </note>
          <note>
            Fru talman! De förändringar som nu föreslås i minerallagen är
            ju egentligen bara marginella förändringar. Det sägs att dessa
            förändringar skall stimulera svensk gruvnäring och prospekteringsverksamhet.
            Jag betvivlar att några större effekter kommer att inträffa. De
            stora effekterna skulle däremot inträffa om staten med egna insatser
            skulle stimulera prospekteringsverksamheten så att det privata
            näringslivet därmed skulle få en draghjälp.
          </note>
          <note>
            Det råder för närvarande en allvarlig situation inom svensk gruvnäring.
            Fackliga organisationer, kommuner och länspolitiker är oroade
            över utvecklingen. Inom några år kommer sannolikt all gruvbrytning,
            frånsett järnmalmsbrytning, att ha upphört om inte nya brytvärda
            malmer har tillkommit. Med tanke på att Sverige är en gammal gruvnation
            är importen av metaller, industrimineraler och bergarter tämligen
            hög.
          </note>
          <note>
            Vi i Vänsterpartiet menar att övergången till ett kretsloppssamhälle
            kommer att innebära att en större andel av de metaller som används
            kommer att produceras ur återvunnet material. Redan nu återvinns
            en betydande mängd. Den naturliga förgängelsen hos metaller, oxidation
            och korrosion, kommer alltid att medföra behov av utvinning av
            metaller ur jordskorpan.
          </note>
          <note>
            Vi menar att den återhållsamma stimulansen till gruvnäringen
            som regeringen står för inte bara drabbar gruvnäringen. Den drabbar
            också verksamheter som är kopplade till gruvnäringen.
          </note>
          <note>
            Den svenska gruvnäringen har gett möjlighet att skapa en konkurrenskraftig
            export av gruvmaterial, gruvteknik och konsultverksamhet. Det
            geologiska kunnandet har också stimulerats. En avveckling av gruvnäringen
            kommer att leda till att basen för utvecklingen av teknik och
            kunnande inom denna bransch blir liten. Naturligtvis är vidareförädling
            av malmer och tillverkning av metaller också ett viktigt skäl
            att bibehålla en gruvnäring.
          </note>
          <note>
            Vi menar därför att denna del av svensk industri utgör ett nationellt
            produktionssystem med högteknologiska inslag. Det systemet håller
            på att utarmas. Konsekvenserna blir större än enbart att några
            gruvor läggs ned. Därför menar vi att det är en samhällsangelägenhet
            att prospektering bedrivs.
          </note>
          <note>
            Behovet av långsiktighet och miljöhänsyn gör också att staten
            bör ha en hand med i verksamheten. Den statliga prospekteringen
            behövs, och regeringen bör återkomma med ett förslag i den riktningen.
            Jag instämmer i den reservation som Leif Marklund refererade till.
          </note>
          <note>
            En viktig förutsättning för prospektering är att
          </note>
          <note>
            SGU har goda resurser för att bedriva sin verksamhet med baskartering.
            I årets budgetproposition föreslås en neddragning av anslagen
            till SGU:s verksamhet. Den frågan debatterades för övrigt i kammaren
            redan den 21
          </note>
          <note>
            april.
          </note>
          <note>
            De stimulanser som föreslås är bl.a. borttagande av lämplighetskravet
            för att få bearbetningskoncession. Det låter märkligt, och det
            kan inte vara någon större framgång om olämpliga personer får
            bearbetningskoncessioner.
          </note>
          <note>
            Det finns erfarenheter från oansvariga gruvbolag som härjar i
            andra länder. Där har vi i Sverige lyckats använda våra återhållande
            krafter. Risken för rovdrift ökar, och möjligheterna att leva
            upp till de miljökrav som samhället ställer försvåras.
          </note>
          <note>
            Vi i Vänsterpartiet menar att kronoandelsinstitutet kan ge staten
            vissa inkomster som kan användas för finansiering av statlig prospektering.
            Det är rimligt att branschen också är med och betalar en liten
            del.
          </note>
          <note>
            Vi menar att staten, i princip, bör ha ett inflytande över naturresurser
            av det slaget.
          </note>
          <note>
            Vi tycker också att förlängningen av giltighetstiden för bearbetningskoncessionen
            är onödig. Hittills har, såvitt jag vet, alla som har begärt det
            fått förlängning. En inte alltför lång giltighetstid för bearbetningskoncession
            förhindrar att man håller på malmer som inte utnyttjas.
          </note>
          <note>
            Jag vill med detta, fru talman, markera att jag står bakom reservationerna
            1 och 2, och jag yrkar bifall till meningsyttringen till mom.
            5.
          </note>
          <note type="speaker">
            Anf. 136 KARIN FALKMER (m):
          </note>
          <note>
            Fru talman! Syftet med regeringens mineralpolitik är att underlätta
            för svenska och utländska prospektörer att vilja investera i Sverige.
          </note>
          <note>
            Det finns mycket goda geologiska förutsättningar i
          </note>
          <note>
            Sverige när det gäller att hitta nya basmetallfyndigheter och
            mineraler. För att utnyttja ett gott utgångsläge och för att säkra
            en fortsatt produktion, är det viktigt att staten skapar sådana
            allmänt goda förutsättningar för företagen att de väljer att etablera
            sig i Sverige.
          </note>
          <note>
            Det är därför regeringen har låtit förstärka arbetet med den
            geofysiska flygmätningen. Det är därför regeringen har förstärkt
            insatserna vid karteringen av de mest intressanta områdena i Västerbottens
            och Norrbottens län. Det är därför regeringen har inrättat ett
            mineralkontor. Kontoret skall samla all geologisk basinformation
            till ett ställe. Det är därför regeringen har sagt att prospekteringsmaterialet
            snabbt skall komma prospektörerna till del.
          </note>
          <note>
            I detta sammanhang är det viktigt att Sverige får en minerallagstiftning
            som lockar till prospektering.
          </note>
          <note>
            I dagens betänkande från näringsutskottet behandlas regeringens
            förslag till ändringar i minerallagen. Förslagen innebär att regler
            i lagstiftningen som direkt motverkar lusten till prospektering
            tas bort. Kronoandelsinstitutet är ett exempel på lagregler som
            hindrar etableringslusten.
          </note>
          <note>
            Det gläder mig att vi i utskottet har nått en så bred enighet
            om det kloka i att avveckla kronoandelssystemet. Här är det bara
          </note>
          <note>
            Vänsterpartiet som har kvar kravet på att rådande förhållanden
            skall bibehållas. Att staten har haft rätt till hälftenandel i
            ett gruvprojekt, utan något som helst ekonomiskt åtagande, är
            en regel som har verkat avkylande på investeringslusten.
          </note>
          <note>
            Detta är inte minst betydelsefullt för utländska prospektörer,
            som med nuvarande regler tänker sig för mer än en gång när de
            inser vilka rättigheter den svenska staten har skaffat sig. Att
            avskaffa kronoandelssystemet ger marknaden en signal om att prospekterings-
            och gruvsatsningar blir mer lönande i Sverige i framtiden. Företagen
            får ökad motivation och också ökat ekonomiskt utrymme för prospekteringsverksamhet.
          </note>
          <note>
            När det gäller giltighetstiden för bearbetningskoncession föreslår
            regeringen att tiden förlängs från 10 år till 15 år. Näringsutskottet
            instämmer i det angelägna att förlänga giltighetstiden men anser
            att det finns goda skäl för en ytterligare förlängning av giltighetstiden.
          </note>
          <note>
            Näringsutskottet föreslår att giltighetstiden skall uppgå till
            25 år. En tjugofemårig giltighetstid innebär en återgång till
            vad som gällde enligt 1974
          </note>
          <note>
            års gruvlag, en lag som var giltig fram till att den nya minerallagen
            trädde i kraft den 1 juli 1992.
          </note>
          <note>
            Detta har stor betydelse, eftersom en seriös gruvverksamhet med
            ansvarsfull framtidsplanering kräver att det finns regler som
            medger en lång framförhållning.
          </note>
          <note>
            Med tjugofemårig giltighetstid kommer Sveriges regler om giltighetstidens
            längd att stämma överens med vad som gäller i många andra länder
            som har betydande gruvverksamhet. Det gläder mig att vi även i
            denna för gruvindustrin mycket viktiga fråga har varit helt eniga
            runt bordet i näringsutskottet.
          </note>
          <note>
            Även här är det Vänstern som avviker.
          </note>
          <note>
            Det i den nya minerallagen införda kravet på lämplighetsprövning
            för att få bearbetningskoncession tas bort enligt regeringens
            och utskottsmajoritetens förslag.
          </note>
          <note>
            Socialdemokraterna med stöd av vänstern har en annan mening i
            denna fråga och vill behålla lämplighetskravet.
          </note>
          <note>
            Kravet på malmbevisning innebär i sig krav på så kvalificerade
            egenskaper hos aktören att det är en tillräcklig garanti för att
            endast lämpliga exploatörer ges bearbetningstillstånd.
          </note>
          <note>
            Bestämmelserna om särskilda lämplighetskrav riskerar att få en
            avskräckande effekt på nya prospekteringsinsatser från såväl stora
            som små företag. Sannolikt lägger kravet en hämsko på nya prospektörer,
            eftersom det innebär ett osäkerhetsmoment som är särskilt oroande
            för den ännu ej etablerade och kände aktören.
          </note>
          <note>
            I linje med regeringens uttalade vilja att stimulera till prospektering
            föreslås att denna onödiga lagreglering som har hämmande inverkan
            på nya prospekteringsinsatser rensas bort.
          </note>
          <note>
            Lämplighetskravet kvarstår när det gäller aktörer som övertar
            en koncession, eftersom förvärvaren inte presterat någon malmbevisning.
            Likaså motiverar de särskilda förhållanden som råder för utvinning
            av olja och gasfyndigheter att man behåller lämplighetskravet
            för dessa områden.
          </note>
          <note>
            Fru talman! Leif Marklund, Bengt Hurtig och jag har olika uppfattningar
            om vad statens ansvarsområde skall omfatta och vad som är företagens
            uppgifter. Statens roll är att skapa de bästa möjliga grundförutsättningarna
            för företag att bedriva verksamhet i Sverige. Statens uppgift
            är varken att äga eller att driva företag. Det är inte heller
            en statlig uppgift att ge stödpengar till vissa branscher eller
            att engagera sig i den direkta prospekteringsverksamheten med
            sådant stöd.
          </note>
          <note>
            Socialdemokraterna vill ha kvar statligt stöd till prospektering,
            trots att erfarenheterna har varit mycket nedslående. Trots den
            förödande kritik mot den statliga prospekteringen och NSG:s prospekteringsverksamhet
            som riksdagens revisorer kom med för något år sedan vill
          </note>
          <note>
            Socialdemokraterna fortsätta i stort sett i samma gamla hjulspår,
            med nya årliga tillskott från skattebetalarna till prospekteringsstöd.
            Allt detta är redan prövat. Resultatet är inte efterföljansvärt.
          </note>
          <note>
            Att bygga upp verksamhet på bidragsberoende är inte särskilt
            populärt inom näringslivet. Det som är viktigt för företagen är
            att det finns goda generella förutsättningar för verksamheten.
          </note>
          <note>
            Inom mineralförsörjningens område är det tillgängligheten till
            prospekteringsinriktad geologisk information och fasta spelregler
            som företagen frågar efter. Regeringens stopptecken för prospekteringsstöd
            har inte mötts av några upprörda protester från näringen. Det
            är inte företagen inom branschen som påstår att de måste ha stödpengar
            för att kunna prospektera. Det är
          </note>
          <note>
            Socialdemokraterna och Vänstern som påstår det.
          </note>
          <note>
            Fru talman! Genom dagens beslut öppnar vi dörrarna för ett bättre
            klimat för intresserade prospektörer med syftet att i Sverige
            skapa en gruv-, mineral- och prospekteringspolitik som stimulerar
            prospektörer och företag till nya engagemang i vårt land.
          </note>
          <note>
            Jag yrkar bifall till utskottets hemställan och avslag på reservationerna.
          </note>
          <note type="speaker">
            Anf. 137 LEIF MARKLUND (s) replik:
          </note>
          <note>
            Fru talman! Som Karin Falkmer påpekar, och som jag sade i mitt
            anförande, har vi varit ganska överens om regeringens proposition
            med förslag till ändringar i minerallagen. Det finns naturligtvis
            skiljelinjer, och det framgår av vad vi framför i våra reservationer.
            När det gäller giltighetstiden är vi överens om att gå tillbaka
            till den gamla modellen.
          </note>
          <note>
            Detta är en långsiktig verksamhet som bör få den tiden.
          </note>
          <note>
            Regeringen och näringsutskottets majoritet föreslår att malmbevisningen
            skall ersättas av en bearbetningskoncession med lägre krav. Det
            tycker vi pekar mot en ny sorts guldgrävarepok. Man kan förutsäga
            att vi får rovdrift på våra naturtillgångar.
          </note>
          <note>
            Man kommer att bryta den fina malmen som man lätt kan komma åt,
            och sedan kommer man att lämna verksamheten. Vi tycker inte att
            våra naturtillgångar skall hanteras på det sättet.
          </note>
          <note>
            Karin Falkmer försöker beskriva det som att vi socialdemokrater
            vill ha statlig inblandning och bidragsberoende. Det är helt fel.
            Vi har sagt att vi kan släppa kravet på kronoandelar. Men vi släpper
            inte kravet på att man i första ledet måste ha statliga insatser
            när det gäller prospektering.
          </note>
          <note>
            Prospekteringen kan nästan liknas vid grundforskning. Det är
            ett tidigt stadium i en bearbetningskedja, och resultatet är då
            ganska ovisst. Därför måste vi i likhet med andra länder ha ett
            statligt engagemang. Samtidigt kan man också ha en viss styrning
            av prospekteringsverksamheten, i och med att man lämnar statliga
            medel.
          </note>
          <note>
            Det är inget annat land i världen, utom kanske något enstaka,
            som har gått ifrån statligt engagemang helt i den delen. Vi tror
            att det kommer att äventyra vårt lands ställning som ett av de
            största mineralländerna i världen, om vi helt upphör med statligt
            engagemang när det gäller att komma åt de nya tillgångarna.
          </note>
          <note type="speaker">
            Anf. 138 KARIN FALKMER (m) replik:
          </note>
          <note>
            Fru talman! Det är i och för sig glädjande att vi har nått enighet
            så långt som vi har gjort i detta betänkande. Jag tycker att det
            är tråkigt att lyssna till Leif Marklund och den misstro han visar
            företagen, när han säger att de kommer att starta rovdrift.
          </note>
          <note>
            Ett företag som har fått en malmbevisning har lagt ner oerhört
            mycket arbete och oerhört mycket kapital, innan man kommit så
            långt på vägen.
          </note>
          <note>
            Lämplighetskravet infördes när den nya minerallagen kom till.
            Lagförslaget var föremål för en remissrunda, där de flesta remissinstanserna
            var mycket starkt kritiska till införandet av denna bestämmelse.
            En överväldigande majoritet hävdade att regler om lämplighetskrav
            helt enkelt var onödiga, eftersom malmbevisningskravet är ett
            så starkt krav i sig.
          </note>
          <note type="speaker">
            Anf. 139 LEIF MARKLUND (s) replik:
          </note>
          <note>
            Fru talman! Jag får väl stå ut med att Karin Falkmer tycker att
            det är tråkigt att lyssna på mig. Men det är sakfrågan det gäller,
            Karin Falkmer.
          </note>
          <note>
            Vår inställning, att det som nu föreslås innebär risker för rovdrift,
            ligger fast. Den fria marknaden och kapitalet har ju inbyggt i
            sig att det gäller att komma åt det man tjänar mest pengar på.
            Att företagen sedan skulle ta hand om rester och liknande, kommer
            vi aldrig att få uppleva med det upplägg som nu föreslås av regeringen.
          </note>
          <note>
            Vi står kvar vid att det bör finnas ett lämplighetskrav enligt
            den gamla modellen.
          </note>
          <note type="speaker">
            Anf. 140 KARIN FALKMER (m) replik:
          </note>
          <note>
            Fru talman! Det är inte tråkigt i sig att lyssna på
          </note>
          <note>
            Leif Marklund, men jag tycker att det han sade i sin replik alldeles
            nyss är oerhört avslöjande i fråga om hans inställning till svenskt
            näringsliv. Jag trodde att man skulle slippa höra sådant i riksdagens
            kammare.
          </note>
          <note>
            Den misstro mot svenska företagare som Leif
          </note>
          <note>
            Marklund avslöjar tycker jag är väldigt tråkig att höra.
          </note>
          <note>
            Talmannen anmälde att Leif Marklund anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 141 BENGT HURTIG (v):
          </note>
          <note>
            Fru talman! Karin Falkmer konstaterar att vi har olika uppfattningar
            om statens ansvarsområde, och det är säkert helt riktigt. Jag
            tror att vi nu genomlever en epok, kanske något decennium, där
            samhällets och statens ansvarsområde skall krympas, av ideologiska
            skäl, men att vi så småningom naturligtvis, precis som i andra
            länder, får gå tillbaka till ett samhällsansvar, när realismen
            har återinträtt på scenen.
          </note>
          <note>
            Vi är överens om att det skall skapas bästa möjliga förutsättningar
            för företagen och för gruvnäringen.
          </note>
          <note>
            Det innebär att de sunda verksamheterna, de sunda gruvbolagen,
            måste få konkurrera på likartade villkor. Det gör de inte, om
            det kommer in oansvariga element i verksamheten.
          </note>
          <note>
            Karin Falkmer säger också att erfarenheterna är nedslående av
            den statliga prospekteringen. Ja, prospekteringskostnaderna per
            ton har ökat kraftigt i hela världen, också i Sverige, och resultaten
            låter ibland vänta på sig. Men rätt vad det är hittar man malm,
            om man är nog uthållig.
          </note>
          <note>
            Ett exempel är vad som har inträffat i Arjeplog, i
          </note>
          <note>
            Laisvall, där man med relativt måttlig insats har hittat en mycket
            rik fyndighet. Nu återstår att undersöka hur pass stor den är.
            Fyndigheten upptäcktes med hjälp av regionalpolitiska insatser
            för Arjeplog, och hade inte de kommit till stånd hade man kanske
            inte hittat den.
          </note>
          <note>
            Så det gäller att kunna mobilisera den uthållighet som behövs
            i prospekteringen, och den tror jag att bara samhället, staten,
            kan stå för. Det är också erfarenheterna från andra länder.
          </note>
          <note type="speaker">
            Anf. 142 KARIN FALKMER (m) replik:
          </note>
          <note>
            Fru talman! Sverige är liksom världen i övrigt inne i en epok
            där marknadsekonomin visar att den är den enda ekonomiska teori
            som är hållbar. Med marknadsekonomin följer ansvar. Med marknadsekonomin
            följer också att man har en god tilltro till de aktörer som satsar,
            bl.a. på prospektering.
          </note>
          <note>
            Vad företagen har bett om är att vi skall se till att ta fram
            det första ledet i prospekteringskedjan, nämligen basmaterialet
            för kartering. Det är det grundmaterial som de behöver för att
            kunna fatta riktiga prospekteringsbeslut. Företagen har inte frågat
            efter stödpengar.
          </note>
          <note>
            Det är min övertygelse att med den politik som regeringen nu
            har genomfört på det här området kommer det att visa sig att företagen
            i Sverige fortsätter att leta efter såväl malmer som mineraler.
          </note>
          <note>
            Jag har en mycket god tilltro till vårt lands möjligheter att
            visa framfötterna fortsättningsvis på gruv- och mineralindustriområdet.
          </note>
          <note type="speaker">
            Anf. 143 BENGT HURTIG (v) replik:
          </note>
          <note>
            Fru talman! De totala insatserna för prospektering i Sverige
            har minskat kraftigt. Nu har inte den här regeringen suttit så
            länge, så vi kanske inte hinner se resultaten av det.
          </note>
          <note>
            Den kortsiktighet som tyvärr ganska ofta är förknippad med den
            privata verksamheten gör att företagen inte gärna ger sig in på
            insatser som det kanske tar 10, 20 eller 30 år innan man får se
            resultat av. Där måste alltså samhället ta ett ansvar.
          </note>
          <note>
            Jag tror, som jag sade tidigare, att man kommer tillbaka till
            den insikten så småningom.
          </note>
          <note type="speaker">
            Anf. 144 KARIN FALKMER (m) replik:
          </note>
          <note>
            Fru talman! Bengt Hurtig har rätt när han säger att just den
            här branschen är mycket långsiktig. Därför tycker jag att Bengt
            Hurtig är litet inkonsekvent, när han i det senaste inlägget pratar
            om hur långsiktig branschen är, med framförhållning på 25-
          </note>
          <note>
            30 år, och han alldeles innan hade stått i talarstolen och gått
            emot en förlängning av koncessionstiden till 25 år, som vi och
            Socialdemokraterna motiverade med precis samma skäl som Bengt
          </note>
          <note>
            Hurtig anför.
          </note>
          <note>
            Jag kan bara konstatera att Bengt Hurtig, som är vänsterpartist,
            och jag har diametralt olika uppfattning i näringslivsfrågor.
          </note>
          <note type="speaker">
            Anf. 145 BENGT HURTIG (v) replik:
          </note>
          <note>
            Fru talman! Om man har en tid för bearbetningskoncession på 15
            år eller 10 år, har man alltid fått förlängning när man har haft
            behov av det. Det är bara det att det funnits ett visst samhällsinflytande
            över processen, så att de bearbetningar som man förväntar sig
            också kommer till stånd. Det tycker jag inte alls står i motsättning
            till det argument jag anförde tidigare, att prospektering måste
            vara långsiktig och uthållig.
          </note>
          <note type="speaker">
            Anf. 146 LEIF MARKLUND (s):
          </note>
          <note>
            Fru talman! Karin Falkmer tycker att vår syn på näringslivet
            och marknaden är förödande. Men det är inte så, Karin Falkmer,
            utan vi tycker att näringslivsfrågorna är väldigt viktiga, och
            vi vill skapa de bästa förutsättningar för näringslivet.
          </note>
          <note>
            Vi vill skapa sådana förutsättningar för vår industri att den
            inte slås ut av skojare, som vi kan förvänta oss att det dyker
            upp när man plockar bort lämplighetskravet i samband med bearbetningskoncession.
          </note>
          <note>
            Vad beträffar vår syn på näringslivet vill jag också säga att
            vi ju har vissa erfarenheter av de avregleringar som har skett,
            dels under socialdemokratisk regeringstid, dels under den borgerliga
            regeringens tid. Bankavreglering, valutaavreglering, taxiavreglering
            -- på alla områden har faktiskt marknaden misskött det mandat
            den har fått av Sveriges riksdag att hantera frågorna. Det har
            gjort att vi måste dra oss tillbaka och fundera på hur långt man
            kan gå med avregleringarna.
          </note>
          <note>
            Gruvnäringen är ett typiskt exempel på områden där vi måste vara
            försiktiga -- också många andra skulle kunna nämnas. Vi vill i
            grunden skapa de bästa förutsättningar, så att konkurrensneutralitet
            råder och vi inte får en hel del marknadsaktörer som dels är olämpliga,
            dels inte alls bra för nationen.
          </note>
          <note type="speaker">
            Anf. 147 KARIN FALKMER (m):
          </note>
          <note>
            Fru talman! Är det Socialdemokraternas genomgående syn på svensk
            näringsliv att de är skojare, att man kan förvänta sig att de
            skall fiffla och att de bedriver rovdrift? De avarter som har
            visat sig inom vissa branscher beror ju på att
          </note>
          <note>
            Socialdemokraterna under sin långa regeringsperiod satte spelregler
            på näringsområdet i det här landet som fått tråkiga följder på
            många håll.
          </note>
          <note>
            Att ha en sådan syn på näringslivet som Leif
          </note>
          <note>
            Marklund gör sig till tolk för här, hoppas jag är en inställning
            som begränsas till Lillpite, möjligen med omnejd.
          </note>
          <note type="speaker">
            Anf. 148 LEIF MARKLUND (s):
          </note>
          <note>
            Fru talman! Jag tycker att det sista var ett mycket ojust inlägg,
            Karin Falkmer.
          </note>
          <note>
            Jag har inte sagt att vi har en generell syn på näringslivet
            som sådant. Däremot har vi sett att avarterna dyker upp när avregleringarna
            blir fullständiga. Det är ett tecken på att marknaden inte själv
            klarar av situationen. Då måste det finnas samhällsstyrningar
            även på detta område.
          </note>
          <note>
            Det är bra om vi håller oss allmänt till det som sägs och inte
            till angrepp på enskilda personer. Det vore även klädsamt av Karin
            Falkmer.
          </note>
          <note type="speaker">
            Anf. 149 KARIN FALKMER (m):
          </note>
          <note>
            Fru talman! I det här sammanhanget är det lämplighetskravet för
            att få bearbetningskoncession som vi pratar om. Det är ett krav
            som ställs på ett företag som redan visat kompetens och vilja.
            De har också visat att de har en viss ekonomi eftersom de klarat
            sig fram till att få en malmbevisning.
          </note>
          <note>
            Jag tycker att det är stötande att i detta sammanhang ta de ord
            i munnen som Leif
          </note>
          <note>
            Marklund har gjort i dagens debatt.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 3 juni.)
          </note>
          <note>
            26 § Värnpliktiga i mobiliserings- och förplägnadstjänst m.m.
          </note>
          <note>
            Föredrogs
          </note>
          <note>
            försvarsutskottets betänkande
          </note>
          <note>
            1992/93:FöU11 Värnpliktiga i mobiliserings- och förplägnadstjänst
            m.m. (prop. 1992/93:228).
          </note>
          <note type="speaker">
            Anf. 150 KARIN WEGESTÅL (s):
          </note>
          <note>
            Fru talman! Förslaget om värnpliktiga i mobiliserings- och förplägnadstjänst
            har en lång och föga ärorik historia. I propositionen 1989/90
          </note>
          <note>
            Arméns utveckling och totalförsvarets planeringssystem delgav
            regeringen riksdagen sin uppfattning att värnpliktiga borde kunna
            grundutbildas för krigsplacering i förrådsoch verkstadsorganisationen.
          </note>
          <note>
            Genom att grundutbilda personal för förråds- och verkstadsorganisationen
            skulle dessa värnpliktiga i viss utsträckning kunna utnyttjas
            även för att upprätthålla materielberedskapen i fred. Därmed skulle
            de utgöra en viktig del av mobiliseringsberedskapen.
          </note>
          <note>
            Den civilanställda personalen skulle kompletteras med värnpliktiga.
            Dessa skulle krigsplaceras efter genomgången grundutbildning.
            Förutsättningar skulle skapas för att de civilanställda skulle
            kunna bli handledare för de värnpliktiga. Den dåvarande försvarsministern
            ansåg att utbildningstidens längd för värnpliktiga i förrådsorganisationen
            borde prövas ytterligare. Riksdagen hade ingen erinran häremot
            vid behandlingen av försvarsutskottets betänkande 1989/90:FöU3.
          </note>
          <note>
            Detta beslut referar man ofta till när det gäller den fortsatta
            hanteringen av frågan om värnpliktiga i stödproduktionen. Det
            bör påpekas att förplägnadsvärnpliktiga inte ingick i detta beslut.
          </note>
          <note>
            En försöksverksamhet skulle föregå beslut om värnpliktstidens
            längd och utbildningens innehåll för förrådsvärnpliktiga.
          </note>
          <note>
            Överbefälhavaren föreslog i sitt kompletterande underlag inför
            försvarsbeslutet år 1992 att mobiliserings- och förplägnadsplutoner
            skulle organiseras. Chefen för armén hade utrett förutsättningarna
            för en sådan åtgärd.
          </note>
          <note>
            Regeringen ansåg att för att värnpliktsutbildningen skulle få
            genomföras inom den fredstida stödproduktionen skulle utbildningen
            leda till krigsplacering. Krigsorganisationens personalförsörjning
            skulle bli effektivare.
          </note>
          <note>
            Regeringen menade att det fanns skäl för att organisera mobiliserings-
            och förplägnadsförband.
          </note>
          <note>
            Enligt Chefen för armén borde de ha en utbildningstid på ca 270
            dagar. Det skulle kräva en ändring av värnpliktslagen.
          </note>
          <note>
            Förslaget innebar dessutom en utökning av behovet av förrådsvärnpliktiga
            inför en förändring av organisationen och ett icke tidigare anmält
            behov av förplägnadsvärnpliktiga som skulle grundutbildas för
            att tjänstgöra i fältkök och storkök. Regeringen föreslog motsvarande
            lagändring i propositionen om värnpliktsutbildning.
          </note>
          <note>
            Utskottets behandling av propositionen speglar stor tveksamhet.
            Enligt utskottets mening är det viktigt att effektivisera stödproduktionen
            och ta till vara besparingsmöjligheterna. Men utskottet delar
            uppfattningen i den socialdemokratiska partimotionen att besparingar
            i stödproduktionen inte får utgöra motiv för att överutbilda värnpliktiga,
            dvs. utbilda fler än vad som behövs för uppgiften.
          </note>
          <note>
            Den av riksdagen redan 1990 godkända försöksverksamheten avseende
            verkstads- och förrådsvärnpliktiga har inte redovisats i beslutsunderlaget.
            Trots att regeringen i sin proposition har tagit hänsyn till en
            del av de alternativ till nyrekrytering som Pliktutredningen har
            föreslagit, redovisas varken volymen eller de närmare förutsättningarna
            för de berörda värnpliktigas utnyttjande i krigsorganisationen
            eller utbildningens innehåll. Riksdagen förutsatte att regeringen
            skulle återkomma med förslag om detta.
          </note>
          <note>
            De siffror som redovisas i propositionen är de som
          </note>
          <note>
            Chefen för armén redovisade i augusti 1992. Det antal mobiliserings-
            och förplägnadsvärnpliktiga som årligen skulle behöva genomgå
            grundutbildning uppges här vara 2 500 per år. För
          </note>
          <note>
            Pliktutredningen uppgav Chefen för armén att de militära myndigheterna
            årligen skulle utbilda en tiondel av det planerade antalet värnpliktiga,
            dvs.
          </note>
          <note>
            1 600 per år. Därifrån avgår sedan de civilanställda som kan
            krigsplaceras och de värnpliktiga som kan överföras från merbehovsutbildningen
            inom marinen. Pliktutredningen har förslagit att uppsättningstiden
            skall förlängas, och det föreslås också i propositionen. Det antal
            värnpliktiga som skall grundutbildas per år anges alltså inte.
          </note>
          <note>
            Pliktutredningen ansåg däremot att antalet 450
          </note>
          <note>
            värnpliktiga per år var för högt.
          </note>
          <note>
            Under den tid som Chefen för armén har utrett behovet av förråds-
            och förplägnadsvärnpliktiga har antalet civilanställda som ansetts
            övertaliga sjunkit från 1 500 till 800. I propositionen anges
            nu att det är 550.
          </note>
          <note>
            Med tanke på den kritik som förslaget har fått vidkännas i försvarsutskottet,
            och även från ansvariga ute i organisationen, anser vi socialdemokrater
            att regeringens förslag inte skall genomföras. Det har även kommit
            kritik från den fackliga organisationen. Mitt under den största
            arbetslösheten i Sverige under modern tid finns det risk för att
            dess medlemmar kastas ut i arbetslöshet.
          </note>
          <note>
            I den konsultrapport som tagits fram genom arbetstagarorganisationernas
            försorg framkommer också många farhågor kring utbildningens innehåll
            och konsekvenser. De lokala myndigheterna anser att utbildningen
            av värnpliktiga i stödproduktionen kommer att ha allvarliga brister
            och leda till soldater som inte är utbildade för sina krigsuppgifter.
            Man misstänker att de värnpliktiga kommer att få arbeta med mindre
            kvalificerade uppgifter. En allvarlig invändning är också säkerhetsaspekten
            när det gäller den ökade persongenomströmningen i de militära
            förråden.
          </note>
          <note>
            Dessutom kommer vissa kostnader inom utbildningsorganisationen
            att öka markant, framför allt genom investeringar i lokaler och
            utbildningsmateriel.
          </note>
          <note>
            Fru talman! Riksdagen har inte fått det underlag som begärts
            för att kunna fatta beslut i den här frågan. Förutsättningarna
            för att genomföra förslaget har helt förändrats under handläggningstiden.
          </note>
          <note>
            Fru talman! Jag yrkar avslag på regeringens proposition vad avser
            värnpliktiga i mobiliseringsoch förplägnadstjänst.
          </note>
          <note type="speaker">
            Anf. 151 SVEN LUNDBERG (s):
          </note>
          <note>
            Fru talman! I den proposition som vi nu behandlar föreslår regeringen
            att avvecklingen av de civilanställda som berörs av införandet
            av utbildningen av mobiliserings- och förplägnadsvärnpliktiga
            av arbetsmarknadsskäl enbart bör ske genom naturlig avgång på
            Gotland och i nuvarande Övre Norrlands militärområde.
          </note>
          <note>
            I en första version, som delades till de militära myndigheterna,
            omfattades även Nedre Norrlands militärområde av förslaget.
          </note>
          <note>
            Det är inkonsekvent av regeringen att hävda att det enbart på
            Gotland och i Övre Norrlands militärområde finns arbetsmarknadsskäl
            för en avveckling genom naturlig avgång.
          </note>
          <note>
            Det är alldeles uppenbart att situationen på arbetsmarknaden
            i Nedre Norrlands militärområde är betydligt sämre än på Gotland,
            och den är minst lika bekymmersam som i Övre Norrlands militärområde.
            Som exempel kan jag anföra att arbetslösheten i Sollefteå och
            Östersund är betydligt högre än i Umeå, Boden och på Gotland.
          </note>
          <note>
            Det är också inkonsekvent av regeringen att skilja ut Nedre Norrlands
            militärområde från åtgärden att avveckla de civilanställda genom
            naturlig avgång. Milo NN och Milo ÖN kommer i sommar att gå samman
            i ett gemensamt Milo Norr. Det är då inkonsekvent och fel att
            de civilanställda som berörs av förslaget skall avvecklas genom
            naturlig avgång enbart i halva det nya militärområdet.
          </note>
          <note>
            Åtgärden bör omfatta hela det nya militärområdet.
          </note>
          <note>
            Herr talman! Jag har avgett ett särskilt yrkande som har delats
            till kammarens ledamöter. Förslaget innebär att även de civilanställda
            i Nedre Norrlands militärområde som berörs av införadet av mobiliserings-
            och förplägnadsvärnpliktiga skall avvecklas genom naturlig avgång,
            liksom på
          </note>
          <note>
            Gotland och i Övre Norrlands militärområde.
          </note>
          <note>
            Herr talman! Jag yrkar således bifall till mitt särskilda yrkande.
          </note>
          <note>
            Det av Sven Lundberg under överläggningen framställda yrkandet
            hade följande lydelse:
          </note>
          <note>
            att riksdagen som sin mening ger regeringen till känna följande:
          </note>
          <note>
            I propositionen föreslår regeringen att av arbetsmarknadsskäl
            bör uppsägningen av civilanställda som berörs av införandet av
            utbildningen av mobiliserings- och förplägnadsvärnpliktiga enbart
            avvecklas genom naturlig avgång på Gotland och i nuvarande Övre
          </note>
          <note>
            Norrlands militärområde.
          </note>
          <note>
            I en första version från regeringen omfattades även
          </note>
          <note>
            Nedre Norrlands militärområde av förslaget om avveckling av civilanställda
            genom naturlig avgång, frånsett Gävleborgs län.
          </note>
          <note>
            Det är uppenbart att situationen på arbetsmarknaden i Nedre Norrlands
            militärområde är betydligt sämre än på Gotland och minst lika
            bekymmersam som i Övre Norrlands militärområde. Som exempel kan
            anföras att arbetslösheten i Sollefteå och Östersund är betydligt
            högre än i Umeå, Boden och på Gotland.
          </note>
          <note>
            Nedre Norrlands militärområde och Övre
          </note>
          <note>
            Norrlands militärområde kommer i sommar att gå samman i ett gemensamt
            militärområde Norr och det är då inkonsekvent och fel att de civilanställda,
            som berörs av införandet av utbildningen av mobiliserings- och
            förplägnadsvärnpliktiga, skall avvecklas genom naturlig avgång
            enbart i halva det nya militärområdet.
          </note>
          <note>
            Därför bör, enligt det ursprungliga förslaget, även civilanställda
            som berörs av införandet av mobiliserings- och förplägnadsvärnpliktiga
            i Nedre
          </note>
          <note>
            Norrlands militärområde avvecklas genom naturlig avgång.
          </note>
          <note type="speaker">
            Anf. 152 STURE ERICSON (s):
          </note>
          <note>
            Herr talman! Den något märkliga talarlistan för detta ärende
            är orsakad av att denna fråga har blivit något av en hjärtesak
            för oss socialdemokrater.
          </note>
          <note>
            Den har samtidigt hanterats med uppenbar olust av försvarsutskottets
            borgerliga ledamöter, utom möjligen av Anders Björcks specielle
            ombud i försvarsutskottet, Henrik Landerholm, som upprätthåller
            en hurtig attityd å tjänstens vägnar.
          </note>
          <note>
            Detta är en olustig fråga. Med berått mod skapar riksdagen en
            stor grupp arbetslösa alldeles i onödan och till ökade kostnader
            för skattebetalarna.
          </note>
          <note>
            Förslaget om att utnyttja värnpliktiga för arbete i kök och förråd
            i stället för civilanställda väcktes för några år sedan. Vid den
            tidpunkten skulle alla vapenföra värnpliktiga utbildas, och armén
            fick ta hand om överskottet, dvs. de som egentligen inte behövdes
            i krigsorganisationen.
          </note>
          <note>
            Sedan dess har vi ändrat värnpliktslagen, och numera skall bara
            de värnpliktiga kallas in som verkligen behövs i krigsorganisationen.
            Övriga vapenföra värnpliktiga förs över i en s.k.
          </note>
          <note>
            utbildningsreserv.
          </note>
          <note>
            När Arméstaben först presenterade förslag om att ersätta civilanställd
            personal med värnpliktiga ville man avskeda ca 1 500 personer.
            När vi från socialdemokratisk sida protesterade och krävde bättre
            underlag krympte behovet av att avskeda personal till 800--900
            personer. Sedan vi tryckt på ytterligare har behovet att avskeda
            minskat till ca
          </note>
          <note>
            550 civilanställda, dvs. ungefär en tredjedel av det ursprungligen
            planerade antalet.
          </note>
          <note>
            Enligt vår uppfattning är det inte heller nödvändigt -- och självfallet
            inte önskvärt -- att nu avskeda dessa 550 civilanställda. Mycket
            tyder på att avsikten är att utnyttja värnpliktiga i kök och förråd
            som grå arbetskraft.
          </note>
          <note>
            Pliktutredningen har pekat på att det inte blir några nämnvärda
            besparingar genom den här förändringen. Ser man till samhällets
            samlade kostnader, och inte bara till försvarets utgifter, är
            det troligt att det beslut den borgerliga majoriteten stödd på
            Ny demokrati kommer att fatta här i morgon bitti ledder till ökade
            utgifter för staten.
          </note>
          <note>
            Det hänger samman med att flertalet av de ca 550
          </note>
          <note>
            civilanställda som nu förlorar jobbet går direkt ut i arbetslöshet.
          </note>
          <note>
            Jag kan förstå att planerare på Arméstaben på avstånd från verkligheten
            lyckats räkna fram en besparing för försvaret. Men regering och
            riksdag har ju att se till den samlade effekten av de beslut som
            fattas. Det här beslutet betyder ökade statsutgifter, inte en
            besparing.
          </note>
          <note>
            De värnpliktiga som nu tas ut för denna tjänstgöring i kök och
            förråd kommer att uppleva att de under en stor del av sin utbildningstid
            utför ett regelrätt arbete som hittills har skötts av civilanställd
            personal. De kommer att fråga sig varför de på detta sätt skall
            utnyttjas som grå arbetskraft. Med det här beslutet får vi tillbaka
            forna tiders malajer.
          </note>
          <note>
            Enligt den ändrade värnpliktslagen får värnpliktiga bara kallas
            in för utbildning för krigsorganisationens behov. Eftersom det
            handlar om annat än utbildning kan beslutet i hög grad ifrågasättas.
          </note>
          <note>
            Kunniga personer som förstår sig på frågor om krigsorganisationen
            berättar, att med detta nya system kommmer behovet av värnpliktiga
            att vara fyllt efter cirka åtta år. Då finns det under ett antal
            år inget behov av att utbilda värnpliktiga för dessa uppgifter.
            Däremot finns det naturligtvis arbetsuppgifter att sköta i kök
            och förråd. Skall armén då på nytt anställa civil personal?
          </note>
          <note>
            Värnpliktslagen tillåter inte att man tar in värnpliktiga av
            andra skäl än för krigsorganisationens behov.
          </note>
          <note>
            Vi har under det dryga år den här frågan varit aktuell fått många
            bevis på vilken utomordentligt dålig förändring Arméstaben och
            regeringen nu pressar igenom. De flesta exempel på vilka praktiska
            konsekvenser det blir kommer naturligtvis från civilanställda
            och deras organisationer lokalt och centralt. Men även många militärer
            med ansvar för den lokala verksamheten anser att detta är ett
            felaktigt beslut.
          </note>
          <note>
            Men det har inte gått att hejda. Arméchefen och
          </note>
          <note>
            Arméstaben har på senare tid fått bakläxa på sina dåligt underbyggda
            förslag. Nu blir det en prestigesak att pressa igenom även dåliga
            och på sakliga grunder hårt kritiserade förändringar.
          </note>
          <note>
            De krigsförråd som nu skall skötas av värnpliktiga har hittills
            varit i händerna på yrkesfolk med lång erfarenhet. Nu ersätts
            de med ungdomar som under några månader av sin grundutbildning
            förväntas göra deras jobb. Det är ofta dyr och ömtålig utrustning
            i dessa förråd.
          </note>
          <note>
            Förra veckan ringde en upprörd försvarsanställd från ett regemente
            i Mellannorrland. De två första värnpliktiga som uttagits för
            förrådstjänst hade redan fått avbryta denna tjänstgöring sedan
            de ertappats med att stjäla ur förråden. Han vädjade om att experimentet
            skulle avbrytas. Jag svarade att det tyvärr är för sent.
          </note>
          <note>
            Han sände mig i dag ett fax. Där berättar han att dessa två värnpliktiga
            nu kommer att polisanmälas.
          </note>
          <note>
            De som har haft att göra med saken är upprörda.
          </note>
          <note>
            De undrar vad som kommer att hända när det inte längre finns
            civilanställd personal i dessa förråd.
          </note>
          <note>
            Myndigheterna och regementsledningen är nu så oroade att de har
            kallat till ett möte för att diskutera vilken materiel de värnpliktiga
            skall kunna hantera i förråden.
          </note>
          <note>
            Det sägs i faxet: Redan nu står det klart att värnpliktiga kommer
            att få hantera materiel i krigsförråd. Märk väl att det alltid
            har varit en förutsättning att mobiliserings- och förplägnadsvärnpliktiga
            skall hantera mobiliseringsförråd, dvs. krigsmateriel, och inte
            materiel i fredsförråd. Detta är ytterligare ett bevis på att
            chefens för arméns förslag är en ren pappersprodukt som helt saknar
            förankring i verkligheten.
          </note>
          <note>
            Det är vad som sägs i faxet.
          </note>
          <note>
            Riksdagen begärde i sitt beslut den 3 juni 1992 att
          </note>
          <note>
            Pliktutredningen skulle se över den här frågan och komma med
            förslag. Enligt riksdagsbeslutet skulle regeringen sedan utan
            tidsspillan återkomma till riksdagen med förslag i frågan.
          </note>
          <note>
            Detta riksdagsbeslut struntade försvarsministern i och gav i
            stället den 10 december 1992 arméchefen order om att genomföra
            det utsprungliga förslaget, med beaktande av Pliktutredningen.
            Den här handläggningen skall nu granskas av riksdagens konstitutionsutskott.
          </note>
          <note>
            Arméchefen satte naturligtvis i december genast i gång processen
            att avskeda hundratals civilanställda. Motivet lär vara arbetsbrist.
            Det går ju nu efter riksdagsbeslutet att använda värnpliktiga
            som arbetskraft i stället.
          </note>
          <note>
            Herr talman! I praktiken är naturligtvis den här frågan redan
            avgjord. Varslen är lagda. De värnpliktiga är redan inkallade.
            Åke Sagrén och
          </note>
          <note>
            Anders Björck har lyckats genomdriva ett mycket dåligt förslag.
            Vi socialdemokrater i försvarsutskottet vet att flertalet av de
            borgerliga utskottsledamöterna känner stor tveksamhet och helst
            skulle ha velat stoppa det hela. Men de har inte orkat.
          </note>
          <note>
            Det blir troligen svårt att efter valet i september
          </note>
          <note>
            1994 reparera de skador på personal och materiel som blir följden
            av morgondagens beslut om värnpliktiga i mobiliserings- och förplägnadstjänst.
          </note>
          <note type="speaker">
            Anf. 153 HENRIK LANDERHOLM (m):
          </note>
          <note>
            Herr talman! Frågan om värnpliktiga i stödproduktion är nu uppe
            till riksdagsbehandling för tredje gången. Första principbeslutet
            handlade bara om försöksverksamhet i verkstad och förråd.
          </note>
          <note>
            Det andra beslutet fattades förra våren, och i detta godtogs
            i princip idén med att värnpliktiga utbildas för krigsuppgifter
            i mobiliserings- och förplägnadsförband. Pliktutredningen har
            sedan arbetat vidare med frågan och har inte haft något att invända
            mot uppsättandet av dessa förband.
          </note>
          <note>
            Dessa förband behövs i krigsorganisationen, kanske inte med samma
            angelägenhetsgrad som jaktpiloter, men de behövs på samma sätt
            som skyttesoldater och depåoch bevakningsvärnpliktiga behövs.
            Jag kan inte nog understryka att behovet i krigsorganisationen
            är grunden för utbildningen i försvaret i allmänhet och uttagning
            och utbildning av värnpliktiga i synnerhet.
          </note>
          <note>
            Det resonemang som förts om grå arbetskraft är felaktigt. Dessa
            soldater behövs i krig. Deras uppgifter är viktiga och av avgörande
            betydelse för att försvaret som helhet skall kunna klara sina
            uppgifter. De soldater som utbildas i förplägnadstjänst lagar
            mat, en del både i fält och i storkök och en del, som utbildas
            för territorialförsvaret, bara i storkök. Motivet är inte att
            i första hand spara pengar, utan det är att förbättra förplägnadsfunktionen
            i armén. Men, det är klart att besparingarna kommer som ett brev
            på posten, eftersom det vore mycket olyckligt -- och dyrt -- att
            hålla sig med dubbla organisationer för förrådshållning och matlagning.
            Därför ersätts civilanställda med värnpliktiga. Självfallet är
            det känsligt och självfallet leder detta till debatt. Men vilket
            är egentligen alternativet? Jag kan i alla fall inte försvara
            dubbla organisationer för samma funktion. Det vore ytterst orationellt.
          </note>
          <note>
            Utvecklingen av förplägnadsförband bygger på en omvärdering av
            funktionen som Armén har gjort.
          </note>
          <note>
            Vi kan inte längre ha ''feta'' mål i form av rykande heta kompanikok
            som röjer var våra förband finns.
          </note>
          <note>
            Inte bara moderna spaningshjälpmedel skulle hitta våra soldater
            i både fältförband och territorialförsvaret. Därför måste koken
            tillbaka en bit bakom frontlinjen. Det är anledningen till att
            storkök skall utnyttjas där det går. Då behövs mer och annan utbildning
            som bäst sker i andra moderna storkök, och sådana storkök finns
            på våra militära förband.
          </note>
          <note>
            När det gäller förrådshållningen är det också förändringar i
            mobiliseringsförrådsfunktionen som är anledningen till införandet
            av värnpliktiga i mobiliseringsförband och förrådstjänst. I dag
            är mobiliseringsförråden i armén utspridda -- oftast kompanivis,
            för närvarande i 4 900 förråd -- ofta i lador runt om i Sverige.
            Det har lett till en oerhört dyr och orationell förrådshantering,
            men man har också stora problem att bevaka förråden. Armén går
            nu mot arsenalsprincipen. Förråden läggs alltså samman och i stället
            för att som i dag åka bil mellan förråden under en stor del av
            sin arbetstid kan de som jobbar med detta ägna sig åt vård, inventering
            och komplettering. Arméns förråd skall minskas från 5 000 med
            flera tusen -- jag tror att det blir
          </note>
          <note>
            2 000 färre förråd. I större förråd kan man dessutom samla utrustning
            av samma sort och få en rationell lagerhantering med pallar och
            containrar, något som inte går i bondens lada där varje sak plockas
            in och ut för hand.
          </note>
          <note>
            Varför behövs då mobiliseringsförbanden? Jo, den centraliserade
            förrådshållningen är bra, rationell och säker i fred men osäker
            och sårbar i krig. Då måste utrustningen spridas till många mobiliseringsplatser
            runt om i landet. Detta är mobiliseringsförbandens stora uppgift
            under ett mobiliseringsskede. Därefter skall de användas för att
            förstärka den personellt mycket eftersatta förråds- och underhållstjänsten
            i depåer och förråd på högre nivå.
          </note>
          <note>
            Det har hävdats att Pliktutredningen var mycket tveksam till
            detta. Man satte upp nya villkor och man trodde inte att det skulle
            ge några besparingar.
          </note>
          <note>
            Det är inte riktigt sant -- det vet jag, ty jag var med.
          </note>
          <note>
            Pliktutredningen gav alternativ till värnpliktsutbildning för
            att rekrytera förbanden, något som regeringen i huvudsak har tagit
            hänsyn till, eftersom det var goda förslag. Man menade att det
            på kort sikt kanske inte skulle bli några besparingar. Att besparingseffekten
            på längre sikt är säker, samtidigt som krigsorganisationen stärks
            ifrågasätts inte av utredningen.
          </note>
          <note>
            Är det då otillständigt att låta värnpliktiga jobba i kök och
            förråd under en del av sin utbildning för att kunna lösa sin krigsuppgift?
            Om detta kan man ha olika meningar, men man måste minnas att det
            självfallet är en avvägningsfråga. Utbildningstiden för de värnpliktiga
            är naturligt avpassad så att det också skall gå att få en rationell
            hantering också i fred. Det vore ju dumt att inte använda den
            resurs som utbildas för funktionen i krig för fredsmässiga förplägnads-
            och förrådstjänster.
          </note>
          <note>
            Frågan om hanteringen av den fråga som har lett till den proposition
            och det betänkande som nu ligger på riksdagens bord för avgörande
            har ju Sture
          </note>
          <note>
            Ericson överlämnat till KU för granskning. Därför avstår jag
            nu från att vidare kommentera frågan.
          </note>
          <note>
            Jag delar den uppfattning som här har framförts, att det hade
            varit olyckligt om detta system introducerats med ekonomin som
            förstahandsargument. Pengarna är en bieffekt. Det är krigsorganisationens
            behov som är anledningen till att dessa förband behövs. De beräkningar
            som har gjorts visar att man genom detta sparar lika mycket pengar
            som man hade gjort om man hade lagt ned fyra fredsregementen.
          </note>
          <note>
            Efter Pliktutredningens arbete, efter frågans vidare hantering
            i Arméstaben, efter Chefen för Arméns mobiliseringsutredning och
            efter de genomgripande förändringar i förplägnadsfunktionen som
            nu planeras och genomförs finns det underlag för att fatta beslut.
          </note>
          <note>
            Därför yrkar jag bifall till utskottets hemställan.
          </note>
          <note type="speaker">
            Anf. 154 KARIN WEGESTÅL (s):
          </note>
          <note>
            Herr talman! Henrik Landerholm är mycket säker på att det här
            förslaget skall leda till ett bra beslut.
          </note>
          <note>
            Annars har inte precis säkerheten i fråga om underlaget varit
            framträdande under utskottets behandling. Detta förslag kom upp
            för första gången 1989--1990, då man först ville göra ett försök
            och ta reda på hur det slog ut innan man bestämde sig för hur
            lång utbildningstiden skulle bli. Denna utredning har aldrig redovisats,
            vare sig för utskottet eller i underlaget för riksdagsbeslutet.
          </note>
          <note>
            När plutonerna av förplägnadsvärnpliktiga dök upp inför 1992
            års försvarsbeslut, visade det sig att de siffror som man hade
            som underlag för hur många som skulle behöva rekryteras och hur
            många civilanställda som skulle friställas hade halverats.
          </note>
          <note>
            Sedan har siffrorna hela tiden förändrats, också under den tid
            som Pliktutredningen arbetade.
          </note>
          <note>
            Plikutredningen menar att 450 värnpliktiga är för många. Man
            diskuterar t.o.m. en halvering av detta antal. De siffror som
            i dag ligger till grund för regeringens proposition är de gamla
            siffrorna från augusti 1992.
          </note>
          <note>
            Det finns alltså all anledning att hysa tveksamhet.
          </note>
          <note>
            Det är så mycket som har förändrats när det gäller såväl underlaget
            som arbetsmarknadssituationen och värnpliktssystemet. Därför menar
            vi att det finns all anledning att inte fortsätta med den här
            verksamheten och att i stället yrka avslag på propositionens förslag.
          </note>
          <note type="speaker">
            Anf. 155 HENRIK LANDERHOLM (m):
          </note>
          <note>
            Herr talman! Jag har inte hört ett enda argument för att dessa
            förband inte skulle behövas i krigsorganisationen. Det betyder
            alltså att min argumentation står fast och oemotsagd.
          </note>
          <note>
            När det gäller förändringen av underlaget har bl.a.
          </note>
          <note>
            jag och Karin Wegestål i Pliktutredningen hjälpts åt att ge detta
            system en rimlig och realistisk omfattning. Jag tycker inte att
            det är någon svaghet att såväl antalet värnpliktiga som civilanställda
            har minskat. Tvärtom har vi hjälpts åt för att skapa realistiska
            förutsättningar för hur detta skall genomföras.
          </note>
          <note type="speaker">
            Anf. 156 KARIN WEGESTÅL (s):
          </note>
          <note>
            Herr talman! Att man hela tiden har minskat denna organisation
            är ett tecken på att detta är ett dåligt förslag. Det är i och
            för sig tur, eftersom det får stora konsekvenser för de människor
            som blir drabbade.
          </note>
          <note>
            Jag kan ändå inte låta bli att återkomma till den osäkerhet som
            har rått i utskottet. I betänkandet inför försvarsbeslutet poängterade
            man verkligen att man inte ville se någon överutbildning. Man
            misstänkte alltså att det fanns risk för att värnpliktiga utbildades
            för att ersätta civilanställda.
          </note>
          <note>
            Man var mycket noga med att regeringen skulle återkomma till
            riksdagen med besked om hur stor volymen på utbildningen skulle
            vara och vad innehållet i dessa uppgifter skulle bestå av. Det
            är detta som skulle ha legat på riksdagens bord i dag, men som
            inte finns med.
          </note>
          <note type="speaker">
            Anf. 157 HENRIK LANDERHOLM (m):
          </note>
          <note>
            Herr talman! Volymen och antalet civilanställda anges ju i propositionen.
            Det är 550 personer som blir övertaliga i och med att detta system
            införs.
          </note>
          <note>
            När det gäller antalet värnpliktiga är detta svårt att kortsiktigt
            ändra, beroende på att de värnpliktiga redan är inkallade. Självfallet
            kommer antalet värnpliktiga som årligen utbildas på lång sikt
            att påverkas av avvecklingstakten för de civilanställda.
          </note>
          <note>
            Och detta för att man skall få en rationell ''mix''
          </note>
          <note>
            mellan hanteringen av förråds- och förplägnadsfunktionen i fred
            och den nödvändiga utbildningen för krigsbehovet när det gäller
            förrådsoch förplägnadsfunktionen.
          </note>
          <note>
            Alla de förändringar som inte minst
          </note>
          <note>
            Pliktutredningen har pekat på har ju regeringen i sitt arbete
            tagit hänsyn till. Karin Wegestål kan rimligtvis inte hävda att
            det arbete som vi gjorde där har gjort slutresultatet sämre. Tvärtom
            -- jag tycker att vi nu har ett bättre underlag att fatta beslut
            på. De förändringar som vi i
          </note>
          <note>
            Pliktutredningen föreslog när det gäller alternativa sätt att
            rekrytera dessa förband och när det gäller uppsättningstiden har
            gjort förslaget totalt sett bättre. Det gör mig ännu säkrare,
            om jag får uttrycka det så, i mitt yrkande om bifall till utskottets
            hemställan.
          </note>
          <note type="speaker">
            Anf. 158 KARIN WEGESTÅL (s):
          </note>
          <note>
            Herr talman! Utskottet begärde att volymen och de närmare förutsättningarna
            för dessa värnpliktigas utnyttjande i krigsorganisationen samt
            utbildningens innehåll inte skulle beslutas förrän
          </note>
          <note>
            Pliktutredningen hade lämnat sitt förslag.
          </note>
          <note>
            Utskottet förutsatte att regeringen utan tidspillan skulle komma
            tillbaka till riksdagen med förslag i frågan, vilket alltså inte
            har skett. Vi kan inte räkna ut hur många värnpliktiga det blir
            fråga om, sedan man dragit bort dem som blir resultatet av
          </note>
          <note>
            Pliktutredningens förslag.
          </note>
          <note>
            Det var bra att detta ärende överlämnades till
          </note>
          <note>
            Pliktutredningen, vars förslag ligger på en helt annan nivå än
            dagens. Man säger nu att man inte kan göra någonting, eftersom
            man redan har inkallat de värnpliktiga. Detta har vi sagt att
            vi har synpunkter på. Vi har också gått vidare för att utreda
            denna hantering. Vi återkommer alltså till detta vid ett annat
            tillfälle.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 3 juni.)
          </note>
          <note>
            27 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:220 En ny läroplan för grundskolan och ett nytt betygssystem
            för grundskolan, sameskolan, specialskolan och den obligatoriska
            särskolan
          </note>
          <note>
            1992/93:250 Ny läroplan och ett nytt betygssystem för gymnasieskolan,
            komvux, gymnasiesärskolan och särvux
          </note>
          <note>
            Skrivelse
          </note>
          <note>
            1992/93:248 Redogörelse för verksamheten inom
          </note>
          <note>
            Europarådets ministerkommitté under år 1992
          </note>
          <note>
            Konstitutionsutskottets betänkande
          </note>
          <note>
            1992/93:KU36 Uppskov till 1993/94 års riksmöte med behandlingen
            av vissa ärenden
          </note>
          <note>
            Lagutskottets betänkande
          </note>
          <note>
            1992/93:LU44 Ändringar i upphovsrättslagen
          </note>
          <note>
            Utrikesutskottets betänkanden
          </note>
          <note>
            1992/93:UU20 Sverige och EG
          </note>
          <note>
            1992/93:UU24 Frihandelsavtal m.m. mellan EFTA-
          </note>
          <note>
            staterna och Ungern
          </note>
          <note>
            1992/93:UU28 Frihandelsavtal m.m. mellan EFTA-
          </note>
          <note>
            staterna och Bulgarien
          </note>
          <note>
            1992/93:UU30 Sveriges tillträde till Förenta nationernas konvention
            mot kemiska vapen
          </note>
          <note>
            1992/93:UU33 Handelshögskola i Riga, Lettland
          </note>
          <note>
            1992/93:UU34 Ändring i lagen (1971:176) om vissa internationella
            sanktioner samt tillämpning av lagen i fråga om ''Förbundsrepubliken
            Jugoslavien''
          </note>
          <note>
            (Serbien-Montenegro) och i fråga om Irak
          </note>
          <note>
            EES-utskottets betänkande
          </note>
          <note>
            1992/93:EU3 Justeringar av EES-avtalet, m.m.
          </note>
          <note>
            28 § Kammaren åtskildes kl. 18.14.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 6 §
            anf. 30 (delvis),
          </note>
          <note>
            av förste vice talmannen därefter t.o.m. 9 § anf. 62
          </note>
          <note>
            (delvis),
          </note>
          <note>
            av talmannen därefter t.o.m. voteringen kl. 15.17,
          </note>
          <note>
            av tredje vice talmannen därefter t.o.m. voteringen kl. 16.55,
          </note>
          <note>
            av talmannen därefter t.o.m. 26 § anf. 151 (delvis)
          </note>
          <note>
            och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
