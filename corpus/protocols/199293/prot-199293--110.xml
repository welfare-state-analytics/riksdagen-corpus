<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--110</head>
          <docDate when="1993-05-13">1993-05-13</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 7 maj.
          </note>
          <note>
            2 § Svar på interpellation 1992/93:152 om jämställdheten
          </note>
          <note>
            Anf. 1 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Berit Andnor har ställt följande frågor till mig.
          </note>
          <note>
            Är regeringen beredd att ompröva de planerade nedskärningarna
            av de statliga bidragen till kommuner och landsting för att förhindra
            arbetslöshet för ytterligare människor och i detta fall företrädesvis
            för kvinnor?
          </note>
          <note>
            Vilka åtgärder är regeringen beredd att vidta för att komma till
            rätta med löneskillnader mellan kvinnor och män?
          </note>
          <note>
            Är regeringen beredd att föreslå särskilda utbildningsinsatser
            som riktar sig till kvinnor?
          </note>
          <note>
            Är jämställdhetsministern beredd att medverka till en politik
            som leder till att män och kvinnor gemensamt får arbeta för välfärdsstatens
            försörjning?
          </note>
          <note>
            Bakgrunden till interpellationen är de förändringar som nu sker
            på arbetsmarknaden och som bl.a.
          </note>
          <note>
            framgår av AMS prognos om att 80 000
          </note>
          <note>
            arbetstillfällen under de närmaste två åren kommer att försvinna
            inom kommuner och landsting. Som
          </note>
          <note>
            Berit Andnor framhåller finns det all anledning att se allvarligt
            på vad en sådan utveckling kan betyda för kvinnornas framtida
            arbetsmarknad.
          </note>
          <note>
            Att regeringen är väl medveten om denna situation framgår klart
            av vårens kompletteringsproposition.
          </note>
          <note>
            Där slår vi fast att ''hög sysselsättning och tillväxt är grundläggande
            förutsättningar för en rättvis fördelning. Likaledes är en generell
            välfärdspolitik, valfrihetsrevolution i välfärden, en aktiv arbetsmarknadspolitik
            och åtgärder för att öka jämställdheten mellan kvinnor och män
            viktiga byggstenar i arbetet för ett tryggt och rättvist samhälle.''
          </note>
          <note>
            Kommuner och landsting har, som Berit Andnor påpekar, en central
            roll för välfärden liksom för samhällsekonomin i egenskap av både
            tjänsteproducenter och arbetsgivare. Även om vi bedömer att det
            framgent kommer att krävas en mycket stram ekonomisk prövning
            av den kommunala sektorns utgifter, planeras inte några nya nedskärningar
            av statsbidragen. Tvärtom föreslår regeringen att kommuner och
            landsting, som en engångsåtgärd år 1994, får behålla vissa skattemedel
            i syfte att begränsa det kommunala skatteuttaget och underlätta
            en anpassning av verksamheten. Sammantaget rör det sig om över
            4
          </note>
          <note>
            miljarder kronor, som annars skulle ha förts över till staten.
            Som villkor för att få del av dessa medel gäller för varje enskild
            kommun och landsting att skattesatsen inte höjs för år 1994. Inför
            framtiden gör regeringen bedömningen att bidragen i övrigt bör
            förbli nominellt oförändrade under 1994 och de närmaste åren därefter.
          </note>
          <note>
            För att särskilt belysa kvinnors arbetsmarknad och arbetslöshet
            tog jag tillsammans med arbetsmarknadsministern i slutet av mars
            initiativ till en överläggning med representanter från riksdag,
            departement, myndigheter, arbetsmarknadens parter och frivilligorganisationer.
            Syftet var att få fram ett antal konkreta idéer och uppslag som
            kan leda till nya sysselsättningstillfällen för de kvinnor som
            kommer att friställas inom den offentliga sektorn.
          </note>
          <note>
            Som ett resultat av regeringens bedömningar, bl.a.
          </note>
          <note>
            utifrån denna överläggning, föreslås i kompletteringspropositionen
            en massiv satsning inom såväl utbildnings- som arbetsmarknadspolitiken.
            Berit Andnor ställer nu frågan om regeringen är beredd att föreslå
            särskilda utbildningsinsatser som riktar sig till kvinnor, och
            hon nämner behovet av satsningar på komvux och arbetsmarknadsutbildning.
          </note>
          <note>
            Med de utökningar som riksdagen redan har beslutat om och de
            förslag som presenteras i kompletteringspropositionen kan komvux
            för budgetåret 1993/94 utökas med sammanlagt 33 000
          </note>
          <note>
            helårsplatser och folkhögskolan med 10 000 platser.
          </note>
          <note>
            Därutöver föreslås särskild arbetsmarknadsanpassad utbildning
            inom folkbildningen, som beräknas täcka in 3 000
          </note>
          <note>
            personer.
          </note>
          <note>
            Läsåret 1990/91 var närmare två tredjedelar av de studerande
            inom komvux kvinnor. Inom de yrkesinriktade utbildningarna som
            till övervägande del berör områden som kontor, vård och social
            service var andelen 72 %. Även inom folkhögskolan och i studieförbunden
            är andelen kvinnliga deltagare stor, ca 60 %. Regeringen utgår
            från att de nya utbildningsplatserna kommer att ge ytterligare
            ett stort antal kvinnor möjligheter till kompletterande studier
            vad gäller såväl allmänna ämnen som yrkesinriktning.
          </note>
          <note>
            Till detta kan läggas de föreslagna 1 500 platserna på det s.k.
            basåret vid universitet och högskolor, vilka innebär 300 platser
            fler än innevarande år. Ett särskilt mål med denna utbildning
            är att framför allt flickor skall stimuleras att söka sig till
            det naturvetenskapliga och tekniska området. Därtill kommer de
            resurser för distansundervisning, motsvarande 1 500 heltidsplatser,
            som ställts till universitetens och högskolornas förfogande och
            som underlättar studier för dem som inte kan byta bostadsort så
            lätt, exempelvis småbarnsföräldrar.
          </note>
          <note>
            Arbetsmarknadsutbildning och företagsutbildning föreslås få medel
            som motsvarar 58 300 resp. 28 000
          </note>
          <note>
            personer. Inom arbetsmarknadspolitiken har jämställdhet under
            senare år varit -- och kommer även fortsättningsvis att vara --
            ett av huvudmålen.
          </note>
          <note>
            Detta innebär att kvinnor inte i större utsträckning än män skall
            få bära bördan av de omställningar som sker på arbetsmarknaden
            samt att kvinnor skall få del av de arbetsmarknadspolitiska åtgärderna
            i samma utsträckning som män. Under budgetåret 1991/92 utgjorde
            kvinnorna 41 % av de arbetslösa, samtidigt som åtgärderna till
            ca 46 %
          </note>
          <note>
            riktades till dem totalt sett. Inom arbetsmarknadsutbildningen
            utgjorde kvinnorna
          </note>
          <note>
            45 %.
          </note>
          <note>
            Så långt har målet alltså uppnåtts med råge, men det behövs också
            insatser för att bryta den könsuppdelade arbetsmarknaden. AMS
            antog år
          </note>
          <note>
            1992 ett nytt handlingsprogram för länsarbetsnämndernas fortsatta
            arbete i denna riktning. Fyra huvudområden lyftes fram:
          </note>
          <note>
            otraditionella utbildningsval för både kvinnor och män, deltidsarbetslösheten,
            kvinnor som hotas av utslagning i arbetslivet samt kvinnor som
            bor i och vill fortsätta leva i glesbygd.
          </note>
          <note>
            Från regeringens sida vill vi se en förstärkning av detta arbete,
            vilket skall ses mot bakgrund av bl.a.
          </note>
          <note>
            Löneskillnadsutredningens slutsats att könsuppdelningen på arbetsmarknaden
            är en mycket viktig förklaring till löneskillnader mellan kvinnor
            och män. Vi föreslår i kompletteringspropositionen att
          </note>
          <note>
            Arbetsmarknadsverket får disponera 30 miljoner kronor för åtgärder
            för att stimulera till ökad jämställdhet på arbetsmarknaden. Medlen
            föreslås få användas även för projektverksamhet och utbildningsinsatser
            för den egna personalen i samband med projekten. AMS anmodas att
            senast den 1 oktober i år redovisa sin strategi för hur jämställdhetsarbetet
            skall bedrivas de närmaste tre åren.
          </note>
          <note>
            När det gäller åtgärder för att komma till rätta med löneskillnader
            mellan kvinnor och män faller ett stort ansvar på arbetsmarknadens
            parter. Jag utgår från att ett planmässigt och målinriktat arbete
            från parternas sida pågår, i synnerhet som arbetsgivare med tio
            eller fler anställda enligt den nya jämställdhetslagen varje år
            skall upprätta en plan för sitt jämställdhetsarbete. I denna plan
            kan arbetsgivaren t.ex. ange strategier för hur eventuella löneskillnader
            skall rättas till. 1993 års lönerörelse kommer att bli en mätare
            på vilken vikt parterna tillmäter frågan och ge besked om vilket
            stöd de fackliga organisationerna är beredda att ge sina kvinnliga
            medlemmar.
          </note>
          <note>
            Löneskillnadsutredningens betänkande är ett utmärkt underlag
            för alla som nu vill och skall arbeta med dessa frågor. Betänkandet
            är för närvarande föremål för en bred remiss fram till den
          </note>
          <note>
            15 september. Som jag nämnde här i kammaren för ett par veckor
            sedan är det min avsikt att föreslå regeringen att våren 1994
            lägga fram en proposition till riksdagen om jämställdhetspolitikens
            framtida inriktning. Frågor om löneskillnader mellan kvinnor och
            män kommer där att ägnas stor uppmärksamhet.
          </note>
          <note>
            Avslutningsvis vill jag säga att jag delar Berit
          </note>
          <note>
            Andnors uppfattning om betydelsen av en hög förvärvsfrekvens
            för både kvinnor och män. Det är i själva verket förutsättningen
            för att upprätthålla vår välfärd. För att klara det behövs en
            stark ekonomi, och det är målet för regeringens politik.
          </note>
          <note type="speaker">
            Anf. 2 BERIT ANDNOR (s):
          </note>
          <note>
            Herr talman! Jag vill tacka jämställdhetsministern för svaret.
            Jag skall börja där jämställdhetsministern slutade.
          </note>
          <note>
            Jämställdhetsministern säger att ekonomin måste vara stark för
            att sysselsättningen skall bli hög. Det är ju precis tvärtom:
            sysselsättningen måste bli hög för att ekonomin skall bli stark.
            Att man har många i arbete skapar tillväxt, stabila finanser och
            tryggar välfärden. Det är detta som den här regeringen inte tycks
            ha fattat. Allt sedan regeringen kom till har man dragit en strypsnara
            om hela hemmamarknaden. Efterfrågan har gått till botten, och
            företagen och medborgarna har ingen framtidstro. Det är därför
            som man sparar allt man kan i stället för att investera för framtiden.
          </note>
          <note>
            Följden har blivit ett oslagbart rekord i form av mer än 320
            000 förlorade jobb på 18 månader. Det är inte slut med detta.
            Regeringen skriver hela tiden upp prognoserna för framtiden. Enligt
            den senaste skall 220 000 jobb försvinna i år och nästa år. Var
            skall det här sluta någonstans egentligen?
          </note>
          <note>
            Regeringen säger själv att arbetslösheten snart når
          </note>
          <note>
            14 %. Ambitionen är att den 1998 skall vara 11 %.
          </note>
          <note>
            Det är siffror som i det närmaste är ofattbara. Det här ser jag
            som ett uttryck för att regeringen har gett upp kampen mot arbetslösheten.
            Man skriver vackert om arbetslinjen och jobben men gör ingenting
            för att prioritera tillväxt och fler jobb.
          </note>
          <note>
            För mig är det klart vad detta kommer att leda till för oss kvinnor
            och våra möjligheter att delta i arbetslivet. Med tanke på regeringens
            ambitioner att införa vårdnadsbidrag, trots kostnaden, blir det
            kvinnorna som får bära arbetslösheten genom att vi tvingas hem
            till spisen igen. Eller hur skall denna brist på ambition när
            det gäller att göra någonting mot arbetslösheten tolkas? Vad anser
            jämställdhetsministern kommer att hända med kvinnornas förvärvsfrekvens,
            om arbetslösheten tillåts stiga till minst 14 % och sedan ligga
            kvar på en så hög nivå som 11 % år 1998? Är vårdnadsbidraget jämställdhetsministerns
            svar på denna fråga, eller är svaret någonting annat?
          </note>
          <note>
            De svenska kvinnornas internationellt sett höga förvärvskfrekvens
            har enligt min mening varit och är en förutsättning för jämställdhet
            mellan könen och för Sveriges välfärd. Grunden för frihet, oberoende
            och jämställdhet mellan könen är möjligheten till ett förvärvsarbete.
            När principen om den fulla sysselsättningen nu skjuts i sank ryker
            också jämställdheten. För att utveckla jämställdheten måste därför
            allas rätt till ett arbete vara den högst prioriterade frågan.
            Därför måste den ekonomiska politiken läggas om.
          </note>
          <note>
            Lyssna på oss socialdemokrater, jämställdhetsministern, när vi
            säger: Sänk räntan, stimulera efterfrågan och företagens investeringar,
            stöd näringslivet genom satsningar på ROT-
          </note>
          <note>
            åtgärder, underhåll och investeringar. Nu måste allt göras för
            att förhindra att 50 000 anställda i kommuner och landsting, som
            ju mest är kvinnor, går ut i öppen arbetslöshet i år och nästa
            år.
          </note>
          <note>
            Regeringen vill att kommunerna skall få behålla de pengar som
            sänkningen av grundavdraget ger dem, om de inte höjer skatten.
            Svagheten i detta förslag är att det inte förhindrar friställningar,
            eftersom kommunerna säkerligen använder dessa pengar till att
            konsolidera sin ekonomi med hänsyn till de osäkra spelregler som
            gäller. Det gynnar de kommuner som har som övergripande målsättning
            att sänka skatten och som av ideologiska skäl vill minska det
            gemensamma.
          </note>
          <note>
            Vi socialdemokrater föreslår i stället att kommunerna skall få
            behålla de 4,2 miljarderna, om de inte låter sin personal bli
            öppet arbetslös före den 31 december 1994. Det är en rejäl insats
            för kvinnorna. Lyssna på oss, jämställdhetsministern.
          </note>
          <note>
            Jämställdhetsministern säger i sitt svar att regeringen nu satsar
            mycket på arbetsmarknadspolitik och utbildning. Jag undrar varför
            ni är så senfärdiga på det här området. Förra vintern och våren
            föreslog vi socialdemokrater satsningar som ni sade inte behövdes
            och som vi inte hade råd med. I höstas tvingades ni att ställa
            upp. I januari sade vi att det behövdes satsningar bl.a. på utbildning.
            Ni röstade ned alla våra förslag men återkommer nu i elfte timmen.
            Det är bra att ni kommer tillbaka med en rejäl utbildningssatsning,
            men varför så sent? Det kanske är för sent. Hinner man genomföra
            det här, jämställdhetsministern? Hur många missar man med denna
            sena hantering?
          </note>
          <note>
            Kom inte och säg att AMS får mer pengar! Det får man inte. Man
            får lika mycket pengar som innevarande budgetår, trots att arbetslösheten
            galopperar. Skryt inte om arbetsmarknadsutbildningen! Den skall
            minskas med 8 000 platser.
          </note>
          <note>
            Till sist lönerna. Det är bra att Bengt Westerberg intresserar
            sig för löneskillnaderna. Den viktigaste förklaringen till att
            dessa skillnader är mindre i
          </note>
          <note>
            Sverige än i andra länder är den solidariska lönepolitiken. En
            anledning till att löneskillnaderna på nytt ökar inom vissa områden
            är att den solidariska lönepolitiken inte upprätthålls, beroende
            på arbetsgivarnas motstånd. Oroas inte jämställdhetsministern
            av detta? Vad händer framöver med löneskillnaderna om utvecklingen
            mot lokala förhandlingar får fortskrida? Vilket blir rådet till
            de kvinnor som är oroliga för den här utvecklingen?
          </note>
          <note type="speaker">
            Anf. 3 JOHAN LÖNNROTH (v):
          </note>
          <note>
            Herr talman! Bengt Westerberg säger i svaret att det inte planeras
            några nya nedskärningar av statsbidragen till kommunerna. Tvärtom
            föreslår regeringen att 4 miljarder inte skall föras över till
            staten.
          </note>
          <note>
            Sanningen är att en majoritet här i riksdagen har beslutat att
            dra in ca 7,5 miljarder kronor. Sedan lämnas 4 tillbaka. Det handlar
            också nu om nedskärningar.
          </note>
          <note>
            Sedan säger Bengt Westerberg att regeringen inför framtiden gör
            bedömningen att bidragen bör bli nominellt oförändrade under 1994
            och de närmaste åren därefter. Det där tycker jag inte är riktigt
            med sanningen överensstämmande. Tittar man på regeringens långsiktiga
            försörjningsbalans finner man att det viktigaste inslaget i det
            långsiktiga sparprogrammet är de 35 miljarder kronorna i utebliven
            kommunal tillväxt. Ett oerhört märkligt sätt att beräkna sparande
            för övrigt.
          </note>
          <note>
            Detta baseras på att statsbidragen är nominellt oförändrade.
            Det betyder i praktiken att man skär ned dem realt med lika mycket
            som motsvarar inflationen. Enligt beräkningarna handlar det om
            minus 1 % i negativ tillväxt åren 1995--1998. Det visar regeringens
            egna kalkyler. Eftersom man också räknar med en fullständigt orealistisk
            produktivitetsökning på 2 % kan jag inte få det till annat än
            att man tappar kommunala jobb i storleksordningen 30 000 per år
            fram till 1998. Det handlar alltså om att ytterligare ungefär
            120 000
          </note>
          <note>
            jobb försvinner i kommunerna under de här åren.
          </note>
          <note>
            Jag tror att det är ganska enkelt att räkna ut att den stora
            majoriteten av de här jobben har innehafts av kvinnor som nu kommer
            att bli arbetslösa.
          </note>
          <note>
            Antingen kommer de att gå rakt ut i öppen arbetslöshet eller
            också får man vidta olika arbetsmarknadspolitiska åtgärder.
          </note>
          <note>
            Eftersom Bengt Westerberg brukar tala om den långsiktiga ekonomiska
            utvecklingen och vikten av att vi har en ekonomi i långsiktig
            balans, skulle jag vilja ställa en fråga om fördelningen melan
            privat och kommunal konsumtion.
          </note>
          <note>
            Regeringen räknar med att den privata konsumtionen skall öka
            i takt med BNP:s tillväxt, medan den kommunala konsumtionen stadigt
            skall minska. Det betyder en direkt överflyttning av resurser
            år för år från kommunal sektor till privat sektor, trots att jag
            är säker på att Bengt
          </note>
          <note>
            Westerberg vet att de stora behoven framöver faktiskt finns inom
            bl.a. utbildning och barnomsorg. Det kan inte vara vettigt ur
            den långsiktiga ekonomiska stabilitetens synpunkt att prioritera
            den privata konsumtionen på den offentligas, speciellt den kommunala
            konsumtionens bekostnad.
          </note>
          <note>
            Det är också en tydlig och klar könsfråga. Det är en prioritering
            av det som genomsnittligt sett män brukar värdera mera och en
            nedvärdering och en nedprioritering av det som kvinnor i genomsnitt
            brukar värdera högre. Min fråga är: Varför är det ekonomiskt nödvändigt
            att flytta resurser från kommunerna till privat sektor och därmed
            skapa denna stora ökade, framför allt kvinnliga arbetslöshet?
          </note>
          <note type="speaker">
            Anf. 4 INES UUSMANN (s):
          </note>
          <note>
            Herr talman! Jag vill fortsätta på det tema som
          </note>
          <note>
            Johan Lönnroth tog upp, eftersom jag tycker att det avsnittet
            i det långa interpellationssvaret från statsrådet som handlar
            om kommunernas ekonomi är litet tunt. Jag skall inte upprepa det
            som Johan
          </note>
          <note>
            Lönnroth har sagt för jag delar hans uppfattning.
          </note>
          <note>
            Det finns ingen anledning till upprepning då.
          </note>
          <note>
            Detta är viktigt. Det finns knappast något område i samhället
            som har så väldigt stor betydelse för kvinnors rätt till ett fritt
            och gott liv som just kommunernas ekonomi. Det handlar alltså
            om hur vi organiserar samhället för att kvinnor skall kunna förvärvsarbeta
            och för att kvinnor skall ha en arbetsgivare. Man brukar säga
            att kvinnor i Sverige inte är beroende av sin äkta man, utan de
            är beroende av stat och kommun. Det ger en extra frihet. Men det
            handlar väldigt mycket om att den här organisationen inte får
            slås sönder.
          </note>
          <note>
            Det är gott och väl att man inte kommer att ta de 4
          </note>
          <note>
            miljarder som gäller grundavdraget nästa år, utan att resp. kommun
            får behålla dem. Det är bara det att som systemet är konstruerat
            vet vi, inte minst i det här länet, att det är de kommuner som
            verkligen skulle behöva de här pengarna som inte har en chans
            att få dem. De klarar inte av att ha en rimlig kommunal service
            på grund av kravet att man inte får höja skatten.
          </note>
          <note>
            Jag bor själv i en kommun som har som övergripande mål att inte
            höja skatten. Vi har
          </note>
          <note>
            Sveriges lägsta skatt i dag. Det är klart att det får konsekvenser
            med det här systemet. De blir ytterligare uppmuntrade, de får
            ekonomiska incitament att inte öka skatten. Det betyder naturligtvis
            att barnomsorgstaxor och äldreomsorgstaxor kommer att öka, samtidigt
            som man kommer att pressa ned antalet anställda i kommunen.
          </note>
          <note>
            Det har blivit särskilt tydligt hur statsbidragssystemet -- den
            kommunala påsen, som det heter nu -- slår mot kvinnor. Jag har
            också här exempel från Stockholms län. Man vet att varje hundrakrona
            som tas bort från barnomsorgen kompenseras av staten med 106 kr.
            Om man skär ned barnomsorgen, tjänar kommunen pengar. Det finns
            flera kommuner i samma situation.
          </note>
          <note>
            I storstadsområdena har vi i och för sig haft en ganska väl utbyggd
            barn- och äldreomsorg. Vi har en hög förvärvsfrekvens. Det innebär
            att vi kvinnor som bor här är kommunalekonomiskt dyra, men vi
            är nationalekonomiskt oerhört tillväxtbefrämjande med vår höga
            förvärvsfrekvens, genom att vi åker kollektivt och sådana saker.
            Det gör att vi bestraffas dubbelt på grund av det här statsbidragssystemet.
          </note>
          <note>
            Jag vill sluta med att fråga statsrådet om han, nu när statsbidragssystemet
            skall justeras och göras om, är beredd att driva den feministiska
            aspekten på ett nytt statsbidragssystem, så att det i stället
            för att missgynna verkligen kan gynna kvinnors förvärvsfrekvens,
            att det kan gynna en väl utbyggd barn- och äldreomsorg, som är
            förutsättningar för att kvinnor skall kunna ha ett eget förvärvsarbete.
          </note>
          <note>
            Anf. 5 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Berit Andnor tog upp den allmänna ekonomiska utvecklingen
            i Sverige. Den innebär förvisso mycket stora problem. Jag är minst
            lika bekymrad som Berit Andnor och många andra för den stora arbetslöshet
            som vi har och de ganska dystra utsikter som Finansdepartementet
            har redovisat.
          </note>
          <note>
            Men man måste också fundera litet grand på varför vi har hamnat
            i den här situationen. Det är ingenting som har slagit ner som
            en blixt från klar himmel, utan det är ett resultat av många års
            utveckling och försummelser under 1980-talet.
          </note>
          <note>
            I många statliga kommittéer har man försökt fundera på varför
            vi har haft en sämre utveckling i
          </note>
          <note>
            Sverige än i en del jämförbara länder. Det finns flera olika
            svar på den frågan. Men jag tror att den alldeles avgörande förutsättningen
            för att vi gick in i den internationella lågkonjunkturen med sämre
            förutsättningar än vi kanske har gjort någon gång tidigare var
            överhettningen i ekonomin i slutet av
          </note>
          <note>
            80-talet.
          </note>
          <note>
            Jag försökte från oppositionsställning förändra den ekonomiska
            politiken när vi hade denna överhettning i ekonomin, för att undvika
            att vi skulle hamna i den här situationen. Men det fanns då inget
            som helst intresse från socialdemokraternas sida att lägga om
            politiken, framför allt inte 1988, när det var alldeles uppenbart
            att det hade behövts.
          </note>
          <note>
            Nu har vi hamnat i ett mycket besvärligt läge. Nu måste vi lösa
            en lång rad besvärliga strukturproblem, samtidigt som vi brottas
            med en internationell konjunkturnedgång. Det är en mycket svår
            situation, som orsakar människor stort onödigt lidande. Det är
            dock inte ett resultat av beslut som fattas nu, utan av misstag
            som begicks för några år sedan.
          </note>
          <note>
            Än så länge har kvinnorna klarat sig bättre än männen. Jag kan
            inte säga att någon grupp har klarat sig bra. Men arbetslösheten
            bland kvinnor ligger också i de senaste siffrorna vi har fått
            från
          </note>
          <note>
            Arbetsmarknadsverket ungefär 3 procentenheter lägre än för män.
            Men situationen är naturligtvis allvarlig, och det finns en risk
            för att det jämnar ut sig när de varsel som nu ligger inom den
            offentliga sektorn kommer att realiseras successivt. Därför har
            vi menat att den åtgärd vi har vidtagit inför
          </note>
          <note>
            1994, att kommunerna får behålla sina pengar, är ett viktigt
            sätt att bromsa upp förändringstakten.
          </note>
          <note>
            Långsiktigt tror jag att det blir nödvändigt med ökad produktivitet
            i kommunerna under åren framöver. Men det är ändå bättre att människor
            blir av med sina jobb när utvecklingen förhoppningsvis har vänt,
            än om de blir det just nu, när arbetslösheten fortfarande är på
            väg upp.
          </note>
          <note>
            Berit Andnor säger att vi skall följa
          </note>
          <note>
            Socialdemokraternas råd att sänka räntan. Det är, som Berit Andnor
            vet, inget som regeringen beslutar om. Det är Riksbanken som beslutar
            om det. Vi kan möjligen påverka de besluten och marknadens reaktion
            genom vårt sätt att lägga upp den ekonomiska politiken.
          </note>
          <note>
            Kompletteringspropositionen har mottagits väl av marknaden och
            lett till att räntorna nu är på väg ner i ganska snabb takt. Vi
            hoppas att den utvecklingen skall fortsätta också under de kommande
            veckorna och månaderna. Det är naturligtvis den viktigaste stimulansen
            vi kan ge åt svensk ekonomi för närvarande, att få ner räntorna.
          </note>
          <note>
            Över till Johan Lönnroths och Ines Uusmanns frågor. Om man blickar
            framåt tror jag att det är nödvändigt att öka produktiviteten,
            hålla tillbaka kostnadsökningarna i kommunerna och att beskära
            den privata konsumtionen. Om vi skulle acceptera ett stort budgetunderskott
            och bara lägga restriktionen på kommuner och landsting, att de
            skall ha oförändrad real konsumtion, skulle den privata konsumtionen
            i dagens penningvärde öka med kanske 70--80 miljarder kronor när
            vi kommer fram till 1998. Men då skulle vi sitta kvar med ett
            stort budgetunderskott, och det är naturligtvis inte acceptabelt.
            Därför måste vi ta i anspråk en mycket stor del av den privata
            konsumtionsökningen för att få ner budgetunderskottet.
          </note>
          <note>
            Det som ligger i den strategiska plan som regeringen har redovisat
            i kompletteringspropositionen innebär i själva verket att vi lägger
            beslag på mer än hälften av den privata konsumtionsökning som
            annars skulle inträffa. Det innebär i praktiken att det som sedan
            återstår för privat konsumtionsökning i stort sett är den privata
            konsumtionsökning som faller på pensionärerna. De aktiva löntagarna
            kan, dess värre vill jag säga, inte räkna med någon ökning av
            den privata konsumtionen under 1990-talet. Där är de i samma situation
            som kommuner och landsting.
          </note>
          <note>
            Jag delar Ines Uusmanns kritiska synpunkter på en del av effekterna
            av det skatteutjämningssystem som vi har tagit ett första steg
            emot från och med i år. De här effekterna på bl.a. barnomsorgen
            och den kvinnliga förvärvsfrekvensen, som Ines
          </note>
          <note>
            Uusmann nämner, har varit väl kända och är också orsaken till
            att jag så starkt har drivit kravet på att vi som ett komplement
            till skatteutjämningssystemet måste ändra socialltjänstlagen så
            att det blir alldeles klart att kommunerna har skyldighet att
            se till att det finns barnomsorg för de föräldrar som vill förvärvsarbeta.
            Det är, som Ines Uusmann konstaterade, de allra flesta.
          </note>
          <note>
            Det pågår också en översyn av skatteutjämningssystemet. Den sattes
            i gång i stort sett samtidigt som riksdagen fick propositionen
            om det första steget. Syftet med den översynen är bl.a.
          </note>
          <note>
            att se över en del av inslagen i utjämningssystemet som får effekter
            på kvinnlig förvärvsfrekvens och barnomsorg.
          </note>
          <note>
            Vi har inte sett något konkret förslag ännu. Men min utgångspunkt
            när jag skall granska detta förslag och försöka medverka till
            att vi förändrar det här systemet är precis densamma som Ines
          </note>
          <note>
            Uusmanns, dvs. att vi skall se det med låt oss kalla det feministiska
            ögon. Vi skall alltså se till att kommuner som ökar sin förvärvsfrekvens
            inte i så hög grad som nu inte tjänar något på det. Det är alldeles
            självklart att, om t.ex. fler kvinnor i en kommun förvärvsarbetar
            och man bygger ut barnomsorgen, det också måste avspegla sig i
            kommunens inkomster. Det är riktigt som Ines
          </note>
          <note>
            Uusmann säger att så icke är fallet som systemet nu ser ut. Därför
            är det angeläget att vi får en ändring på den punkten.
          </note>
          <note type="speaker">
            Anf. 6 JOHAN LÖNNROTH (v):
          </note>
          <note>
            Herr talman! Jag kan inte tro att den privata konsumtionsökningen
            enbart skulle falla på pensionärerna. Till att börja med måste
            man skilja på olika pensionärsgrupper. En ganska färsk studie
            visar att under de senaste tio åren har realinkomsterna för de
            pensionärer som ligger allra högst -- om man räknar samman ATP,
            folkpension, avtalsförsäkring och privata pensionsförsäkringar
            --
          </note>
          <note>
            ökat med 10 %, enligt statistiken. Samtidigt har de pensionärer
            som enbart har folkpension -- ungefär en kvarts miljon, varav
            200 000 kvinnor -- minskat sina realinkomster med 1,5 %. Detta
            är alltså en fördelningsfråga, som gäller inte bara inom pensionärskollektivet
            utan också inom löntagarkollektivet.
          </note>
          <note>
            Den privata konsumtionstillväxt som regeringen räknar med --
            i storleksordningen 3 % om året --
          </note>
          <note>
            kommer till mycket stor del att hamna på höginkomsttagare, och
            den stora majoriteten av dem är män, t.ex. sådana som Bengt Westerberg
            och jag. Det är den kalla verklighet som blir följden av den fördelningspolitik
            som denna regering står för. Det är fullständigt entydigt och
            klart. Jag befarar snarare att den stora merparten av konsumtionstillväxten
            faller på höginkomsttagare, och då speciellt på män. Vi kommer
            att köpa fler bilar och andra prylar som män brukar gilla att
            köpa.
          </note>
          <note>
            De offentliga finanserna måste saneras, och då måste man höja
            skatten för höginkomsttagare, och speciellt för män, som är den
            stora majoriteten av höginkomsttagarna. Det kan absolut inte vara
            ett villkor för en långsiktigt sund ekonomi och sunda statsfinanser
            att man på det här ganska drastiska sättet flyttar över resurserna
            från offentlig konsumtion, kommunal konsumtion, skola, barnomsorg
            osv. till privat konsumtion, vilket leder till allvarliga fördelningseffekter
            såväl mellan högoch låginkomsttagare som mellan kvinnor och män.
            Jag tror faktiskt att Bengt Westerberg, som den duktige ekonom
            han är, vet att det förhåller sig på det här sättet.
          </note>
          <note type="speaker">
            Anf. 7 BERIT ANDNOR (s):
          </note>
          <note>
            Herr talman! Jämställdhetsministern och jag är nog överens om
            att det är viktigt att kvinnor deltar i arbetslivet på lika villkor
            som män. En förutsättning för jämställdheten och för landets välfärd
            är en hög förvärvsfrekvens både för kvinnor och för män.
          </note>
          <note>
            Jämställdhetsministerns svar visar dock att när det kommer till
            handling, då haltar det betydligt. Det är naturligtvis en konsekvens
            av regeringens sammansättning. Det finns i regeringen starka krafter
            som inte har samma övertygelse om vikten av jämställdhet mellan
            könen. Jag förstår att det måste vara stora svårigheter för jämställdhetsministern
            att driva dessa frågor i det sällskapet.
          </note>
          <note>
            Jag skall något kommentera detta med de 4
          </note>
          <note>
            miljarderna. Jämställdhetsministern säger i sitt svar att syftet
            med de 4 miljarderna som kommunerna får behålla är just att förhindra
            uppsägningar under den närmaste tiden. Problemet är bara att regeringens
            förslag inte ger någon garanti. Det är ju fortfarande fritt fram
            att säga upp folk, i detta fall kvinnor. 50 000 kvinnor kan bli
            utan jobb inom de närmaste åren. Det socialdemokratiska förslaget
            är ju förbundet med ett krav på att man inte skall säga upp sina
            anställda under tiden fram till den 31
          </note>
          <note>
            december 1994. Därmed skapas det en garanti, vilket det inte
            görs genom regeringens förslag.
          </note>
          <note>
            Den gemensamma sektorn är ju en förutsättning för förvärvsarbete
            för kvinnor. Kvinnor har arbete inom denna sektor, samtidigt som
            den skapar förutsättningar för att kunna ta ett arbete, vilket
            är centralt. För oss socialdemokrater är detta en avgörande fråga,
            men hur ser regeringen på detta?
          </note>
          <note>
            Hur ser de borgerliga partierna på detta ute i kommuner och landsting?
            Sanningen är ju att man på många håll i landet nu rustar ner,
            kanske inte av ekonomiska skäl utan kanske främst av ideologiska
            skäl. Vad gör regeringen i den här frågan? Hur funderar man egentligen?
            Varför gör man ingenting för att undanröja den utveckling i kommunerna
            som innebär att fler blir friställda?
          </note>
          <note>
            Regeringen räknar ju med att 120 000 människor kommer att bli
            utan arbete inom den offentliga sektorn fram till 1998. Vad händer
            då med jämställdheten? Vart skall dessa kvinnor ta vägen?
          </note>
          <note>
            Var skall de få jobb? Hur blir det med omsorgen om barn och äldre?
            Behoven ökar hela tiden, de minskar ju inte. Men vad händer med
            kvinnors möjligheter att förvärvsarbeta och med jämställdheten,
            jämställdhetsministern?
          </note>
          <note type="speaker">
            Anf. 8 INES UUSMANN (s):
          </note>
          <note>
            Herr talman! Det känns tillfredsställande och hoppfullt att statsrådet
            ger ett så klart besked om att han för sin del tänker driva den
            feministiska ståndpunkten att de kommuner som har hög kvinnlig
            förvärvsfrekvens skall gynnas. Samtidigt måste samhället organiseras
            så, att detta möjliggörs.
          </note>
          <note>
            Jag tycker att det finns skäl att ge statsrådet uppskattning
            för arbetet med att ta fram en barnomsorgslag, om det nu lyckas
            ända fram, vilket vi verkligen får hoppas.
          </note>
          <note>
            Det finns ju sådant som kan orsaka grus i maskineriet. Lika viktigt
            som att denna fråga blir positivt behandlad inom hela regeringen
            är det ju att det inte kommer någonting som kan verka kontraproduktivt,
            dvs. ett vårdnadsbidrag. Om man dessutom inför ett vårdnadsbidrag,
            skulle detta utgöra en helt motsatt signal, dvs. att kvinnors
            förvärvsarbete är någonting som samhället egentligen inte tycker
            är viktigt. Kombinationen mellan kvinnors förvärvsarbete och att
            ha barn -- vi har ju under lång tid fött många barn i Sverige
            --
          </note>
          <note>
            kan då inte fortsätta att utvecklas. Signalerna från samhället
            skulle då rasera detta utvecklingsarbete och visa att det inte
            är någonting som man skall fortsätta med. Vi skulle då gå tillbaka
            till den diskussion som fördes under 50- och 60-talen, även --
            det kan jag medge -- i vårt parti och i vårt kvinnoförbund, om
            att hemmafrurollen skulle uppvärderas. Jag trodde att vi hade
            lämnat den diskussionen. Statsrådet delar nog min uppfattning
            att detta är någonting som bör bekämpas, men signalerna från andra
            delar av regeringen känns väldigt oroande. Jag kan bara uppmana
            statsrådet att stå på sig för kvinnornas och för barnens skull.
          </note>
          <note>
            Anf. 9 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag har två kommentarer till Johan
          </note>
          <note>
            Lönnroths frågor. Till att börja med är skälet till att pensionärerna
            tar i anspråk ett ökat konsumtionsutrymme att det blir fler och
            fler ATP-
          </note>
          <note>
            pensionärer. Skälet är inte att det blir en real inkomstökning
            för den enskilde pensionären. De pensionärer som faller ifrån
            har ofta en lägre pension än de pensionärer som kommer till. Därför
            kommer pensionärskollektivet att successivt konsumera större resurser
            för privat konsumtion.
          </note>
          <note>
            Bara denna demografiska förändring svarar mot en konsumtionsökning
            uppemot ca 1 % per.
          </note>
          <note>
            Med de tillväxtantaganden och annat som ligger i regeringens
            beräkningar fram till 1998, som naturligtvis är osäkra -- det
            skall understrykas --
          </note>
          <note>
            kommer den privata konsumtionen totalt sett att öka med 70--80
            miljarder. Så mycket skulle den privata konsumtionen öka, om vi
            ingenting gjorde.
          </note>
          <note>
            Eftersom regeringen nu föreslår en rad åtgärder --
          </note>
          <note>
            avgiftsökningar, skattehöjningar och besparingar, som kommer
            att begränsa det privata konsumtionsutrymmet -- återstår det inte
            så mycket mer än det konsumtionsutrymme som faller på pensionärerna.
          </note>
          <note>
            Därför innebär den totala planen inte att det blir någon real
            ökning av konsumtionsutrymmet, vare sig för den privata sektorn
            eller för kommuner och landsting. Det är tyvärr -- jag vill understryka
            detta -- det pris vi nu får betala för att få ordning på statsfinanserna
            under 1990-talet.
          </note>
          <note>
            Sedan är frågan vilka konsekvenserna blir i kommuner och landsting
            om man inte ökar den reala konsumtionen utan den ligger still
            under
          </note>
          <note>
            1990-talet. Det är sannolikt att det blir som Johan
          </note>
          <note>
            Lönnroth säger, dvs. att det kommer att innebära att man med
            färre personer om fem år kommer att försöka att lösa dagens uppgifter,
            eller ännu större uppgifter som man snarare kommer att ha. Man
            kan naturligtvis ställa sig frågan, vilket jag tycker är rimligt
            att göra, om det är möjligt att öka produktiviteten i en tjänstesektor
            som den kommunala eller landstingskommunala sektorn, som dessutom
            har en historisk utveckling som snarare har inneburit en mer fallande
            än ökande produktivitet, i alla fall under tiden fram till för
            ungefär tio år sedan.
          </note>
          <note>
            Jag är optimistisk på den punkten. Jag tycker att det nu sker
            så mycket positivt ute i kommunerna som visar att det går att
            öka produktiviteten, för att inte tala om effektiviteten. Det
            handlar både om förbättrade organisationsformer, om morötter för
            personalen, bättre utbildning för personalen och effektivare metoder
            vid olika behandlingsinsatser m.m. inom både sjukvård och socialtjänst.
          </note>
          <note>
            Vårdgarantin infördes för ett och ett halvt år sedan.
          </note>
          <note>
            Den har inneburit att operations- och behandlingsköer för ett
            tiotal diagnosgrupper helt har försvunnit, trots att några ytterligare
            resurser inte har tillförts. Detta är ett belysande exempel på
            att det faktiskt går att åstadkomma mer med de resurser som vi
            redan förfogar över.
          </note>
          <note>
            Berit Andnor uppehöll sig huvudsakligen vid de pengar som kommunerna
            skall få under 1994. Jag har litet svårt att se hur en sådan garanti,
            som Berit
          </note>
          <note>
            Andnor och Socialdemokraterna har efterlyst, skall se ut. Men
            det avgörande är att dessa pengar nu finns i kommunerna, och jag
            är alldeles övertygad om att man i kommunerna upplever att detta
            är en svår process som man är på väg att gå igenom. Man är därför
            tacksam för att få ett bidrag som kan bromsa upp processen. Det
            kan hända att det finns någon kommun där man säger: Vi klarar
            oss inte trots detta tillskott som motsvarar ungefär 30 öre i
            kommunalskatt, utan vi skulle behöva höja skatten mer för att
            inte dra ner servicen till en nivå som är oacceptabel. I det fallet
            är man i kommunerna oförhindrad att använda skatteinstrumentet.
          </note>
          <note>
            Kommunerna blev visserligen av med engångsbidraget för 1994,
            men det är fullt möjligt att höja skatten. Jag skulle gissa att
            vad man i de flesta kommuner i den situationen kommer att göra
            är att man ändå hankar sig fram under 1994 och avvaktar med den
            nödvändiga skattehöjningen till
          </note>
          <note>
            1995. Då får de väl göra på det sättet.
          </note>
          <note>
            Jag tycker att Berit Andnor ställer en mycket grundläggande och
            viktig fråga, nämligen var de kvinnor, som så att säga blir över,
            skall ta vägen om man rationaliserar i den kommunala sektorn.
            Det är inte en alldeles lätt fråga att besvara. Berit
          </note>
          <note>
            Andnor åberopar i sin interpellation en uppsats av professor
            Bengt Furåker i Göteborg. Den ingår i en nyligen publicerad rapport
            som
          </note>
          <note>
            Arbetsmarknadsdepartementet har givit ut. Bengt
          </note>
          <note>
            Furåker gör jämförelser mellan arbetsmarknadsstrukturen i USA
            och Sverige och konstaterar att den är ganska likartad även för
            kvinnor, med det undantaget att vi i Sverige har en hel del kvinnor
            som arbetar inom den sociala servicesektorn. Någon motsvarande
            sektor finns inte i USA, dvs. den uppstår inte på en helt privat
            marknad. Ett mycket stort problem och en stor utmaning som vi
            står inför är att både kunna öka produktivitet och effektivitet
            inom den kommunala och landstingskommunala sektorn och att se
            till att arbetstillfällen för kvinnor skapas.
          </note>
          <note>
            Jag menar att det enda sättet att lösa det problemet är genom
            att bredda arbetsmarknaden för kvinnor.
          </note>
          <note>
            Arbetsmarknaden kan inte vara så enkönad som den nu är för kvinnor,
            dvs. en arbetsmarknad med så många yrken där det bara förekommer
            kvinnor och å andra sidan många yrken där det bara förekommer
            män, utan vi måste få en breddning till stånd. Det ligger i de
            uppdrag som har getts till
          </note>
          <note>
            Arbetsmarknadsverket att medverka till denna breddning. Vi har
            naturligtvis också som politiker ett stort ansvar för detta.
          </note>
          <note>
            Jag kan lugna Ines Uusmann med att ett förslag till barnomsorgslag
            om några veckor kommer till riksdagen. Det kommer inte att behandlas
            förrän i höst, men förslaget kommer i alla fall.
          </note>
          <note>
            Till frågan om vårdnadsbidrag skall jag återkomma i nästa interpellationsdebatt
            med Birgitta Dahl.
          </note>
          <note type="speaker">
            Anf. 10 BERIT ANDNOR (s):
          </note>
          <note>
            Herr talman! Det mest centrala och absolut viktigaste just nu
            är enligt min uppfattning att vi måste göra allt för att komma
            till rätta med det mycket allvarliga sysselsättningsläge som vi
            befinner oss i.
          </note>
          <note>
            Som jag sade i min inledning måste sysselsättningsfrågan gå före
            allt annat.
          </note>
          <note>
            Sysselsättningen måste bli hög för att ekonomin skall bli stark.
            Detta är en förutsättning som är ganska enkel att förstå. Just
            rätten till ett eget arbete är ju grundläggande för jämställdheten.
            I
          </note>
          <note>
            det avseendet tycker jag att vi verkar vara överens.
          </note>
          <note>
            Men när man sedan skall göra någonting åt detta brister det i
            regeringens ambitioner. Att ha ett mål som innebär att arbetslösheten
            skall vara 11 % 1998
          </note>
          <note>
            innebär att man inte tar problemet på tillräckligt allvar och
            att man inte gör vad man kan för att stoppa upp detta. Alla krafter
            måste sättas in för att bekämpa arbetslösheten.
          </note>
          <note>
            Vi har nu en regering som har drivit sin politik i 18
          </note>
          <note>
            månader. Man säger att man prioriterar tillväxten, men tillväxten
            uteblir. Man säger att man skapar nya jobb, men jobben försvinner,
            och de fortsätter att försvinna. Man säger att man hävdar arbetslinjen,
            men arbetslösheten fortsätter att öka.
          </note>
          <note>
            Man säger att man sanerar statsfinanserna, men budgetunderskottet
            är ett stort svart hål. Man säger att man vill ha ett rättvist
            samhälle, men klyftorna bara ökar. Detta märker vi kvinnor varje
            dag. Hur kan man säga att jämställdheten på detta sätt skall bli
            bättre när vi ser hur den försämras?
          </note>
          <note>
            Jobben försvinner och barnomsorgen blir sämre.
          </note>
          <note>
            Talet om att produktiviteten och effektiviteten skall bli bättre
            och motverka de förändringar som sker har till viss del sitt berättigande,
            men samtidigt ökar hela tiden behoven av vård och omsorg. Vi ser
            att vården av de äldre blir hotad. Trygghetssystemen är heller
            inte att lita på längre.
          </note>
          <note>
            Arbetslöshetsförsäkringen urholkas också.
          </note>
          <note>
            I detta mycket allvarliga läge som vi nu befinner oss i ägnar
            sig regeringen åt att diskutera frågan om vårdnadsbidrag. Det
            verkar som om det tar väldigt mycket tid och kraft av regeringens
            arbete att diskutera när och hur vårdnadsbidraget skall finansieras.
            Jag blir upprörd därför att jag tycker att jämställdhetsministern
            borde förstå att det faktiskt är oursäktligt att diskutera denna
            fråga på det här sättet samtidigt som han påstår sig vilja öka
            jämställdheten. Vad finns det för argument för att införa vårdnadsbidraget,
            och på vilket sätt skulle det då öka jämställdheten mellan kvinnor
            och män?
          </note>
          <note>
            Har jämställdhetsministern något argument för och någon förklaring
            till detta? På vilket sätt skulle detta öka kvinnors möjligheter
            att delta i arbetslivet på lika villkor som männen?
          </note>
          <note type="speaker">
            Anf. 11 JOHAN LÖNNROTH (v):
          </note>
          <note>
            Herr talman! Jag håller med Berit Andnor om att det är sysselsättningen
            som är den helt avgörande frågan.
          </note>
          <note>
            Bengt Westerberg säger att antalet ATP-
          </note>
          <note>
            pensionärer blir allt fler. De kommer då att ta 1 %
          </note>
          <note>
            av den privata konsumtionstillväxten i anspråk. I
          </note>
          <note>
            den försörjningsbalans som regeringen lägger fram finns det ett
            större utrymme än så -- 2--3 % tillväxt.
          </note>
          <note>
            Det måste alltså i regeringens planer finnas utrymme också för
            en privat konsumtionstillväxt för andra än pensionärer.
          </note>
          <note>
            Beräkningen i försörjningsbalansen visar en tillväxt som är minus
            1 %. Det är alltså inte fråga om nolltillväxt utan en negativ
            tillväxt i kommunerna med 1 %. Till detta kommer det fullständigt
            orealistiska antagandet om 2 %
          </note>
          <note>
            produktivitetstillväxt. Man skall komma ihåg att man i Kommunförbundet
            och Landstingsförbundet säger att enbart demografiska förändringar
            och medicinsk teknik betyder ett tillväxtbehov i kommunerna på
            1--1,5 %.
          </note>
          <note>
            Om man godtar regeringens kalkyl innebär det att
          </note>
          <note>
            3 % av sysselsättningen försvinner i kommunerna varje år. Detta
            blir den matematiska effekten av minus 1 % i volym och 2 % produktivitetstillväxt.
          </note>
          <note>
            Det handlar alltså om att 120 000 jobb kommer att försvinna.
            Ca 80 000 av dessa är kvinnojobb, vilket innebär att 80 000 kvinnor
            skall placeras någon annanstans. Jag frågar Bengt Westerberg:
            Skall de gå till privat tjänstesektor? Även inom banker, försäkringsbolag
            och handel genomförs rationaliseringar och datoriseringar. Det
            finns inga som helst utsikter att man där skall kunna ta emot
            dessa 80 000 kvinnor. Industrin kommer inte att anställa folk
            inom en överskådlig tid.
          </note>
          <note>
            Dessa 80 000 kvinnor kommer att gå ut i arbetslöshet. Det kan
            inte vara samhällsekonomiskt försvarbart att strama åt i kommunerna
            på detta fullständigt orimliga sätt som regeringens långsiktiga
            plan innebär. Man kan med sunda statsfinanser klara det genom
            att höja skatten för höginkomsttagarna. Varför kan statsrådet
            Westerberg inte vara överens med mig på den punkten?
          </note>
          <note>
            Anf. 12 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag vill först instämma med de båda föregående talarna
            om att sysselsättningen är den viktigaste frågan. Det råder inga
            delade meningar mellan oss på den punkten.
          </note>
          <note>
            Det är riktigt att den här regeringen har drivit sin politik
            under 18 månader. Ekonomin är som ett fordon i en utförsbacke,
            och vi har inte lyckats stoppa det. Däremot har vi vidtagit en
            rad åtgärder.
          </note>
          <note>
            Vi ser nu faktiskt att det börjar bli effekter av denna politik.
            Det händer en del positiva saker i ekonomin. Men det är ganska
            dystert, och det kommer att krävas åtskilliga åtgärder framöver
            för att vi skall få någon ordning på detta.
          </note>
          <note>
            Jag vill använda de två återstående minuterna till att kommentera
            den fråga som Johan Lönnroth tog upp, där jag tydligen inte har
            lyckats vara tillräckligt tydlig för att förklara hur det hänger
            ihop.
          </note>
          <note>
            Det är riktigt att om vi ingenting gör, om vi sitter med armarna
            i kors och ändå skulle få den utveckling som man utgår från när
            man på
          </note>
          <note>
            Finansdepartementet har beräknat budgetunderskottets utveckling
            och annat framöver, skulle vi få en privat konsumtionsökning.
          </note>
          <note>
            Men sedan konstaterar regeringen att det inte är acceptabelt
            med en stor privat konsumtionsökning och ett stort finansiellt
            underskott när vi når slutet på 90-talet. Därför måste vi begränsa
            den privata konsumtionsökningen för att komma till rätta med budgetunderskottet.
            Om man lägger till de åtgärder som regeringen har föreslagit,
            blir det inte den fantastiska utveckling av den privata konsumtionen
            som Johan Lönnroth utgår från, utan hushållen kommer att få avstå
            en mycket stor del av detta potentiella konsumtionsökningsutrymme
            för att vi skall kunna sanera statens finanser.
          </note>
          <note>
            Om vi sedan tittar på kommuner och landsting, finns det olika
            kalkyler som visar vad som händer i ett perspektiv framåt sekelskiftet.
            Men
          </note>
          <note>
            Kommunförbundet publicerade för inte så länge sedan en sådan
            beräkning, där man fann att klyftan mellan de behov som existerade
            och tillgängliga resurser vid oförändrade skatter, oförändrad
            produktivitet och oförändrade statsbidrag var 8 kr.
          </note>
          <note>
            Det är möjligt att någon del av detta gap behöver täppas till
            genom skattehöjningar. Men jag tror inte att ens Johan Lönnroth
            är inställd på att vi skall täppa till hela detta gap genom att
            successivt höja kommunalskatten med 8 kr, så att den kommer upp
            i ungefär 40 kr. Det tror jag inte ens Johan
          </note>
          <note>
            Lönnroth vill, utan vi måste täppa till huvuddelen av detta gap
            genom ökad produktivitet. Vi kan inte heller klara denna finansiering
            genom att ta ut skatt av höginkomsttagare. Det förslag som
          </note>
          <note>
            Vänsterpartiet har väckt motsvarar ungefär 1 kr i kommunalskatt.
            Det kan därför möjligen lösa en liten del av detta gap, men bara
            just en liten del. I
          </note>
          <note>
            verkligheten måste vi helt enkelt öka produktiviteten i kommuner
            och landsting för att kunna möta de kvantitativa och kvalitativa
            behov som finns. Jag menar att det är nödvändigt och möjligt att
            öka produktiviteten för att göra det nu under 90-talet.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1992/93:174 om barnfamiljernas situation
          </note>
          <note>
            Anf. 13 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Birgitta Dahl har ställt följande frågor till mig:
          </note>
          <note>
            Är regeringen beredd att vidta åtgärder för att förhindra att
            barnfamiljerna drabbas särskilt hårt av den ekonomiska krisen
            och arbetslösheten?
          </note>
          <note>
            Finns det, mot bakgrund av de oroande uppgifterna om barnfamiljernas
            ekonomi, anledning att ompröva regeringens bostadspolitik eller
            beslutet att sänka ersättningsgraden i arbetslöshetsförsäkringen?
          </note>
          <note>
            Är socialministern beredd att vidta omedelbara och aktiva åtgärder
            för att motverka den kraftiga försämringen av kvaliteten i barnomsorgen
            och skola och den utslagning och segregation som detta leder till?
          </note>
          <note>
            Vilka skäl har social- och jämställdhetsministern att nu förorda
            ett vårdnadsbidrag, trots att det skulle leda till ökade kostnader
            på statsbudgeten och kraftiga nedskärningar på andra områden av
            det sociala trygghetssystemet samt innebära ett förödande slag
            mot jämställdheten?
          </note>
          <note>
            Birgitta Dahl utgår ifrån att barnfamiljerna har drabbats hårdare
            av krisen än andra. Det är riktigt att barnfamiljerna enligt Finansdepartementets
            studier har haft en något sämre inkomstutveckling än familjer
            utan barn. Den viktigaste orsaken till det torde vara att barnbidragen
            inte har höjts sedan
          </note>
          <note>
            1991. Det har lett till en urholkning av köpkraften.
          </note>
          <note>
            Bakgrunden till att barnbidragen har hållits oförändrade känner
            Birgitta Dahl väl till. I
          </note>
          <note>
            samband med att skattereformen beslutades våren
          </note>
          <note>
            1990 beslutades också att en del av den planerade barnbidragshöjningnen
            skulle skjutas på framtiden. Så sent som sommaren 1992 var avsikten
            att denna höjning skulle genomföras fr.o.m. den 1
          </note>
          <note>
            januari 1993. I krisuppgörelsen mellan regeringen och Socialdemokraterna
            i september 1992 enades emellertid parterna om att uppskjuta höjningen
            tills vidare.
          </note>
          <note>
            Jag kan inte i dag uttala mig om när en höjning av barnbidraget
            kan bli aktuell. Låt mig dock i sammanhanget notera att Socialdemokraterna
            i en rapport om välfärden med Birgitta Dahl som en av författarna
            har sagt sig prioritera en rad andra saker framför höjda barnbidrag.
          </note>
          <note>
            Det är riktigt som Birgitta Dahl konstaterar att boendekostnaderna
            har ökat. Under en följd av år, och på förslag av olika regeringar,
            har räntebidragen sänkts och fastighetsskatten höjts.
          </note>
          <note>
            Det har med nödvändighet slagit igenom på boendekostnaderna.
            Samtidigt har emellertid de riktade bostadsbidragen till barnfamiljer
            förbättrats. Sedan 1990 och fram till i år har utgifterna för
            bostadsbidrag ökat med ca 80 %.
          </note>
          <note>
            Det är min bedömning att boendekostnaderna, som ett led i saneringen
            av statsfinanserna, kommer att öka också i framtiden. I samband
            därmed bör bostadsbidragen för barnfamiljerna ytterligare förbättras.
          </note>
          <note>
            Allmänt sett kan konstateras att det familjepolitiska stödet
            i mycket ringa utsträckning har berörts av åtgärderna för att
            sanera statsfinanserna. Det gäller också den strategiska plan
            för att eliminera det strukturella budgetunderskottet som regeringen
            presenterade i kompletteringspropositionen.
          </note>
          <note>
            I arbetet på denna plan har snart sagt alla större utgiftsposter
            i budgeten noga prövats, också det familjepolitiska stödet. Bl.a.
            mot bakgrund av utförda fördelningsanalyser har detta emellertid
            lämnats i det närmaste orört.
          </note>
          <note>
            Jag har inte kännedom om några uppgifter som skulle tyda på att
            den sänkta ersättningsnivån i arbetslöshetsförsäkringen skulle
            ha drabbat barnfamiljerna hårdare än andra. Oavsett detta är det,
            om man önskar stödja barnfamiljerna, knappast rätt metod att höja
            arbetslöshetsersättningen. Den överlägset bästa metoden är i så
            fall att höja barnbidragen eller bostadsbidragen.
          </note>
          <note>
            Birgitta Dahl tar också upp utvecklingen inom barnomsorgen. Låt
            mig först konstatera att jag inte delar hennes verklighetsuppfattning.
            Hon skriver:
          </note>
          <note>
            ''Det blir allt vanligare att de föräldrar som kan och orkar
            tar sina barn och sin peng och går från gemensamma verksamheter
            till privata alternativ som får större bidrag än kommunens barnomsorg
            och skolor. Kvar i kommunernas allt mer förslummade och segregerade
            verksamheter blir de barn och äldre, som behöver mest, men får
            minst.
          </note>
          <note>
            De extra resurserna som behövs för att utsatta barn skall få
            en chans till ett bra liv försvinner.''
          </note>
          <note>
            Socialstyrelsen har nyligen överlämnat en rapport där situationen
            för barn ute i kommunerna beskrivs. Visserligen rapporterar styrelsen
            om vissa farhågor för vad som skall komma att hända i framtiden,
            men det finns inget underlag för Birgitta
          </note>
          <note>
            Dahls svartmålning. Att beskriva de kommunala verksamheterna
            för barn och äldre som
          </note>
          <note>
            ''förslummade och segregerade'' anser jag vara fullständigt orimligt.
          </note>
          <note>
            Socialstyrelsens rapport tyder också på att kommunerna verkligen
            har prioriterat de mest utsatta barnens situation. Inte heller
            på denna punkt förefaller Brigitta Dahls påståenden vara välgrundade.
          </note>
          <note>
            Jag känner inte till om det verkligen förekommer att kommuner
            ger ett större stöd till enskilda verksamheter än till kommunala.
            Huvudproblemet har dock i regel varit det rakt motsatta, dvs.
            att de enskilda alternativen har fått ett betydligt sämre stöd.
            Ambitionen bör enligt min och regeringens mening vara att kommunala
            och enskilda alternativ behandlas i princip lika. Enskilda människor
            och familjer skall kunna välja det alternativ som passar dem bäst
            utan hänsyn till den egna hushållsekonomin. Det är det som är
            den principiella tanken bakom skolpeng och barnomsorgspeng.
          </note>
          <note>
            Även om jag anser att Birgitta Dahl svartmålar, så måste vi självfallet
            erkänna att den ekonomiska situationen i kommunerna är ansträngd.
            Det gör rationaliseringar och bättre hushållning med resurserna
            nödvändiga. Men regeringen har också, bl.a. för att något lätta
            trycket på förändringstakten i kommunerna, föreslagit att de under
            nästa år skall tillföras 4 miljarder kronor utöver vad som tidigare
            har planerats.
          </note>
          <note>
            När kommunerna rationaliserar måste också barnomsorgen bli berörd,
            särskilt som den utgör en tung del av den kommunala verksamheten.
          </note>
          <note>
            Samtidigt är det angeläget att det sker utan att man ger avkall
            på kvaliteten. Jag anser att det är fullt möjligt att jämfört
            med tidigare normer öka gruppstorleken och minska personaltätheten
            utan att det behöver gå ut över kvaliteten. Däremot kan det vara
            nödvändigt att satsa mer på bl.a.
          </note>
          <note>
            fortbildning och annan utbildning.
          </note>
          <note>
            Regeringen har nyligen föreslagit att förskollärarutbildningen
            skall förlängas från fem till sex terminer. Det sker mot bakgrund
            av de ökade krav som i framtiden kommer att ställas på förskollärarna.
            Regeringen har också beslutat att ekonomiskt stödja en försöksverksamhet
            med s.k.
          </note>
          <note>
            Reggio Emilia-pedagogik. De kommunala förskolorna i Reggio Emilia
            i Italien är uppbyggda kring intressanta pedagogiska idéer, men
            har också en lägre personaltäthet än vad som är vanligt i svenska
            förskolor.
          </note>
          <note>
            Stora förändringar sker nu inom barnomsorgen.
          </note>
          <note>
            Självfallet skapar det hos många osäkerhet och reser frågor.
            Erfarenheterna är dock hittills i huvudsak goda. Dock förekommer
            exempel på barngrupper och personaltäthet som knappast är förenliga
            med de mål för förskolan som riksdagen har beslutat om och som
            anges i Socialstyrelsens pedagogiska program. Socialstyrelsen
            kommer i sin slutrapport om barnens situation i kommunerna i mars
            nästa år att närmare värdera dessa förhållanden. Redan nu kan
            det emellertid finnas skäl för vissa kommuner med mycket stora
            barngrupper och låg personaltäthet att se över verksamheten.
          </note>
          <note>
            I de förändringar av socialtjänstlagen rörande barnomsorgen som
            har aviserats avser jag att också föreslå vissa kvalitetskriterier.
            Min avsikt är dock inte att föreslå att man i lagen skall precisera
            sådana saker som gruppstorlek och personaltäthet.
          </note>
          <note>
            Ansvaret för detta bör även i fortsättningen ligga på kommunerna.
          </note>
          <note>
            Birgitta Dahl frågar till sist vilka skäl jag har att förorda
            ett vårdnadsbidrag, trots att det skulle leda till ökade kostnader
            på statsbudgeten och kraftiga nedskärningar på andra områden och
            vara ett förödande slag mot jämställdheten.
          </note>
          <note>
            Låt mig först konstatera att kostnaderna för ett vårdnadsbidrag
            av den omfattning som regeringen överväger är mellan 1 och 2 miljarder
            kronor.
          </note>
          <note>
            Också det är naturligtvis kostnader som måste täckas, men det
            är inte fråga om den våldsamma kostnadsökning som Birgitta Dahl
            skapar intryck av.
          </note>
          <note>
            Birgitta Dahl framhåller helt riktigt att jag har värnat om föräldraförsäkringen.
            Det gör jag, liksom hela regeringen, alltjämt. Vårdnadsbidraget
            är inget alternativ till föräldraförsäkringen utan ett komplement.
            Den signal som föräldraförsäkringen ger framför allt unga kvinnor
            att skaffa sig utbildning och fotfäste på arbetsmarknaden innan
            de skaffar barn kommer alltså inte att påverkas.
          </note>
          <note>
            Jag delar Birgitta Dahls uppfattning att det är angeläget att
            även småbarnsmammor kan vara kvar på arbetsmarknaden. Därför är
            det nödvändigt att det finns daghem av god kvalitet. Och därför
            är det också angeläget att det även för småbarnsmammor lönar sig
            att förvärvsarbeta.
          </note>
          <note>
            Den socialdemokratiska regeringen föreslog för några år sedan
            att föräldraförsäkringen skulle förlängas från 12 till 18 månader.
            Samtidigt förespråkade man att daghemsplatser skulle garanteras
            först från ett och ett halvt års ålder. En sådan politik skulle
            med största sannolikhet för de flesta ha lett till längre förvärvsavbrott.
            Det är svårt att se att den skulle vara förenlig med de synpunkter
            Birgitta Dahl nu framför.
          </note>
          <note>
            Birgitta Dahl och jag må vara överens om att det är bra att småbarnsmammor
            förvärvsarbetar. Men samtidigt måste vi bägge erkänna att det
            finns mammor -- och en och annan pappa -- som även i dag, utan
            ersättning, väljer att stanna hemma under längre tid. Eftersom
            föräldraförsäkringen ger ersättning för inkomstbortfall, är det
            också många med höga inkomster som väljer att lyfta ett lägre
            belopp under en längre tid än ett år.
          </note>
          <note>
            Vårdnadsbidraget kan sägas vara en inkomstförstärkning i första
            hand för dem som inte kan nyttja föräldraförsäkringen på detta
            sätt men som ändå föredrar att stanna hemma en något längre tid.
            Det kan naturligtvis ge en välkommen inkomstförstärkning också
            i andra tänkbara situationer.
          </note>
          <note>
            Om vårdnadsbidraget ges till de minsta barnen -- till dem mellan
            ett och tre år -- och ligger på en rimlig nivå, anser jag inte
            att det finns någon risk för att de farhågor beträffande jämställdheten
            som
          </note>
          <note>
            Birgitta Dahl ger uttryck för skall besannas. Jag kan inte se
            annat än att Birgitta Dahl med påståendet att det skulle vara
            ett ''förödande slag mot jämställdheten'' gör sig skyldig till
            ännu en kraftig överdrift.
          </note>
          <note type="speaker">
            Anf. 14 BIRGITTA DAHL (s):
          </note>
          <note>
            Herr talman! Jag tackar för svaret, som jag till min besvikelse
            måste beskriva som en uppvisning i undanflykter och glättade verklighetsbeskrivningar.
          </note>
          <note>
            Jag har, herr talman, väckt min interpellation i djup oro över
            de många och allt fler barn som far illa i
          </note>
          <note>
            Sverige i dag, över den hastigt ökande segregationen, över risken
            för bestående utslagning av utsatta barn och ungdomar, över barnfamiljernas
            ekonomiska situation och också av oro för vad som skall hända
            med jämställdheten och kvinnorna, om Bengt Westerberg och hans
            parti överger samarbetet med oss och i stället hjälper Alf Svensson,
            Carl Bildt och andra att genomföra sin konservativa politik. För
            det är,
          </note>
          <note>
            Bengt Westerberg, verkligheten och handlingarna som räknas, inte
            de stolta och vackra deklarationerna i tal och skrift.
          </note>
          <note>
            Bengt Westerberg påstår gång på gång att jag går till överdrift,
            och jag önskar att det vore sant. Men den verklighet som jag möter
            ute i landet och också kalla fakta som vi har i utredningar --
            även i dem
          </note>
          <note>
            Bengt Westerberg hänvisar till -- talar ett annat språk. Det
            gör tydligen också den hemliga undersökning som regeringen gång
            på gång har vägrat lämna ut, trots att den påstås ha spelat en
            avgörande roll för regeringens ställningstaganden.
          </note>
          <note>
            Det säger också Bengt Westerberg nu.
          </note>
          <note>
            Min första fråga är därför: Varför måste den hållas hemlig? Om
            skälet är, som har uppgivits till mig, att den är så undermålig,
            hur kan den då ha spelat en avgörande roll för regeringens ställningstagande?
          </note>
          <note>
            Så till kalla fakta. Socialstyrelsens utvärdering redovisar Konsumentverkets
            bedömning från februari i år, som säger att barnfamiljerna har
            drabbats särskilt hårt och att bort emot hälften av alla tvåbarnsfamiljer
            förlorar över 1 000 kr i månaden på regeringens politik. Andra
            utredningar ger samma resultat.
          </note>
          <note>
            Bengt Westerberg säger sig inte förstå varför jag tar upp boendet
            och arbetslösheten. Jo, helt enkelt därför att det är de unga
            familjerna som bor i de nya bostäder som har drabbats hårdast
            av regeringens politik. Det är de som får en hyreshöjning på nästan
          </note>
          <note>
            500 kr i år och över 500 kr nästa år, till följd av regeringens
            bostadspolitik. Det är de som har drabbats av chockhöjningarna
            i fråga om räntekostnaderna.
          </note>
          <note>
            Två tredjedelar av de arbetslösa är under 35 år. De flesta har
            inkomster under 14 500 kr i månaden, och de drabbas väldigt hårt
            när arbetslöshetsersättningen sänks. För en låginkomsttagare med
            11 000 kr i månaden betyder det 14 400 kr om året. Om hennes man
            tjänar
          </note>
          <note>
            14 500 i månaden och blir arbetslös, förlorar han och familjen
            på ett år 17 400 kr.
          </note>
          <note>
            Socialministern säger sig inte känna till att det är så här.
            Min fråga är: Varför har socialministern inte tagit reda på det?
            Och varför hänvisar socialministern till barnbidrag och bostadsbidrag
            för att kompensera förluster av det här slaget? Hur ser de barnbidrag
            och bostadsbidrag ut som skulle kunna kompensera för det här?
          </note>
          <note>
            Vi har, herr talman, alternativ till regeringens politik på den
            här punkten, just när det gäller bostäderna och arbetslöshetsersättningen.
          </note>
          <note>
            Så till verksamheterna. Socialstyrelsens utredning säger två
            till synes lugnande saker: det som hände under 1992 har ännu inte
            varit så förskräckligt, och de mest gravt handikappade barnen
            har man lyckats klara. Det är detta Bengt Westerberg vill tala
            om men inte om de djupt oroande uppgifter som därefter kommer,
            inte om framtiden utan om
          </note>
          <note>
            1993 och 1994. Där talas det om att då kommer det inte att gå
            att upprätthålla kvalitet.
          </note>
          <note>
            Det varnas nu för vad som händer barnen i storstäderna. Det är
            en tredjedel av våra barn. Man varnar för vad som händer vissa
            utsatta grupper, de yngsta barnen, de yngsta skolbarnen, de barn
            som behöver stöd i tid för att inte råka illa ut, flyktingoch
            invandrarbarnen. Man visar på hur mödra- och barnavården och skolhälsovården
            rustas ner.
          </note>
          <note>
            Vi ser det här också i verkligheten. Jag skulle kunna exemplifiera,
            om jag hade tid till det, men det medger inte tiden nu. Jag kanske
            kan återkomma till det.
          </note>
          <note>
            Bengt Westerberg säger också att han inte känner till det som
            var och en vet som har granskat verksamheterna, att det faktiskt
            är så att de privata alternativen får mer än kommunernas verksamhet,
            där barn med särskilda behov går kvar.
          </note>
          <note>
            Har Bengt Westerberg glömt att regeringen alldeles nyligen tvingades
            ge sig för kds och medge att stödet till de privata skolorna ligger
            kvar på nivån
          </note>
          <note>
            85 %, trots att ni visste att det innebär högre stöd till privata
            alternativ?
          </note>
          <note>
            Så till vårdnadsbidraget. Hur kan Bengt
          </note>
          <note>
            Westerberg och hans parti motivera att de medverkar till detta?
            Ni har inte talat om vad det skall kosta, men de siffror som har
            nämnts talar om ett vårdnadsbidrag på 20 000 kr om året.
          </note>
          <note>
            Kostnaderna som Bengt Westerberg uppger här motsvarar ungefär
            de kostnader som man vill spara in på att sänka ersättningsnivån
            i föräldraförsäkringen från 90 till 80 %.
          </note>
          <note>
            Hur kan Bengt Westerberg som jämställdhetsminister och ledare
            för Folkpartiet förklara att han och hans parti går med på någonting
            sådant här?
          </note>
          <note type="speaker">
            Anf. 15 JOHAN LÖNNROTH (v):
          </note>
          <note>
            Herr talman! Jag frestas att svara på Birgitta Dahls sista fråga.
            Svaret lyder att Bengt Westerberg inte kan svara på den frågan.
          </note>
          <note>
            Vårdnadsbidraget gör det relativt sett fördelaktigare för kvinnor
            med låga inkomster, som vanligtvis är bättre än sina män på att
            diska och städa osv., att stanna hemma. Det gör det relativt sett
            fördelaktigare för män med högre inkomster än kvinnor att jobba
            övertid -- att jobba mer i förvärvsarbete och mindre hemma med
            diskning, städning osv.
          </note>
          <note>
            Det här är en analys som bl.a. görs av
          </note>
          <note>
            Nobelpristagaren Becker. Jag tror att Bengt
          </note>
          <note>
            Westerberg tror mer på de teorier som Becker utvecklar. Man behöver
            kanske inte egentligen ha sådana här avancerade ekonomiska teorier
            för att förstå att det fungerar på det sättet. Det har också här
            i Sverige gjorts många statistiska och empiriska undersökningar
            som visar att det fungerar på detta sätt. Jag är övertygad om
            att Bengt Westerberg vet att införandet av vårdnadsbidraget i
            kombination med de nedskärningar man gör i den kommunala barnomsorgen
            osv. fungerar på det sättet.
          </note>
          <note>
            I dag visar statistiken att män förvärvsarbetar i genomsnitt
            över en timme mer om dagen än vad kvinnor gör i genomsnitt. Kvinnor
            jobbar ungefär tre timmar per dag med hemarbete, och män arbetar
            hemma ungefär en timme per dag. Man skulle alltså genom att utjämna
            arbetstiden med samma totala arbetsvolym faktiskt kunna åstadkomma
            sex timmars arbetsdag för alla i förvärvsarbete, och förslagsvis
            två timmar i hemarbetet för båda könen. Detta gör man alltså genom
            en ren omfördelning.
          </note>
          <note>
            Vårdnadsbidraget fungerar åt rakt motsatt håll.
          </note>
          <note>
            Det kommer att ytterligare sprida den ojämna fördelningen av
            arbetstiden både i förvärvsarbete och i hemarbete.
          </note>
          <note>
            Jag vill till slut också föra fram en annan synpunkt.
          </note>
          <note>
            Man talar mycket om att vårdnadsbidraget är dåligt för kvinnor,
            och det är ju så. Men det är också dåligt för oss män.
          </note>
          <note>
            Många män som är äldre än vad vi i vår generation är mår i dag
            väldigt dåligt. Det visar sig att ensamma män -- framför allt
            ensamma äldre män --
          </note>
          <note>
            mår väldigt dåligt helt enkelt därför att de aldrig har lärt
            sig att sköta sitt eget vardagliga liv. De klarar inte av att
            laga sin egen mat, de klarar inte av att städa sin egen lägenhet,
            sina egna toaletter osv.
          </note>
          <note>
            Det är också en allvarlig konsekvens av den utveckling som nu
            pågår med t.ex. vårdnadsbidrag.
          </note>
          <note>
            Det blir försämringar just för oss män. Flera män i vår generation,
            Bengt Westerberg, kommer också att hamna i denna s.k. mansfälla.
            När kvinnorna överger oss eller dör ifrån oss kommer vi ha svårare
            att klara oss själva.
          </note>
          <note>
            Jag skulle vilja föreslå att vi -- Bengt Westerberg och jag och
            alla andra män här i riksdagen som vill vara med -- bildar en
            feministisk mansklubb där vi arbetar mot vårdnadsbidrag, för sex
            timmars arbetsdag och för ökad jämställdhet mellan könen.
          </note>
          <note>
            Jag är intresserad av att höra om Bengt Westerberg kan tänka
            sig att ställa upp i den föreningen.
          </note>
          <note type="speaker">
            Anf. 16 PETER KLING (nyd):
          </note>
          <note>
            Herr talman! Jag gick in i denna debatt främst med anledning
            av det som sagts om vårdnadsbidraget.
          </note>
          <note>
            Ny demokrati har lagt fram ett mycket bra förslag.
          </note>
          <note>
            Jag skall först och främst tala till er på läktaren, för det
            är mest intressant. Jag tror inte att ni vet vad vi har lagt fram
            för förslag. Det enda ni har hört i t.ex.
          </note>
          <note>
            TV och radio är att Bengt Westerberg har sagt att
          </note>
          <note>
            Ny demokrati vill försvaga för barnfamiljerna med
          </note>
          <note>
            20 miljarder kronor. Nej, vi skall göra en besparing för samhället
            på 20 miljarder genom att lägga om hela barnomsorgspolitiken.
          </note>
          <note>
            Vad har då Ny demokrati sagt? Jo, vi har till skillnad från regeringen
            sagt att man bör införa ett rejält vårdnadsbidrag. Vi har sagt
            att bidraget under första året, då barnet är 0--1 år, skall vara
          </note>
          <note>
            8 000 kr i månaden skattefritt. Andra året skall det vara 6 000
            kr i månaden skattefritt. Det är pensionsgrundande pengar. Under
            tredje, fjärde, femte och sjätte året, när barnet är upp till
            6 år, skall man få 4 000 kr i månaden skattefritt. Det tycker
            vi är ett jäkla bra förslag. Jag tror att väldigt många familjer
            i Sverige skulle välja det.
          </note>
          <note>
            Vi har föreslagit att barnbidraget skall träda i kraft när barnet
            börjar skolan. Det skall vara 1 000 kr i månaden till dess att
            barnet är 16 eller 18 år. Vi höjer alltså barnbidraget från 750
            till 1 000 kr i månaden. Vi jämnar ut summan till 1 000 kr.
          </note>
          <note>
            Om man gjorde så här skulle samhället, dvs.
          </note>
          <note>
            skattebetalarna, spara drygt 20 miljarder kronor.
          </note>
          <note>
            Det är väl inte fy skam att lägga fram ett sådant förslag? Samtliga
            föräldrar skulle få en fullständig valfrihet.
          </note>
          <note>
            Vi säger givetvis att familjerna inte samtidigt skall få föräldrapenning
            i ett år. De får ju ersättning ändå. Man kan inte ge statliga
            stöd till kommunerna.
          </note>
          <note>
            Jag tar Peter Kling med familj som exempel. Jag har tre barn.
            Jag får alltså då 8 000 kr i vårdnadsbidrag för det första barnet.
            Jag har två barn i fyra- och femårsåldern. Det innebär att jag
            skulle få 8 000 plus 4 000 plus 4 000. Nu har vi satt ett tak
            på bidraget. Man får högst 8 000 kr.
          </note>
          <note>
            Jag får gå och köpa min barnomsorg i t.ex. Skara.
          </note>
          <note>
            Jag går till en kommunal inrättning och säger:
          </note>
          <note>
            ''Hej! Jag heter Peter Kling. Jag skulle vilja köpa tre platser
            till mina barn. Vad kostar detta?'' Då marknadsför dagiset sig
            och berättar vad det har för erbjudanden och hur många barn det
            finns i grupperna. Sedan går jag till nästa dagis, som också är
            kommunalt och bolagsägt, och gör likadant där.
          </note>
          <note>
            Sedan går jag till ett privat dagis. Då väljer jag själv. Vi
            kan i min familj också välja att stanna hemma med våra barn.
          </note>
          <note>
            Vad är det som är så förfärligt farligt med att Ny demokrati
            har lagt fram detta förslag? Eftersom medierna och de andra partierna
            inte har hoppat på oss för detta är det förmodligen ett bra förslag.
            Det är väldigt tyst om det.
          </note>
          <note>
            Det innebär ju att föräldrarna i princip får fullständig valfrihet.
            Är det så farligt? Många av mina arbetskamrater i industrin och
            inom byggnadssektorn har genom åren sagt till mig att familjens
            båda vuxna är tvingade att jobba, därför att det fattas 1 500
            eller 2 000 kr i månaden för dem.
          </note>
          <note>
            Är det nu så farligt att låta dessa familjer få välja?
          </note>
          <note>
            Ja, det är väldigt farligt enligt vissa partier. De kallar det
            för kvinnofälla. Men vad kallas det om man tvingar folk som vill
            vårda sina barn hemma att gå och jobba? Det är ingen fälla. Det
            är ganska naturligt att överheten skall tvinga folk att gå och
            jobba och lämna ifrån sig sina barn. Jag måste säga att det är
            en väldigt konstig politik.
          </note>
          <note>
            Johan Lönnroth sade att vårdnadsbidraget skulle vara en fälla
            för män och att män inte kan laga mat osv. Vi lever nu, år 1993,
            Johan Lönnroth, och jag tror att männen har utvecklats ganska
            bra också när det gäller att laga mat och sköta hem osv. Bland
            män i min ålder, 35--40 år, är det ganska många som städar och
            hjälper till hemma trots att de förvärvsarbetar.
          </note>
          <note>
            Jag skulle vilja fråga socialministern varför han går ut och
            säger att Ny demokrati vill försämra kraftigt för barnfamiljerna,
            när vi i själva verket vill förbättra och ge fullständig valfrihet.
          </note>
          <note>
            Skattebetalarna skulle samtidigt spara en avsevärd peng: 20 miljarder.
            Regeringens vårdnadsbidragsförslag kostar faktiskt pengar.
          </note>
          <note>
            Anf. 17 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig börja med att bemöta Birgitta
          </note>
          <note>
            Dahl, som gjorde ett långt utfall om att jag inte kände till
            att hyreskostnaderna har ökat. Det sade hon trots att jag i mitt
            interpellationssvar just säger att det är riktigt att boendekostnaderna
            som
          </note>
          <note>
            Birgitta Dahl konstaterar har ökat. Sedan kommenterade jag det.
            Det är någonting som har skett till följd av åtgärder som Birgitta
            Dahl var med och fattade beslut om när hon satt i regeringen och
            åtgärder som jag har varit med om att fatta beslut om när jag
            har suttit i regeringen.
          </note>
          <note>
            Birgitta Dahl måste ha goda kunskaper om att vi bl.a. i samband
            med skattereformen genomförde ganska dramatiska åtgärder som ledde
            till hyreskostnadsökningar för barnfamiljer liksom för alla andra
            hushåll.
          </note>
          <note>
            Den 1 januari 1992 genomfördes en hyreshöjning som inte var resultatet
            av den nya regeringens förslag utan av den gamla regeringens förslag.
          </note>
          <note>
            Birgitta Dahl frågade också om det som har kallats den hemliga
            utredningen. Birgitta Dahl vet ju väl som gammal regeringsledamot
            att det tas fram en hel del beredningsmaterial som inte har det
            skicket att man är beredd att lämna ut det. Men denna sammanställning
            kommer att överlämnas till finansutskottet inom kort, och då kommer
            den till alla partiers kännedom.
          </note>
          <note>
            Jag har bara talat om hur den ser ut på en punkt, nämligen när
            det gäller barnfamiljerna. Man konstaterar i utredningen att den
            något sämre realinkomstutvecklingen för barnfamiljer än för vissa
            andra grupper beror på att barnbidraget inte har höjts. Skälen
            till det har jag också redovisat i mitt svar till Birgitta Dahl.
          </note>
          <note>
            Skälet till att regeringen på mitt förslag bad
          </note>
          <note>
            Socialstyrelsen och några andra myndigheter att följa utvecklingen
            i kommunerna är naturligtvis att vi är oroade för vad som kan
            hända ute i kommunerna. Men det är glädjande att det som kan hända
            i varje fall ännu inte har hänt. Det är riktigt att en del hyser
            farhågor för att det skall gå sämre under det här året. När man
            ett år i förväg frågar både tjänstemän och politiker vad de tror
            kommer att hända, uttrycker de ofta en stark oro som sedan inte
            materialiseras. Det visar sig att man kan möta problemen genom
            prioriteringar och rationaliseringar. Det är därför jag säger
            att vi måste avvakta något och se vad som händer.
          </note>
          <note>
            Birgitta Dahl påstår fortfarande att privata alternativ får mer
            än kommunerna. Hon tar upp frågan om skolpengen och påstår att
            85 % är mer är 100 %. Det får nog Birgitta Dahl ha en särkild
            lektion med mig om, dvs. att 85 % skulle vara mer än 100 %. Man
            kan givetvis diskutera om privata skolor kan skötas så rationellt
            att de inte behöver mer än 80 % eller 75 %. Men det kan dock aldrig
            bli mer än 100 %, vilket är vad som tillfaller de kommunala skolorna.
          </note>
          <note>
            Birgitta Dahl ställde också en rak fråga som Johan
          </note>
          <note>
            Lönnroth inte trodde att jag skulle kunna ge något svar på, nämligen
            hur man samtidigt kan införa vårdnadsbidrag och sänka ersättningen
            i föräldraförsäkringen. Mitt svar är att detta inte kommer att
            ske. Om det läggs fram ett förslag om vårdnadsbidrag kommer ersättningsnivån
            i föräldraförsäkringen inte att sänkas. Det är ett klart besked,
            Birgitta Dahl och Johan Lönnroth.
          </note>
          <note>
            Johan Lönnroth berörde en del tänkbara konsekvenser av ett vårdnadsbidrag.
            Om man tror att det är så illa som Johan Lönnroth säger, borde
            man egentligen också vara emot bostadsbidrag och föräldraförsäkring.
            De har ju precis samma effekter. Försäkringen är på papperet både
            för pappor och mammor. Men vi vet att det till över
          </note>
          <note>
            90 % är mammorna som utnyttjar denna försäkring och att papporna
            utnyttjar den mycket litet. Det råder inget tvivel om att den
            också fått de effekter när det gäller arbetsfördelningen i hemmen
            och på arbetsmarknaden som Johan Lönnroth är kritisk mot.
          </note>
          <note>
            Bostadsbidragen är i själva verket en socialdemokratisk version
            av ett vårdnadsbidrag.
          </note>
          <note>
            Det är ett bidrag som huvudsakligen går till de familjer som
            har en försörjare, även om det råkar finnas två vuxna i familjen.
            Jag tror ändå inte att någon av er är beredd att dra slutsatsen
            att vi skulle skrota föräldraförsäkringen eller bostadsbidragen.
          </note>
          <note>
            Jag tror inte att ett vårdnadsbidrag på en låg nivå kommer att
            ha särskilt dramatiska effekter. Men alla måste medge att det
            finns en del föräldrar som vill stanna hemma av övertygelse om
            att det är bäst för barnen. Vi kanske inte delar den uppfattningen,
            men jag tycker ändå att man skall respektera att det finns föräldrar
            som gör det valet. De hamnar för närvarande i en mycket besvärlig
            ekonomisk situation. Den skulle kunna hjälpas upp något med ett
            vårdnadsbidrag. Man behöver inte dra sådana enorma växlar på detta
            som Birgitta Dahl och
          </note>
          <note>
            Johan Lönnroth gör.
          </note>
          <note>
            Något som däremot skulle vara utomordentligt bra om man verkligen
            vill påverka arbetsfördelningen mellan män och kvinnor är att
            vi, som det brukar heta i debatten, kvoterar en del av föräldraledigheten.
            Det kunde vara intressant att höra om Birgitta Dahl kan utlova
          </note>
          <note>
            Socialdemokraternas stöd för ett sådant förslag.
          </note>
          <note>
            Jag vet att det har varit mycket kontroversiellt i den socialdemokratiska
            riksdagsgruppen.
          </note>
          <note>
            Detta skulle verkligen ha effekt. Jag skall för säkerhets skull
            säga att jag inte kan utlova hela regeringens stöd på den punkten.
            Men det skulle vara intressant att få veta var Socialdemokraterna
            står i den frågan. Jag lovar i varje fall att inom eller utanför
            ramen för feministiska mansklubbar driva på i denna fråga efter
            bästa förmåga.
          </note>
          <note>
            Jag vet inte om jag är beredd att bli medlem i Johan
          </note>
          <note>
            Lönnroths klubb utan att veta vad den klubben har för stadgar
            och vad den står för. Men jag skall gärna komma och hålla ett
            anförande och föra en diskussion med de övriga klubbmedlemmarna,
            och så får vi se vad som kommer fram av detta.
          </note>
          <note>
            Jag vill till sist vända mig till Peter Kling. Ny demokrati vill
            dra in 20 miljarder från barnfamiljerna. Peter Kling tog sin egen
            familj som exempel -- en familj med ett barn under ett års ålder
            och två barn mellan tre och fyra års ålder. Ni får enbart i barnbidrag
            i dag, om jag har räknat rätt i hastigheten, ca 30 000 kr. Om
            dessutom ett barn är under ett år och Peter Klings hustru tidigare
            har varit förvärvsarbetande får ni föräldrapenning.
          </note>
          <note>
            Sammanlagt kanske ni får över 100 000 kr i stöd i dag. Detta
            skall reduceras till 8 000 kr. Det kanske familjen Kling klarar.
            Jag vet inte vad ni har för förutsättningar i övrigt. Men jag
            vet att det finns en mängd barnfamiljer som inte skulle klara
            detta. I
          </note>
          <note>
            realiteten skulle Ny demokratis förslag innebära ett mycket förödande
            slag mot barnfamiljerna i
          </note>
          <note>
            Sverige och verkligen inte någon förbättring.
          </note>
          <note type="speaker">
            Anf. 18 BIRGITTA DAHL (s):
          </note>
          <note>
            Herr talman! Jag vill först säga till Bengt
          </note>
          <note>
            Westerberg, vilket jag tror att han vet, att de siffror om boendekostnaderna
            som jag redovisade uteslutande refererar till den speciella bostadspolitik
            som lägger kostnaderna, bördorna, på dem som bor i de bostäder
            som har byggts de senaste åren, dvs. de unga familjerna och de
            mycket gamla som behöver flytta till någon form av särskilt boende
            i nya bostäder. Där slår er politik på detta sätt. Vi har ett
            annat alternativ med en rättvis fördelning av bördorna. Det går
            inte att med barnbidragen kompensera den typ av försämringar som
            barnfamiljerna har fått. Det är en illusion att tro detta. Det
            måste till en helt annan politik.
          </note>
          <note>
            Jag tänker koncentrera mitt inlägg på vårdnadsbidraget och i
            nästa inlägg återkomma till de andra frågorna. Först och främst
            vet ingen ännu vilken sorts vårdnadsbidrag som regeringen diskuterar.
            Det var ett välkommet besked, Bengt
          </note>
          <note>
            Westerberg, att det inte blir någon sänkning av ersättningsnivån
            i föräldraförsäkringen för att betala vårdnadsbidraget. Men hur
            skall det i så fall betalas?
          </note>
          <note>
            Bengt Westerberg säger att vårdnadsbidraget kostar 1--2 miljarder.
            Jag vill då kontra med att fråga: Är det brutto eller netto? Är
            det fråga om ett beskattat eller obeskattat vårdnadsbidrag? Skall
            det finansieras genom nya inkomster eller genom omprioriteringar,
            och vad berörs i så fall? Det är som sagt bra att föräldraförsäkringen
            nu är skyddad. Men vad blir det i så fall fråga om? Blir det ökade
            indragningar från kommunerna vilka drabbar barnomsorgen och barnbidragen,
            eller vad skall eljest betala ett vårdnadsbidrag?
          </note>
          <note>
            I dagens arbetsmarknadspolitiska situation, Bengt
          </note>
          <note>
            Westerberg, med så många unga kvinnor som är arbetslösa, är det
            en realitet att detta kan bli en fälla ur vilken de aldrig kommer
            ur. Jag är mycket oroad för den grupp av unga kvinnor som har
            jämförelsevis dålig utbildning och dåliga framtidsutsikter. Vid
            30--35 års ålder finner de att det inte finns någon väg för dem
            ut på arbetsmarknaden.
          </note>
          <note>
            Jag är också orolig för samma sak som Johan
          </note>
          <note>
            Lönnroth, nämligen att den oerhört fina reform som föräldraförsäkringen
            är för barnen, kvinnorna och männen, och som gör det möjligt att
            leva på ett sätt som är unikt i världen, skall förstöras om man
            istället följer denna linje.
          </note>
          <note>
            Föräldraförsäkringen är någonting unikt och oerhört viktigt.
            Jag skall berätta att jag var den som en gång i tiden föreslog
            en föräldraförsäkring och att den skulle delas mellan män och
            kvinnor. I den vision som jag och andra då hade låg just att män
            och kvinnor tillsammans skulle ta ansvar för barnen och få ett
            helt annat och bättre liv än vad jag upplevde i min barndom.
          </note>
          <note type="speaker">
            Anf. 19 JOHAN LÖNNROTH (v):
          </note>
          <note>
            Herr talman! Det är riktigt som Bengt Westerberg säger att också
            föräldraförsäkringen kan få den typen av effekter att det blir
            relativt sett fördelaktigt att stanna hemma längre med barnen.
          </note>
          <note>
            Eftersom det nu är som det är med jämställdheten är det kvinnorna
            som i huvudsak utnyttjar föräldraförsäkringen.
          </note>
          <note>
            Den grundläggande orsaken till att det fungerar på det viset
            är den dåliga jämställdhet som existerar.
          </note>
          <note>
            Kvinnor är uppfostrade till och är mycket bättre på hemarbete.
            Män är uppfostrade till och är inställda på att de skall sköta
            förvärsarbetet, eller åtminstone det mesta av det.
          </note>
          <note>
            Vårdnadsbidraget betyder att man ytterligare stärker denna effekt.
            Det finns en vettig motivering till föräldraförsäkringen. Vi är
            alla överens om att det är vettigt att föräldrar i barnfamiljer
            med små barn stannar hemma en tid. Jag tror -- liksom Bengt
          </note>
          <note>
            Westerberg, såvitt jag har förstått -- att man måste kombinera
            föräldraförsäkringen med någon typ av kvotering för att göra skillnaderna
            mindre i föräldraförsäkringssystemet.
          </note>
          <note>
            Det är ganska märkligt att höra Bengt Westerberg stå här och
            tillsammans med Peter Kling försvara vårdnadsbidraget när vi ju
            allihop vet att Bengt
          </note>
          <note>
            Westerberg egentligen inte vill ha detta vårdnadsbidrag. Det
            är det som är det verkligt oroande i situationen. Det har brett
            ut sig något slags feghet bland alla dem som för några år sedan,
            och kanske ännu mer på 70-talet, vågade stå upp och försvara den
            kommunala barnomsorgen.
          </note>
          <note>
            Man kan konstatera att den kommunala barnomsorgen är samhällsekonomiskt
            lönsam. Om en av fem arbetslösa föräldrar skulle arbeta på ett
            daghem som de skapar tillsammans, betalar alla fem tillsammans
            tillräckligt mycket skatt för att finansiera detta. Verksamheten
            är totalt sett samhällsekonomiskt lönsam.
          </note>
          <note>
            Ingen vågar säga detta. Ingen vågar säga att den kommunala barnomsorgen
            mycket kraftigt har ökat valfriheten för framför allt kvinnor,
            men också för många män.
          </note>
          <note>
            När det gäller den här mansklubben är jag öppen för att diskutera
            stadgarna med Bengt Westerberg.
          </note>
          <note>
            Jag föreslog att vi skulle ha som målsättning att bekämpa reaktionära
            reformer och att bekämpa den politik som Peter Kling och hans
            parti står för på det här området. Vi kan säkert enas om några
            grundläggande minimiparoller. Om vi bara sätter oss ner och diskuterar
            skall vi nog få ihop det.
          </note>
          <note type="speaker">
            Anf. 20 PETER KLING (nyd):
          </note>
          <note>
            Herr talman! Bengt Westerberg tog upp exemplet med tre barn,
            en ettåring, en treåring och en fyraåring. Enligt våra förslag
            blir nettopengarna
          </note>
          <note>
            96 000 kronor. I det fallet kan det hända att man tappar ca 10
            000 kronor det första året. Men år två, tre, fyra, fem och sex
            blir det en vinst om man stannar hemma. Om man har ett barn i
            tvåårsåldern och väljer att stanna hemma blir det en vinst på
            det.
          </note>
          <note>
            Jag tror att väldigt många inom industrin och inom byggbranschen
            skulle välja att stanna hemma hos sina barn. Det innebär faktiskt
            att man släpper loss en hel del arbetstillfällen i andra änden.
            Låt oss säga att 40 % av svenska folket väljer att gå hemma. Då
            blir det faktiskt ett och annat arbetstillfälle som släpps loss.
          </note>
          <note>
            När det gäller Johan Lönnroths mansklubb, som vi ironiserade
            över här, kan jag ställa upp där också.
          </note>
          <note>
            Jag kan gärna vara med och utbilda Johan
          </note>
          <note>
            Lönnroth i hur man dammsuger, lagar mat osv. Det gör jag nämligen
            i mitt hem. Det ställer jag gärna upp på.
          </note>
          <note>
            Anf. 21 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag tror att jag får be riksdagsledamöterna Kling
            och Lönnroth att klara ut vad det skall vara för klubb innan jag
            bestämmer mig för om jag skall vara med eller inte.
          </note>
          <note>
            Birgitta Dahl hävdar att det bara bor unga familjer i nya bostäder.
            Så är det inte alls. Om man går ut och tittar på nya bostäder
            kan man se att alla sorters familjer bor i de nya bostäderna.
            Det går inte att hävda att bara för att det kostar mer att bo
            i nya bostäder -- när räntebidragen minskar, ökar kostnaderna
            -- drabbar det barnfamiljer. Det är dess värre eller dess bättre,
            hur man nu vill se det, så att barnfamiljer finns i alla sorters
            bostäder. De berörs naturligtvis både om vi minskar räntebidragen
            och om vi höjer fastighetsskatten.
          </note>
          <note>
            Min uppfattning är att vi kommer att behöva göra båda dessa saker
            under 90-talet. Men vi skall kompensera barnfamiljerna med förbättrade
            bostadsbidrag. Det är den politiken som vi måste välja framöver
            om vi skall komma till rätta med statsfinanserna.
          </note>
          <note>
            Sedan ställer Birgitta Dahl ett antal frågor om vårdnadsbidraget.
            Det är naturligtvis för tidigt att svara på flertalet av dessa
            detaljfrågor. Men jag kan ändå ge några preliminära upplysningar.
          </note>
          <note>
            Birgitta Dahl frågar t.ex. om de kostnader som jag nämner, 1--2
            miljarder kronor, är netto eller brutto.
          </note>
          <note>
            Svaret är att det naturligtvis är nettokostnaden för det här
            bidraget. Vi skall återkomma till om det skall vara beskattat
            eller obeskattat när förslaget läggs fram för riksdagen. Det gäller
            också finansieringen. Jag kan dock utan vidare ge besked om att
            det inte kommer att finansieras genom minskade barnbidrag eller
            minskade bidrag till barnomsorg, vilket var de konkreta frågor
            som
          </note>
          <note>
            Birgitta Dahl ställde.
          </note>
          <note>
            Jag tror inte att ett vårdnadsbidrag med den här utformningen
            -- ett vårdnadsbidrag riktat till de minsta barnen och på en måttlig
            nivå -- riskerar att bli den kvinnofälla som Birgitta Dahl, och
            i någon mån också Johan Lönnroth, talar om. Vi är ju redan i dag
            i en situation där de ganska förmånliga ersättningsreglerna i
            föräldraförsäkringen gör att de personer som har goda inkomster
            ofta väljer att utnyttja föräldraförsäkringen under längre tid
            än ett år. De som har lägre inkomster har svårare att göra det.
            Det rimligaste sättet att se på vårdnadsbidraget är att vi skapar
            samma möjligheter för den som vill dra ner på sin materiella standard
            att stanna hemma något längre tid än ett år och ändå få ett ekonomiskt
            bidrag.
          </note>
          <note>
            Jag tycker själv att barnomsorgen i Sverige är utomordentligt
            bra. Jag kände ingen tvekan inför att låta min egen son börja
            på dagis redan vid nio månaders ålder, vilket var möjligt innan
          </note>
          <note>
            Socialdemokraterna förlängde föräldraförsäkringen till ett år.
            Jag vet att många föräldrar inte delar den värderingen. Även om
            jag har min åsikt, måste jag också kunna visa respekt i min politiska
            gärning för dem som har en annan uppfattning.
          </note>
          <note>
            Det ligger naturligtvis också i de diskussioner som vi för inom
            regeringen och som Johan Lönnroth var inne på att alla inte tycker
            likadant. Där finns det skilda uppfattningar. Vi försöker agera
            så att vi kan visa respekt för de olika uppfattningar som finns.
          </note>
          <note>
            Jag har däremot aldrig tvekat att säga att den kommunala barnomsorgen
            eller barnomsorgen totalt sett är samhällsekonomiskt lönsam. Jag
            har i ett otal tal, artiklar, frågesvar i riksdagen och i andra
            sammanhang understrukit just detta. Så är det naturligtvis. Den
            är både samhällsekonomiskt och offentligekonomiskt lönsam. De
            skatter som de mammor, som det i praktiken är frågan om, som förvärvsarbetar
            betalar in, betalar gott och väl de subventioner som går till
            barnomsorgen. Därför är det angeläget att det finns barnomsorg.
          </note>
          <note>
            Det är också därför, som jag sade i den förra frågedebatten,
            som jag så hårt har drivit på kravet att vi skall få en tydlig
            lagstiftning på den här punkten. Den skall klart tala om att kommunerna
            är skyldiga att tillhandahålla barnomsorg till de föräldrar som
            efterfrågar det. Jag tycker att en sådan lagstiftning är oerhört
            angelägen både för jämställdhetens och för samhällsekonomins skull.
          </note>
          <note>
            Peter Kling förirrade sig totalt i den sifferexercis som han
            höll på med. Nu påstår han att barnfamiljerna i själva verket
            kommer att få mer pengar trots att man totalt sett skall spara
            20
          </note>
          <note>
            miljarder. Detta är naturligtvis fullständigt omöjligt. Man kan
            inte från ett konto som sammanlagt ligger på kanske 45 miljarder
            dra in 20
          </note>
          <note>
            miljarder och hävda att de som tidigare har fått de
          </note>
          <note>
            45 miljarderna får mer efter det att man tagit bort
          </note>
          <note>
            20 miljarder. Det krävs nog att man är nydemokrat för att klara
            den typen av piruetter. För alla andra är det fullständigt omöjligt.
          </note>
          <note type="speaker">
            Anf. 22 BIRGITTA DAHL (s):
          </note>
          <note>
            Herr talman! Jag tycker inte att Bengt Westerberg skall försöka
            spela bort det här med bostadskostnaderna på det sätt som han
            gjorde.
          </note>
          <note>
            Det är ett faktum att barnfamiljerna och de unga människorna
            inte kan välja bostad på samma sätt som vi andra. De är i mycket
            högre utsträckning hänvisade till de dyra bostäderna. Det vet
            jag som har tre barn i ålder 20--32 år. Jag tror att Bengt
          </note>
          <note>
            Westerberg också har ett par barn i den åldern.
          </note>
          <note>
            Därför borde han också känna till det.
          </note>
          <note>
            Jag tror att Bengt Westerberg är mycket plågad när han tvingas
            till detta. Jag vill gärna ge Bengt
          </note>
          <note>
            Westerberg en chans att komma tillbaks till jämställdhetsarbetet
            med oss. Olof Johansson har offentligt uttalat att det är viktigt
            att komma i gång med utbetalningen av ett vårdnadsbidrag före
            valet och inte bara fatta ett principbeslut. Då blir det nämligen
            svårt att avskaffa det.
          </note>
          <note>
            Jag vill ställa en mycket rak fråga till Bengt
          </note>
          <note>
            Westerberg. Bengt Westerberg har själv sagt att han inte är beredd
            att ställa till med en regeringskris på den här frågan, och det
            är ett öppet erkännande.
          </note>
          <note>
            Om vi socialdemokrater kommer tillbaks med ett förslag till att
            ett vårdnadsbidrag skall avskaffas till förmån för andra och mer
            angelägna insatser för barnen, kvinnorna och männen, är Bengt
          </note>
          <note>
            Westerberg då beredd att hjälpa oss med det eller kommer han
            fortfarande att hjälpa till att sabotera den moderna jämställdhetspolitiken?
          </note>
          <note>
            Det är mycket allvarliga varningar som
          </note>
          <note>
            Socialstyrelsen utfärdar i den rapport jag citerade förut. Det
            är inte sådant som man kan avfärda som traditionella tjänstemannaprodukter.
            De skriver så här: Särskilt oroande är situationen i flera storstadsområden
            och förortskommuner där det största besparingarna görs. Där är
            också behoven av särskilda insatser högre och verksamheten mer
            ansträngd. Det är de minsta barnen på daghem, skolbarnen utan
            fritids, barn med behov av särskilt stöd samt invandrar- och flyktingbarn
            som riskerar att drabbas i framtiden.
          </note>
          <note>
            Herr talman! Vi är inte emot valfrihet, förnyelse och utveckling.
            Vi vill tvärtom ha det. Men det vi ser nu är den samlade effekten
            av något helt annat.
          </note>
          <note>
            Arbetslösheten och ökade kostnader för socialhjälp, social nedrustning,
            indragning från kommunerna, skolpeng och privatisering av ideologiska
            skäl är något helt annat och mycket allvarligt. Vem som helst
            kan se att detta är verkligheten.
          </note>
          <note>
            Häromdagen kunde vi på Lunchekot höra rapporten om den unga flicka
            som inte fick börja i den privata skolan i Göteborg eftersom skolpengen
            inte räckte till, sade de, för att ta emot barn med särskilda
            behov. Detta är inte någon enstaka företeelse. Det upplever vi
            runt om i landet. De privata alternativen har inte tid för barn
            som behöver tillsyn före klockan åtta och efter klockan fyra på
            dagen. De har inte plats för invandrarbarn.
          </note>
          <note>
            De har inte plats för barn med särskilda behov. Är inte detta
            något mycket oroande, Bengt
          </note>
          <note>
            Westerberg?
          </note>
          <note type="speaker">
            Anf. 23 JOHAN LÖNNROTH (v):
          </note>
          <note>
            Herr talman! Jag tycker naturligtvis att det är bra att Bengt
            Westerberg så tydligt och klart slår fast att den kommunala barnomsorgen
            är samhällsekonomiskt lönsam. Men problemet är ju att det som
            händer nu -- jag hänvisar till den tidigare interpellationsdebatten
            -- är att kommunerna kraftigt skär ned. SKTF har gjort en genomgång
            av vad man skär ned på i kommunerna, och det visar sig att en
            mycket stor del av nedskärningarna sker just inom den kommunala
            barnomsorgen, denna samhällsekonomiskt lönsamma form av barnomsorg.
          </note>
          <note>
            Jag förstår att inte alla tycker likadant i regeringen, och jag
            förstår också att Bengt Westerberg, om
          </note>
          <note>
            Folkpartiet nu skall vara med i regeringen, måste kompromissa
            på olika punkter. Jag förutsätter att
          </note>
          <note>
            Bengt Westerberg på alla sätt har försökt bekämpa det reaktionära
            förslaget om vårdnadsbidrag. Jag förstår också att Bengt Westerberg
            lider av att regeringen nu är så beroende av Ny demokrati som
            den är. Det är ju inte bara ett knäfall för kds utan också för
            Ny demokratis politik. Jag är övertygad om att Bengt Westerberg
            inte mår riktigt bra i den här situationen.
          </note>
          <note>
            Bengt Westerberg kanske inte tog talet om mansklubben riktigt
            på allvar, men jag vill ändå hävda att vi män som har samma uppfattningar
            borde göra något tillsammans. Jag tror att vi i de grundläggande
            frågorna är ganska överens. Det har på senare tid inte bara blivit
            ett bakslag för kvinnorna, utan man kan också säga att män som
            vill ställa upp för sådant som barnomsorgen, sextimmarsdagen osv.
            har blivit mobbade i den reaktionära våg som t.ex. nydemokraterna
            står för.
          </note>
          <note>
            Kvinnor organiserar sig mycket, både här i riksdagen och på andra
            ställen. De går samman och försöker på olika sätt stödja varandra.
            Vi män med gemensamma åsikter kan behöva hålla ihop litet mera
            och träffas för att diskutera hur vi skall stärka vår egen identitet,
            så att vi vågar ha dessa uppfattningar och slåss för dem.
          </note>
          <note>
            Jag hade för inte så länge sedan sällskap i en taxi med Bert
            Karlsson, som då skröt om alla de män till starka kvinnor som
            han hade övertalat att rösta på
          </note>
          <note>
            Ny demokrati. Jag kände i luften något av det som jag har lagt
            märke till hos många män som uppmuntrats av Peter Kling och Ny
            demokrati.
          </note>
          <note>
            Man har blivit oroade över att kvinnorna sedan 70-
          </note>
          <note>
            talet har fått litet ökad makt, och nu skall de drivas tillbaka
            med alla medel. Vi behöver, Bengt
          </note>
          <note>
            Westerberg, arbeta tillsammans för att stå emot denna reaktionära
            utveckling, som måste vändas.
          </note>
          <note>
            Anf. 24 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Birgitta Dahl fortsätter att från sin talarstol
            upprepa att jag spelar bort bostäderna. Jag förstår uppriktigt
            sagt inte vad hon menar. Jag har sagt tydligare än vad Birgitta
            Dahl någonsin har vågat göra i någon politisk fråga att det kommer
            att bli dyrare att bo på 90-talet. Förmodligen kommer både fastighetsskatten
            att öka och räntebidragen att minska. Det är rimligt att man då
            kompenserar barnfamiljer genom förbättringar av bostadsbidragen.
            Socialdemokraterna har många gånger minskat bostadssubventionerna
            och höjt fastighetsskatten, men har aldrig inför något val vågat
            tala om att man skulle göra det.
          </note>
          <note>
            Vidare säger Birgitta Dahl att det kommer oroande signaler från
            kommunerna och att det i storstadskommunerna redan sker en del
            som inte är särskilt bra. Det tycker också jag. Det var därför
            som jag i mitt svar till Birgitta Dahl sade att det redan nu kan
            finnas skäl för vissa kommuner med mycket stora barngrupper och
            låg personaltäthet att se över verksamheten. Det kan naturligtvis
            också gälla för andra verksamheter än barnomsorgen.
          </note>
          <note>
            Birgitta Dahl tog fram ett fall från Göteborg, där en privat
            skola tydligen inte hade kunnat ta emot en elev med funktionshinder
            därför att skolpengen inte räckte. Jag tycker att det verkar fullt
            rimligt att man, om man får ett bidrag motsvarande 85 % av den
            skolpeng eller det anslag som kommunens skola får, kanske inte
            klarar att ta emot ett barn med funktionshinder. Däremot tycker
            jag att kommunen skall vara beredd att tillskjuta mer för att
            denna skola skall kunna göra det.
          </note>
          <note>
            Jag är helt övertygad om att det inte heller finns några kommunala
            skolor som mot 85 % ersättning kan ta emot funktionshindrade barn
            med de merkostnader som det kan medföra.
          </note>
          <note>
            Johan Lönnroth hävdade att ett vårdnadsbidrag skulle vara ett
            knäfall för Ny demokrati och att jag skulle lida å det värsta
            av detta. Nej, jag lider inte särskilt mycket. Jag tycker inte
            att frågan är värd att lida för. Det handlar verkligen inte om
            knäfall för
          </note>
          <note>
            Ny demokrati, som vill ha bort barnbidrag, föräldraförsäkring
            och stöd till ensamstående föräldrar, utan om en påbyggnad på
            en familjepolitik som i allt väsentligt fungerar mycket bra.
          </note>
          <note>
            Birgitta Dahl berättade tidigare att hon var en av dem som stod
            bakom föräldraförsäkringen när den infördes 1974 och att syftet
            då var att män och kvinnor skulle kunna dela lika. I dag, 20 år
            senare, kan vi konstatera att det målet inte uppnåddes.
          </note>
          <note>
            Män och kvinnor delar inte lika. Det var mot den bakgrunden som
            jag frågade Birgitta Dahl om hennes riksdagsgrupp var beredd att
            medverka till att vi skulle kunna förbehålla männen en viss del
            av föräldraledigheten. Den frågan har dock Birgitta
          </note>
          <note>
            Dahl på sitt vanliga undanglidande sätt inte tagit upp, och därför
            ser jag ett visst behov av att i denna fråga och kanske i andra
            liknande frågor få en samverkan mellan oss män som är något mer
            radikala i dessa jämställdhetsfrågor än vad Birgitta
          </note>
          <note>
            Dahl vågar vara.
          </note>
          <note>
            Överläggningen var härmed avslutad.
          </note>
          <note type="speaker">
            Anf. 25 TREDJE VICE TALMANNEN:
          </note>
          <note>
            Jag vill meddela att besvarandet av interpellationerna 164 och
            175 i dag utgår och att de i stället kommer att besvaras den 1
            juni.
          </note>
          <note>
            4 § Svar på interpellation 1992/93:159 om åtgärder mot ett hot
            från öst
          </note>
          <note>
            Anf. 26 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! John Bouvin har frågat statsministern vad regeringen
            gör för att förebygga hotet om stora flyktingströmmar från öst.
            Interpellationen har överlämnats till mig.
          </note>
          <note>
            Utgångspunkten för interpellationen är de risker för stora flyktingströmmar
            som skulle kunna uppkomma, om Ryssland faller samman på det sätt
            som Sovjetunionen gjorde eller i en situation med militära uppror
            i Ryssland. Interpellationen avser dels vad vi från svensk sida
            gör för att förebygga utvecklingar i öst som kan leda till massflykt
            västerut, dels vilka åtgärder som regeringen vidtagit för att
            kunna möta sådana hot och påfrestningar.
          </note>
          <note>
            Den fortsatta utvecklingen i det tidigare
          </note>
          <note>
            Sovjetunionen är utomordentligt osäker och svårförutsägbar. De
            nya staterna i det tidigare sovjetväldet befinner sig i en svår
            ekonomisk och politisk situation.
          </note>
          <note>
            För svensk del är det en viktig utgångspunkt för vår politik
            gentemot länderna i öst att kunna bidra till att främja en demokratisk
            och marknadsekonomisk reformering av staterna i det tidigare
          </note>
          <note>
            Sovjetunionen. Till detta söker vi ge vårt bidrag genom en lång
            rad samarbets- och stödåtgärder.
          </note>
          <note>
            Därigenom söker vi tillsammans med de övriga västliga industriländerna
            förebygga utvecklingar som skulle kunna leda till stora flyktingströmmar
            från öst.
          </note>
          <note>
            I enlighet med riksdagens beslut koncentreras de bilaterala ansträngningarna
            till länderna i vårt eget närområde medan det övriga samarbetet
            i huvudsak löper via multilaterala kanaler.
          </note>
          <note>
            Samarbetet med Estland, Lettland och Litauen intar självfallet
            en särskild roll för oss svenskar.
          </note>
          <note>
            Sedan ett år tillbaka har vi frihandelsavtal med vart och ett
            av dessa länder. Vi har också ett suveränitetsstödsprogram som
            innefattar en lång rad åtgärder för att stärka dessa staters möjligheter
            att hävda sin nationella suveränitet. Sedan de ryska myndigheterna
            nu börjat förbättra sin interna samordning av samarbetet med utländska
            givare ökar också våra möjligheter att mer systematiskt lämna
            ett stöd till den nordvästra delen av
          </note>
          <note>
            Ryssland. Jag tänker då särskilt på de insatser vi gör bl.a.
            i S:t Petersburgsområdet och, tillsammans med Norge och Finland,
            i området omkring
          </note>
          <note>
            Barents hav inte minst inom ramen för samarbetet i det nybildade
            s.k. Barentsrådet.
          </note>
          <note>
            Jag vill också i detta sammanhang peka på det miljösamarbetsavtal
            som nyligen ingåtts mellan
          </note>
          <note>
            Sverige och Ryssland och som i dagsläget gett konkreta resultat
            framför allt inom kärnsäkerhetsområdet. Bl.a. bistår Statens
          </note>
          <note>
            Kärnkraftinspektion i dag aktivt med att bygga upp en oberoende
            rysk kärnkraftsinspektion.
          </note>
          <note>
            Stödet till våra grannländer i öst har hög prioritet.
          </note>
          <note>
            Öststödet utgör därvid en del i regeringens politik som avvägs
            gentemot övriga områden inom ramen för den samlade budgeten. Regeringen
            är således inte beredd att enligt interpellantens förslag göra
            någon isolerad avvägning av detta stöd gentemot vårt bistånd till
            utvecklingsländerna i tredje världen.
          </note>
          <note>
            Låt mig mot denna bakgrund gå in på vad som görs för att kunna
            möta de problem vi ser i dag resp. kan komma att ställas inför
            i olika mer eller mindre katastrofala östliga utvecklingsscenarier.
          </note>
          <note>
            De problem som finns i dag gäller främst smugglingen av asylsökande
            från andra länder till
          </note>
          <note>
            Sverige via länder i det tidigare Sovjetunionen.
          </note>
          <note>
            Med anledning härav har den svenska regeringen inlett samarbete
            och kontakter med myndigheterna främst i de baltiska staterna.
            Dessa syftar bl.a. till att öka de baltiska ländernas egen kapacitet
            att hantera asylsökande. Nyligen hölls också i
          </note>
          <note>
            Stockholm ett möte på statssekreterarnivå om irreguljär migration
            i Östersjöområdet. Vid detta möte deltog elva länder. Mötet kommer
            att följas upp i två arbetsgrupper, som kommer att behandla olika
            konkreta migrationsfrågor.
          </note>
          <note>
            För närvarande är inströmningen av asylsökande från det tidigare
            Sovjetunionen liten, och det bedöms heller inte föreligga någon
            särskild risk att några stora strömmar av asylsökande därifrån
            skulle söka sig till Sverige, om den politiska utvecklingen där
            fortsätter i demokratisk ordning.
          </note>
          <note>
            Stora flyktingströmmar innebär naturligtvis generellt sett problem
            av både ekonomisk och praktisk natur. Därtill kommer att dessa
            flyktingströmmar i många situationer kan ingå som element i en
            utveckling som också innehåller allvarliga direkta säkerhetspolitiska
            påfrestningar och risker. Sådana problem som skulle kunna uppstå
            i säkerhetspolitiskt allvarliga situationer har sedan länge ingått
            som en viktig utgångspunkt för totalförsvarets operativa förberedelsearbete.
          </note>
          <note>
            Regeringen följer utvecklingen mycket noga, och
          </note>
          <note>
            Statens invandrarverk har tillsammans med andra berörda myndigheter
            inventerat olika åtgärder som kan aktualiseras vid en eventuell
            framtida masstillströmning av flyktingar från det tidigare
          </note>
          <note>
            Sovjet. En särskild utredare med uppdrag att göra en översyn
            av vissa delar av utlänningslagen har även lagt fram ett underlag
            angående laglig reglering av massflyktsituationer.
          </note>
          <note>
            En snabbt framväxande flyktingvåg skulle, även frikopplat från
            eventuella säkerhetspolitiska påfrestningar, kunna ställa samhället
            inför så komplicerade och resursmässigt omfattande uppgifter att
            fredssamhällets normala resurser är otillräckliga.
          </note>
          <note>
            Regeringen ser det därför som en angelägen uppgift att vid behov
            så långt möjligt kunna komplettera de i fredstid normalt tillgängliga
            resurserna med lämpliga totalförsvarsresurser.
          </note>
          <note>
            Får jag här nämna att en parlamentarisk kommitté under landshövding
            Eric Krönmarks ledning nyligen har tillsatts för att utreda påfrestningar
            och risker i det fredstida samhället samt vissa frågor för totalförsvarets
            civila del. En av utredningens uppgifter är att överväga om befintliga
            beredskapsåtgärder mot fredstida risker och påfrestningar i samband
            med stora flyktingströmmar från de f.d. öststaterna -- precis
            den problematik John Bouvin har tagit upp -- är tillräckliga.
            Kommittén har också i uppgift att pröva om beredskapsåtgärderna
            är tillräckligt samordnade och om erfarenheterna från ett område
            bedöms kunna utnyttjas i större omfattning inom andra områden.
          </note>
          <note>
            Jag har inhämtat att kommittén med förtur behandlar östflyktingfrågorna
            och att överväganden och förslag i dessa hänseenden kommer att
            tas upp i ett delbetänkande som skall lämnas den 30 september
            i år.
          </note>
          <note>
            Herr talman! Som har framgått av den lämnade redovisningen pågår
            ett omfattande arbete i syfte att hålla en tillfredsställande
            beredskap på det aktuella området. Regeringen och berörda myndigheter
            följer noga utvecklingen.
          </note>
          <note type="speaker">
            Anf. 27 JOHN BOUVIN (nyd):
          </note>
          <note>
            Herr talman! Jag skall försöka tacka för svaret. Ja, det är svårt
            att tacka för något som jag egentligen inte fick -- men okej.
            Jag har frågat försvarsministern vad som i klartext skall göras.
            Jag fick till svar en mängd byråkrati, t.ex. att det finns ett
            frihandelsavtal, suveränitetsstödsprogram, miljösamarbetsavtal,
            samarbete och kontakter med myndigheterna har inletts, möten på
            statssekreterarnivå och att arbetet skall följas upp i två arbetsgrupper.
            Givetvis finns det en särskild utredare också, för att inte glömma
            en parlamentarisk kommitté!
          </note>
          <note>
            Jag frågade efter ett svar i klartext. Jag har i klartext fått
            till svar att regeringen över huvud taget inte har tänkt sig att
            hotet kommer. Det finns där --
          </note>
          <note>
            kanske. Jag får försöka förklara igen. Jag säger inte om, utan
            jag säger när, det kommer att hända något i öst. Det kanske händer
            något till hösten, kanske till vintern. Massor av människor kan
            komma hit till
          </note>
          <note>
            Sverige. Vad gör vi då? Skall vi göra som Friggebo säger? Hon
            sade häromdagen att våra sommarstugor skall hyras ut. Hon kanske
            tänker på sina friggebodar. Inte vet jag. Flyktingen skall få
            välja sitt boende.
          </note>
          <note>
            Jag vill ha svar på följande. Har något förberedelsearbete gjorts
            i Sverige för att ta emot alla människor i denna folkvandring?
            Det kan bli fråga om sanitära olägenheter. Hela städer kan behöva
            byggas upp. Vidare har vi frågan om välståndsbarriären. Vi måste
            få folkvandringen att stanna före Östersjön. Vi måste hindra att
            det blir en okontrollerbar folkvandring in i Sverige. Finns det
            någon beredskap över huvud taget?
          </note>
          <note>
            Det finns en småhusindustri i Sverige. Vi kan t.o.m.
          </note>
          <note>
            bygga timmerkojor -- som förr i tiden.
          </note>
          <note>
            Förberedelsearbetet måste börja redan nu. Jag tror inte att frågan
            är om, utan det är när. Vi måste snabbt och effektivt skeppa över
            t.ex. dessa kojor och hjälpa till att bygga upp förläggningar.
            Finns det några tankar åt det hållet?
          </note>
          <note>
            Jag är givetvis inte nöjd med svaret. Jag hoppas att jag kan
            få ett mer utförligt svar.
          </note>
          <note type="speaker">
            Anf. 28 LEIF BERGDAHL (nyd):
          </note>
          <note>
            Herr talman! Titeln på denna interpellation berör hotet från
            öst. Men finns det något hot från öst?
          </note>
          <note>
            Det har funnits olika uppfattningar om den saken.
          </note>
          <note>
            Under alla de år jag har talat med folk om dessa frågor har jag
            aldrig träffat på någon som har sagt att det förekommer ett hot
            från väst. Inte ens den mest ilskna kommunist har sagt att det
            föreligger något hot från väst. Jag tror att denna titel är adekvat.
          </note>
          <note>
            En tidigare centerpartistisk försvarsminister sade en gång en
            sanning. Han sade att hotet kommer från öst, men att som tur är
            finns finnarna däremellan. Jag har sysslat med dessa frågor i
            30 år, och denna man är den som har sagt precis hur det är. Men
            han blev för detta uttalande hudflängd i massmedierna, och Olof
            Palme häcklade honom.
          </note>
          <note>
            Något sådant fick man tydligen inte säga.
          </note>
          <note>
            Men här finns ett stort problem. Om det verkligen händer något
            måste vi vara beredda. Jag kan ta min hembygd Tornedalen som exempel.
            Det tar tolv timmar med bil att ta sig från Ryssland till
          </note>
          <note>
            Tornedalen. Den aspekten har inte belysts i debatten. Många människor
            bor i dessa trakter.
          </note>
          <note>
            Bara i staden Murmansk finns det ungefär en halv miljon invånare.
            Det kan bli fråga om stora grupper av ryssar som kan tänkas komma
            till Sverige.
          </note>
          <note>
            Som tur är finns Finland däremellan. Men i Finland har man vidtagit
            åtgärder. Såvitt jag vet har den paramilitära gränsstyrkan --
            Rajavartiosto -- gjort vissa omdisponeringar mot den ryska gränsen.
            Det är väl tur att det finns beredskap där. Sverige har en makalöst
            dålig beredskap.
          </note>
          <note>
            Jag kan tala om följande för er, och det är helt chockerande.
            Det finns 500 km älv på gränsen mellan Sverige och Finland. Den
            skall bevakas av tull och polis. Dessa två styrkor är inte alls
            samordnade. Till sitt förfogande har de en båt. Den finns i Haparanda,
            och den kan inte gå upp i älven.
          </note>
          <note>
            Det finns alltså inte en enda båt som bevakar gränsen mellan
            Sverige och Finland. Det här är inte fråga om någon god beredskap.
            Men jag skall inte skylla på försvarsministern för detta, eftersom
            den frågan inte handläggs i hans departement.
          </note>
          <note>
            Vad kan vi använda oss av om det blir kris här uppe vid gränsen?
            Jo, för det första har vi ett hemvärn, och det är väldigt bra.
            Jag är själv med och vet att det finns duktigt folk och vettiga
            människor. De kan terrängen, och de kan lösa svåra problem. Men
            de måste få resurser för katastrofer, t.ex.
          </note>
          <note>
            sjukvårdsresurser. Dessa resurser saknas i stort sett i dag.
            Jag tror inte att det kostar mycket pengar att föra över en sjukvårdsutrustning
            eller en katastrofutrustning till hemvärnet. Hemvärnet ställer
            upp och tar inte betalt för det som man gör.
          </note>
          <note>
            För det andra finns det militära förband. Det finns speciella
            styrkor, s.k. gränsjägarkompanier. I dessa finns det personer
            som är jägarutbildade vid jägarskolan i Kiruna. De är välutrustade
            och har gott om materiel. Men det finns ett stort krux. Inte ens
            försvarsministern kan kommendera ut dessa trupper. Det är bara
            riksdagen som kan säga att
          </note>
          <note>
            Sverige skall mobilisera och kommendera ut dem.
          </note>
          <note>
            Detta måste man ändra på. Dessa skall ju finnas lättillgängliga.
          </note>
          <note>
            Jag talade med rikspolischefen i går om samordningen mellan tull
            och polis.
          </note>
          <note>
            Rikspolischefen sade att han helt håller med mig om att tull
            och polis i Tornedalen måste samordnas.
          </note>
          <note>
            Detta har han arbetat för under många år. Som bekant har ju Rikspolischefen
            tidigare varit chef för
          </note>
          <note>
            Tullverket. Man borde göra någonting när det gäller detta. Men
            det är ett problem som inte ligger under försvarsministerns domvärjo.
            Däremot sorterar Räddningstjänsten under hans domvärjo.
          </note>
          <note>
            Jag tror att det behövs en övergripande överenskommelse, att
            någon tar tag i detta och samordnar de här insatserna.
          </note>
          <note>
            Till sist måste jag säga att vi egentligen har en väldigt dålig
            beredskap i fråga om sådana katastrofer som en massinvasion över
            den norra landgränsen är. Jag tror att man med ganska små medel
            kan råda bot på detta. Jag vädjar till försvarsministern att han
            tittar litet på det här, att han kanske avdelar en person för
            att göra det. Jag tror att man kan lösa det här på ett väldigt
            billigt sätt och att det skulle mötas väldigt positivt av människorna
            i Tornedalen. Jag har haft mycket kontakt med dem i den här frågan.
            Jag tror att detta är väldigt viktigt för dem.
          </note>
          <note type="speaker">
            Anf. 29 LARS MOQUIST (nyd):
          </note>
          <note>
            Herr talman! Försvarsministern! Försvarsministern berör i sitt
            svar att en särskild utredare har fått i uppdrag att göra en översyn
            av utlänningslagen och föreslå åtgärder vid s.k. massflyktssituationer.
          </note>
          <note>
            Jag ämnar uppehålla mig vid den promemorian:
          </note>
          <note>
            PM med förslag till Legal reglering av massflyktssituationer.
            Den kom ut för något kvartal sedan. Jag tänkte ställa några frågor
            med anledning av denna PM, och jag antar att försvarsministern
            är något så när förtrogen med det förslag om lag som finns i denna.
            Vi får se om den här lagen så småningom kommer att antas av riksdagen.
          </note>
          <note>
            I den första av de föreslagna lagparagraferna i promemorian står
            det bl.a.: ''Utlänning, som ---
          </note>
          <note>
            vistats i land eller område, där det råder väpnad konflikt eller
            av annan orsak än sådan konflikt förorsakad kris av synnerlig
            allvarlig art och som reser in i Sverige --- skall antas ha lämnat
            landet eller området på grund av konflikten eller krisen.''
          </note>
          <note>
            Det är grundvalen för det hela. Det står också att sådan utlänning
            är att anse som skyddssökande och skall få ett s.k. vistelsetillstånd.
          </note>
          <note>
            I den här promemorian anges vidare att regeringen skall avgöra
            när sådant konflikt- eller kristillstånd, som avses i den första
            paragrafen, skall anses ha inträtt. Regeringen skall alltså avgöra
            om det finns en sådan kris i landet i fråga att det är befogat
            att tillämpa den här lagen för de människor som kommer till Sverige.
          </note>
          <note>
            I promemorian går man närmare in på hur det skall gå till när
            människor kommer och regeringen har förklarat att det är en krissituation
            som har uppstått. Då skall de människor som kommer in i landet
            registreras. De får då s.k. vistelsetillstånd.
          </note>
          <note>
            I en av paragraferna står det: ''Har beslut --- för ett visst
            land eller område bestått i nio månader, skall frågan om en förlängning
            av beslutets bestånd underställas riksdagen inom en månad efter
            utgången av den tiden --- Sker inte underställning --- upphör
            beslutet att gälla.''
          </note>
          <note>
            Beslutet skall alltså upphöra att gälla efter dessa nio månader.
            Det står vidare: ''Upphör beslutet att gälla enligt andra stycket,
            skall utlänning som befinner sig här med vistelsetillstånd anses
            som asylsökande varvid den dag då registrering skedde anses som
            den dag då ansökan om asyl gjordes.''
          </note>
          <note>
            Man kan undra hur man skall klara av detta på
          </note>
          <note>
            Statens invandrarverk. Detta innebär ju i princip att alla de
            människor som under en massflyktssituation kommer in i landet
            under tiden som går medan de befinner sig här i Sverige kan söka
            asyl. Dessutom kommer alla att förklaras som asylsökande om underställning
            inte sker. De skall då få individuell prövning av sitt ärende.
            Detta är en fråga som jag undrar vad försvarsministern har för
            uppfattning om. Hur skall man klara en sådan situation?
          </note>
          <note>
            Någonting annat som gör mig mycket fundersam är hur man skall
            härbärgera alla dessa människor. De måste få tak över huvudet.
            Det finns några paragrafer som handlar om rekvisition. I en står
            det: ''Fastighet eller del av fastighet som tillhör annan än staten
            får genom rekvisition tas i anspråk med nyttjanderätt under begränsad
            tid för det ändamål som anges''. Det kan låta rimligt, men i en
            annan paragraf står det något som faktiskt upprör mig: ''Fastighet,
            del av fastighet eller särskild rätt till fastighet, som oundgängligen
            behövs för någons förvärvsverksamhet får inte utan absolut tvingande
            skäl tas i anspråk genom rekvisition.''
          </note>
          <note>
            Det som står där innebär ju att en fastighet som någon oundgängligen
            behöver för sin förvärsvsverksamhet ändå kan tas i anspråk i en
            sådan här situation. Det är mycket märkligt. Man undandrar ju
            svenskars möjligheter att egentligen kunna försörja sig om man
            under speciella omständigheter även får ta sådana fastigheter
            i anspråk. Det kan vara intressant att höra försvarsministerns
            förklaring till detta.
          </note>
          <note>
            Jag skall nu gå över till att ta upp ett resonemang som utredaren
            egentligen för med sig själv. Det handlar om bakgrunden till att
            man tar upp de här frågorna. Han skriver: ''Medan det där förutsågs
            att
          </note>
          <note>
            ''smärtgränsen' skulle ligga mellan 50.000 och
          </note>
          <note>
            55.000 personer per år,'' -- det handlar alltså om sådana som
            kommer in i landet på vanligt sätt, genom att söka asyl -- ''har
            organisationen visat sig kunna ''svälja' betydligt fler och eventualiteten
            av mer än 100.000 inresande förefaller inte få den att bryta samman.''
            Han skriver vidare att dessa flyktingar ''endast undantagsvis
            kommer att kunna betecknas som de-facto, än färre som ''rena'
          </note>
          <note>
            flyktingar i utlänningslagens mening, lika klart är det såväl
            att de har behov av hjälp som att någonstans finns en gräns där
            det inte går --- vare sig av ekonomiska eller tidsmässiga skäl
            --- att behandla dem som asylsökande med de krav på en individualiserad
            handläggning som den klassificeringen f.n. ställer.''
          </note>
          <note>
            Han fortsätter med att skriva: ''Det vore närmast oförsvarbart
            att inte nu göra vad som kan göras såväl administrativt som organisatoriskt
            för att förbereda mottagandet av ett mycket stort antal, säkerligen
            desperata människor som flyr inte därför att de ------ är förföljda
            utan därför att de är offer för t.ex. ett krig där dödandet sker
            urskillningslöst''.
          </note>
          <note>
            Han fortsätter vidare med funderingar kring asylfrågan. Jag skall
            inte ta så lång tid i anspråk för att gå igenom många av de här
            mera retoriska funderingarna som utredaren har. Men han skriver:
          </note>
          <note>
            ''Utifrån dessa allmänna överväganden har jag kommit fram till
            att jag dåligt skulle lösa den uppgift som jag har fått mig förelagd
            om jag begränsade mig uteslutande till frågan hur det administrativa
            tomrum som direktiven talar om skall kunna fyllas.'' Han kommer
            sedan fram till de funderingar som finns med i lagen. Bl.a.
          </note>
          <note>
            framkommer litet olika aspekter på hur mottagandet skall ske.
            Jag skall be att få återkomma till detta i nästa replik. Jag ser
            att min taletid just tog slut.
          </note>
          <note>
            Anf. 30 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Den fråga som interpellanten har ställt var: ''Mot
            denna bakgrund undrar jag: Vad --
          </note>
          <note>
            i klartext -- gör regeringen för att förebygga hotet från öst?''
          </note>
          <note>
            Detta är alltså den fråga som jag har haft att besvara.
          </note>
          <note>
            Jag har redogjort för de omfattande insatser som vi gör för att
            förhindra att flyktingströmmar uppstår, t.ex. på grund av att
            en eller flera kärnkraftsolyckor äger rum i Baltikum. Jag har
            också pekat på suveränitetsstödet. Det tycks John Bouvin betrakta
            som byråkratiskt tjafs. Men vad innebär suveränitetsstödet? Jo,
            det innebär t.ex. att vi till de baltiska länderna har lämnat
            över kustbevakningsfartyg, just för att man skall kunna ha en
            tillfredsställande bevakning över sina vatten, förhindra smuggling
            av flyktingar och annat. Det är högst konkreta fartyg som har
            överlämnats. Detta är bara en av en rad åtgärder. Jag tycker inte
            att detta är byråkratiskt tjafs. Det är ett värdefullt instrument
            för att förhindra att just flyktingströmmar uppstår.
          </note>
          <note>
            Jag har försökt att svara helt i enlighet med vad interpellanten
            har frågat, och jag har givit en lång rad andra exempel på hur
            vi skall kunna minska hotet från öst. Det är rimligt att jag svarar
            på frågan såsom den var formulerad i interpellationen.
          </note>
          <note>
            När det gäller försvarsfrågorna, Leif Bergdahl, har vi gett två
            områden särskild prioritet. Det gäller övre Norrland. Vi har en
            lång gräns mot Finland.
          </note>
          <note>
            Det är, såsom det har påpekats här, bara tolv timmars resa med
            bil på landsväg till Ryssland. Det gäller också Gotland, som är
            ett känsligt och framskjutet område. Där lägger vi inte ner några
            förband, utan där görs i praktiken bara vanliga vardagsrationaliseringar.
            Det är unikt. Detta görs för att klara av just det som togs upp
            här.
          </note>
          <note>
            Jag tror att man skall vara försiktig när man gör en koppling
            mellan hur det ser ut i fred och hur snabbt man kan få fram resurser.
            Som de initierade säkert vet har vi möjlighet att snabbt trappa
            upp, inte minst i Tornedalen som Leif Bergdahl nämnde. Där finns
            resurser som kan sättas in. Jag delar inte uppfattningen att beredskapen
            är dålig. Jag hade för inte så länge sedan tillfälle att besöka
            detta område. Jag har förresten gjort det flera gånger under min
            tid som försvarsminister. Det finns möjligheter att snabbt trappa
            upp.
          </note>
          <note>
            Jag talar nu om de områden där jag är ansvarig på försvarssidan.
            Jag har ingen formell möjlighet att tala för andra statsråd i
            detta sammanhang.
          </note>
          <note>
            Saker och ting kan säkerligen göras bättre. Det medger jag gärna.
            Ytterst är det ingenting annat än en resursfråga. Vi må vara hur
            duktiga som helst på att använda befintliga resurser, men även
            de har ett tak. Det gäller då att se till att vi klarar av att
            få resurser. Det beslut som i går fattades i försvarsfrågan där
            Ny demokrati stödde regeringen och regeringspartierna betraktar
            jag som ett värdefullt beslut, inte minst när det gäller att öka
            beredskapen. Men det finns, som sagt, säkerligen ett och annat
            som ytterligare kan göras.
          </note>
          <note>
            Vi gör nu en kontinuerlig översyn för att bättre kunna hantera
            s.k. fredskriser. Det är ingen hemlighet att det svenska försvaret
            tidigare i stor utsträckning har varit inriktat på att möta en
            stor invasion från det forna Sovjetunionen. I dag är situationen
            mer komplicerad. John Bouvin talar i sin interpellation helt korrekt
            om risken för t.ex.
          </note>
          <note>
            stora flyktingströmmar. Det är en situation som vi enligt min
            mening snabbt måste lära oss att hantera.
          </note>
          <note>
            Jag kan försäkra att det sker mycket arbete just nu på det här
            området. Det är inte bara byråkratiskt tjafs, utan det sker en
            hel del konkret.
          </note>
          <note>
            Lars Moquist tog upp en fråga. Men jag är inte invandrarminister
            -- jag vet inte om jag skall presentera mig för herrarna -- utan
            försvarsminister. Det här är ett utredningsförslag som regeringen
            inte har tagit ställning till, och som riksdagen än mindre har
            behandlat. Jag tror att vi noga skall fundera igenom dessa frågor.
            Sedan faller det i så fall på invandrarministern att lägga fram
            en proposition om vad som skall ske. Det finns säkerligen behov
            av en överarbetning innan något förslag kan läggas fram på riksdagens
            bord.
          </note>
          <note type="speaker">
            Anf. 31 ANDRE VICE TALMANNEN:
          </note>
          <note>
            Jag uppmanar deltagarna att hålla sig till ämnet för interpellationsdebatten.
          </note>
          <note type="speaker">
            Anf. 32 JOHN BOUVIN (nyd):
          </note>
          <note>
            Herr talman! Försvarsministern! Jag är ändå inte nöjd med svaret.
          </note>
          <note>
            Jag citerar ur min interpellation: ''Ryssland hotar att falla
            samman såsom Sovjetunionen gjorde.
          </note>
          <note>
            Miljontals ryssar vill ingenting hellre än att komma till väst,
            gärna till ett nordiskt grannland och gärna till Sverige.
          </note>
          <note>
            Finland har förstärkt gränsskyddet. I Sverige görs till synes
            ingenting.
          </note>
          <note>
            Ny demokrati har länge varnat för en situation med militära uppror
            i Ryssland, med stora folkvandringar som följd. Det innebär att
            vi skulle översvämmas av stora flyktingskaror.''
          </note>
          <note>
            Vi måste ha en beredskap nu. Är regeringen villig att omfördela
            vårt bistånd till tredje världen? Vi har faktiskt inte pengar
            och andra resurser utan vi måste omfördela. Den springande punkten
            är att ju längre bort ett land befinner sig från Sverige, desto
            enklare är det att peka på konkreta saker.
          </note>
          <note>
            Därvidlag gör vi ett jättejobb. Att minst hälften av det bistånd
            som skickas dit försnillas, är en helt annan historia.
          </note>
          <note>
            Försvarsministern talade om suveränitetsstödsprogrammet och några
            båtar vi har skickat. Har de verkligen kommit fram? Det kanske
            gick som med den olja som vi skickade till balterna när det var
            kallt och eländigt. Oljan kom aldrig fram. Det är en misstanke.
          </note>
          <note>
            Jag får inga direkta besked om att vi verkligen jobbar. Det är
            bara små antydningar om att det görs någonting. Har vi någon sorts
            administrativ katastrofplan som klargör ansvarsfördelningen mellan
            Civilförsvaret, Invandrarverket och andra myndigheter och organisationer?
            Hur fungerar det i så fall? Arbetar man med detta nu? Gör man
            något konkret? Jag kallar detta fortfarande för byråkratiskt tjafs.
            Jag har tidigare pratat om olja.
          </note>
          <note>
            Man kan t.o.m. kalla detta för smörja. Jag upplever att man bara
            fyller i för att kunna ge ett svar, och man kanske tänker att
            han nu skall få så han tiger.
          </note>
          <note>
            Men jag kommer i alla fall aldrig att tiga. Vi får väl se om
            jag blir nöjd efter nästa replikomgång.
          </note>
          <note type="speaker">
            Anf. 33 LEIF BERGDAHL (nyd):
          </note>
          <note>
            Herr talman! Jag får tacka försvarsministern för det här utförliga
            svaret. Rent konkret säger försvarsministern inte mycket. Andan
            är emellertid väldigt positiv, och det är jag mycket tacksam för.
          </note>
          <note>
            Jag vet att det säkert finns en ärlig vilja att göra någontinga
            åt det här. Jag tror att när försvarsministern får tid och tillfälle
            så kommer han att ta upp dessa frågor. Jag skall även grilla de
            andra ansvariga. Såvitt jag förstår hör tullfrågorna till skatteministerns
            område. Justitieministern blir också aktuell. Båda dessa ministrar
            råkar vara moderater, så jag tror att man skulle kunna sy ihop
            något bra. Man måste ha en gemensam verksamhet på det här området.
          </note>
          <note>
            Jag skulle även vilja ta upp frågan om hemvärnet.
          </note>
          <note>
            Jag vet att hemvärnet kommer att prioriteras. Jag hoppas att
            man också kommer att se över katastrofoch sjukvårsresurserna.
          </note>
          <note>
            Sedan vill jag ta upp frågan om ett samarbete med finnarna. Jag
            är mycket glad över att vi har en försvarsminister som är så van
            att samarbeta och träffa folk från olika länder. Jag hoppas att
            man förbättrar samarbetet. Före försvarsministerns tid har det
            skett ett mycket märkligt samarbete. Jag kan tala om hur det gick
            till i praktiken om en svensk militär skulle träffa en finsk militär.
            De har fram tills nu inte fått träffas. De har av olika anledningar
            så att säga råkat ha konferens på samma ställe. I samband med
            det har de kunnat träffas i bastun och prata. Det har varit mycket
            hemlighetsmakeri och hysch-hysch över det här.
          </note>
          <note>
            Det är självklart att vi skall samarbeta med finsk militär. Nu
            när Sovjetstaten har fallit sönder och
          </note>
          <note>
            Parisfredens bestämmelser mer eller mindre har rivits upp, skall
            vi väl kunna ha ett aktivt samarbete så att vi får en dialog.
          </note>
          <note>
            Ett praktiskt problem utgör rajavartiosto, gränsjägarna, som
            de felaktigt kallas i Sverige. De är en produkt av Parisfreden.
            Ryssland tvingade
          </note>
          <note>
            Finland att ha militära eller paramilitära trupper vid gränserna.
            De utgör ett problem. Det är i och för sig bra att vi har sådana
            styrkor där, men de utgör ett problem för både svensk och finsk
            tulloch polispersonal. Senast blev tullpersonalen i
          </note>
          <note>
            Karesuando tvångsvisiterad av dessa militärstyrkor och förnedrad
            på ett otrevligt sätt. Jag hoppas att vi kan få ordning på det
            här. Vi vill gärna ha kvar styrkorna, men vi vill att de skall
            vara snälla och trevliga -- lika trevlig som man är inom Polisen
            och
          </note>
          <note>
            Tullen.
          </note>
          <note type="speaker">
            Anf. 34 LARS MOQUIST (nyd):
          </note>
          <note>
            Herr talman! Jag är mycket väl medveten om vem som är kulturministern
            och vem som är försvarsministern. Med kulturminister har jag debatterat
            oaliga gånger, men det är nu första gången jag gör det med försvarsministern.
          </note>
          <note>
            Orsaken till att jag över huvud taget gick upp i debatten var
            följande passus i försvarsministerns svar: ''En särskild utredare
            med uppdrag att göra en översyn av vissa delar av utlänningslagen
            har även lagt fram ett underlag angående laglig reglering av massflyktsituationer.''
            Det berör vad interpellanten
          </note>
          <note>
            John Bouvin har tagit upp. Det sägs att om det t.ex.
          </note>
          <note>
            uppstår en akut och omfattande brist på mat i det forna Sovjetunionen
            eller en eller flera kärnkraftskollapser i det östra eller södra
            närområdet kan vi befinna oss där, dvs. att den här situationen
            uppstår. Jag tycker därför att det är relevant att ta upp den
            här frågeställningen just här.
          </note>
          <note>
            Men jag har förståelse för att frågan kanske ännu inte har diskuterats
            i regeringskansliet. Jag ber försvarsministern att notera de frågor
            jag ställde och beakta dem när ärendet kommer upp.
          </note>
          <note>
            Den ena frågan jag ställde var: Hur klarar man av den situation
            som uppstår om man gör alla till asylsökande när niomånadersgränsen
            har passerats?
          </note>
          <note>
            Jag ställde också en fråga som kanske i högre grad berör den
            parlamentariska kommitté som Eric
          </note>
          <note>
            Krönmark håller i. Det är ju så att en fastighet som oundgängligen
            behövs för någons förvärvsverksamhet inte utan absolut tvingande
            skäl får tas i anspråk genom rekvisition. Det är då mycket märkligt
            att man kan förfara så med svensk egendom, att man undandrar svenska
            näringsidkare möjligheten att fortsätta med sin näring.
          </note>
          <note>
            Jag vill också med några exempel visa vad den här lagen leder
            till. I sammanställningen tar man upp några olika aspekter bl.a.
            rörande folkbokföringen.
          </note>
          <note>
            Man menar att människor som kommer hit inte skall folkbokföras,
            eftersom folkbokföringen är inkörsporten till det svenska samhället
            och kopplat till många av de tjänster som erbjuds dem som bor
            här. Det är naturligtvis riktigt, så jag sympatiserar med den
            uppfattningen.
          </note>
          <note>
            I sammanställningen talas det också om att de människor som kommer
            hit har rätt till den biståndsersättning som finns för invandrare
            och asylsökande.
          </note>
          <note type="speaker">
            Anf. 35 ANDRE VICE TALMANNEN:
          </note>
          <note>
            Jag erinrar Lars Moquist om interpellationens ämne.
          </note>
          <note type="speaker">
            Anf. 36 LARS MOQUIST (nyd):
          </note>
          <note>
            Herr talman! Den här sammanställningen berörs i försvarsministerns
            svar.
          </note>
          <note type="speaker">
            Anf. 37 ANDRE VICE TALMANNEN:
          </note>
          <note>
            Dock inte detta avsnitt.
          </note>
          <note type="speaker">
            Anf. 38 LARS MOQUIST (nyd):
          </note>
          <note>
            Herr talman! Jag kan låta bli att spinna vidare på just den frågan.
            Hela den fråga om massflyktssituationer som John Bouvin har tagit
            upp berörs just i det här PM:et. Det är alltså ett PM
          </note>
          <note>
            som rör massflyktssituationer, och hela den lagstiftning som
            skall komma till stånd har tagits upp där. Jag delar därför inte
            andre vice talmannens uppfattning att den här frågan inte hör
            till ämnesområdet -- den hör till det här ämnet. I
          </note>
          <note>
            PM:et talas om vad som kan hända i Sverige om en sådan här massflyktssituation
            uppstår.
          </note>
          <note>
            Anf. 39 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag kan lova Lars Moquist att jag utifrån de intressen
            som jag som försvarsminister har att företräda med särskild noggrannhet
            kommer att följa beredningen av det ärende som
          </note>
          <note>
            Lars Moquist tog upp. Det faller alltså inte under mitt departement.
            Jag skall göra vad jag kan för att det i fråga om de beröringspunkter
            som finns blir en bra handläggning och så att de mål som jag tror
            vi är överens om uppfylls.
          </note>
          <note>
            Till Leif Bergdahl vill jag säga att vi nu gör en satsning på
            hemvärnet. Numerären ökar från
          </note>
          <note>
            100 000 till 125 000 man, vilket är viktigt, och dessutom tillförs
            ny utrustning, nya uniformer och vapen, och på sambandssidan sker
            klara förbättringar. Detta sker mot bakgrund av att hemvärnet,
            inte minst i den här typen av situationer, är utomordentligt värdefullt
            och i vissa avseenden helt överlägset då det gäller att snabbt
            komma på plats, och man har dessutom god lokalkännedom. Det sker
            alltså en rejäl satsning på hemvärnet.
          </note>
          <note>
            Jag vill också peka på att de nordiska försvarsministermötena
            har utvecklats i bra riktning. Vi diskuterar nu ingalunda bara
            FN-
          </note>
          <note>
            frågor, vilket var fallet för ett och ett halvt till två år sedan,
            utan tar upp alla typer av nordiskt samarbete, inkl. försvarsmaterielsamarbete.
            Vi har vid de senaste försvarsministermötena -- det allra senaste
            ägde rum här i Sverige för en dryg vecka sedan -- diskuterat inte
            minst situationen i
          </note>
          <note>
            Baltikum, en gemensam syn i Baltikumfrågorna och flyktingsituationer.
            Det finns också projektgrupper som arbetar med detta. Jag är således
            övertygad om att det som Leif Bergdahl efterlyser i hög grad är
            på gång.
          </note>
          <note>
            John Bouvin var orolig över att kustbevakningsfartygen hade kommit
            på drift. Det har de inte. De finns på plats. Jag skall själv
            i början av nästa vecka resa runt med ett av dem utanför den lettiska
            kusten. Det sker i samband med att jag redan nu på söndag avreser
            till de baltiska länderna -- det är första gången som en svensk
            försvarsminister gör det -- för att diskutera olika former av
            samarbete, och därvidlag kommer just de frågor som John Bouvin
            har tagit upp i sin interpellation att ingå.
          </note>
          <note type="speaker">
            Anf. 40 JOHN BOUVIN (nyd):
          </note>
          <note>
            Herr talman! Jag får hoppas att försvarsministern inte kommer
            bort, som oljan gjorde, utan att han hittar hem igen.
          </note>
          <note>
            Jag vill ställa en väldigt konkret fråga, och kanske kan jag
            också få svar på den. Hur många miljarder vi i Sverige ger i bistånd
            är egentligen inte så noga, men faktum är att de länder som vi
            ger bistånd till under 1991--1992 köpte vapen för 13,5 gånger
            så mycket som summan av vårt bistånd -- hur förhållandena är just
            i dag kan jag inte säga. Med detta som bakgrund: Är försvarsministern
            villig att på något sätt försöka påverka övriga i regeringen att,
            såsom vi nydemokrater har sagt, omedelbart halvera biståndet och
            låta den ena hälften gå till
          </note>
          <note>
            Baltikum, till öst? Det är i öst som vi måste hjälpa till för
            att vi skall undgå det hot som finns i öst.
          </note>
          <note>
            Jag vill också påpeka att det som Lars Moquist tog upp om flyktingar
            och kärnkraft i allra högsta grad rörde interpellationen. Det
            vill jag säga som en liten anmärkning, men det får väl vara i
            och med det.
          </note>
          <note>
            I försvarsministerns svar står: Stödet till våra grannländer
            i öst har hög prioritet. Öststödet utgör därvid en del i regeringens
            politik som avvägs gentemot övriga områden inom ramen för den
            samlade budgeten. Regeringen är således inte beredd att enligt
            interpellantens förslag göra någon isolerad avvägning av detta
            stöd gentemot vårt bistånd till utvecklingsländerna i tredje världen.
          </note>
          <note>
            Med andra ord: Regeringen bryr sig inte så mycket om hotet från
            öst, utan man prioriterar tredje världen, länder som ligger så
            långt från Sverige som möjligt, eftersom problemen där är större.
          </note>
          <note>
            Jag vore tacksam för ett svar på min fråga.
          </note>
          <note>
            Anf. 41 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Som John Bouvin så riktigt påpekar har jag redan
            å regeringens vägnar svarat på hans fråga om biståndet. Detta
            är dessutom en fråga som ytterst avgörs av riksdagen.
          </note>
          <note>
            Som gammal, varm vän till de baltiska folken har jag under många
            år uppträtt i baltiska sammanhang. Det var, herr talman, på den
            tiden inte särskilt många som gjorde det, ville det eller ens
            vågade göra detta, och framför allt gav det inte den mista publicitet
            eller politiska utdelning.
          </note>
          <note>
            Jag gör vad jag kan för att hjälpa till inom ramen för mitt departement
            och det ansvar jag har. Det gäller t.ex. utbildning. Vi har stora
            utbildningsprojekt på gång för personal från Baltikum. Det gäller
            militära frågor, gränsbevakning att få samhället att fungera och
            säkerhetsfrågor, och det gäller hanteringen av flyktingfrågor.
            Jag kommer i nästa vecka att ta upp överläggningar med mina baltiska
            kolleger för att få deras syn på hur vi effektivt kan hjälpa dem.
          </note>
          <note>
            Allra sist, herr talman: Det frågades om vi verkligen tar flyktingsituationen
            på allvar. Jag kan försäkra John Bouvin och övriga i kammaren
            om, att är det någon fråga som nu är föremål för regeringens och
            statsförvaltningens samlade intresse, så är det just den problematik
            som John
          </note>
          <note>
            Bouvin har tagit upp.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1992/93:115 om en tunnel mellan Malmö
            och Köpenhamn
          </note>
          <note>
            Anf. 42 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Sten Andersson i Malmö har frågat mig vilka de ekonomiska
            konsekvenserna blir för skattebetalarna av att bygga en järnvägstunnel
            mellan Malmö och Köpenhamn samt om det är regeringens uppfattning
            att tidigare riksdagsbeslut avseende en fast förbindelse mellan
            Malmö och
          </note>
          <note>
            Köpenhamn ligger fast.
          </note>
          <note>
            Inför beslutet om Öresundsförbindelsen gjorde
          </note>
          <note>
            Öresundsdelegationen ett omfattande utredningsarbete beträffande
            bl.a. en borrad tvåfilig järnvägstunnel mellan Köpenhamn och
          </note>
          <note>
            Malmö. Delegationen kom fram till att ett sådant alternativ inte
            var möjligt att genomföra utan omfattande statliga subventioner.
            Vidare ansåg delegationen att ett alternativ med en kombinerad
            väg- och järnvägsbro i högre grad än andra alternativ uppfyller
            de trafikala målen samt att det med detta alternativ var möjligt
            att uppnå en s.k.
          </note>
          <note>
            nollösning i Öresund, dvs. en oförändrad vattengenomströmning
            i sundet efter anläggandet av förbindelsen. Inför behandlingen
            i Danmark av beslutet om en fast förbindelse över Öresund utarbetade
            det danska miljöministeriet, DSB,
          </note>
          <note>
            Vejdirektoratet och ett antal oberoende rådgivare år 1991 en
            rapport med en sammanställning av ekonomiska och miljömässiga
            konsekvenser över fem olika alternativ till en fast förbindelse.
            I
          </note>
          <note>
            rapporten angavs kostnaden för en borrad tunnel för biltåg uppgå
            till 16--18 miljarder kronor.
          </note>
          <note>
            Mot bakgrund av detta träffade de svenska och danska regeringarna
            år 1991 ett avtal om en fast förbindelse över Öresund. Länderna
            har i avtalet åtagit sig att gemensamt bygga och driva en avgiftsfinansierad
            väg- och järnvägsförbindelse mellan Köpenhamn och Malmö. Förbindelsen
            skall utföras som en kombinerad järnvägs- och vägbro mellan Limhamn
            och syd Saltholm och i form av en sänktunnel mellan syd Saltholm
            och Kastrup.
          </note>
          <note>
            Kostnaden för förberedelser samt byggande och drift av Öresundsförbindelsen
            skall i sin helhet täckas genom trafikantavgifter.
          </note>
          <note>
            Den svenska riksdagen och det danska folketinget godkände sommaren
            1991 avtalet och därmed finns det ett folkrättsligt bindande avtal
            mellan Sverige och Danmark om Öresundsförbindelsen.
          </note>
          <note>
            I enlighet med avtalet och riksdagsbeslutet skall
          </note>
          <note>
            Öresundsförbindelsen prövas enligt gällande lagstiftning. Det
            konkreta förslaget till utformning av förbindelsen är nu föremål
            för regeringens prövning enligt naturresurslagen och vattenlagen.
          </note>
          <note>
            Enligt avtalet kan dessa prövningar leda till avvikelser i förhållande
            till vad som anges i bil. 1 till avtalet om Öresundsförbindelsens
            sträckning och tekniska utformning. Avgörande i denna bedömning
            är att den s.k. nollösningen vad gäller vattenströmningen mellan
            Östersjön och Kattegatt kan säkerställas.
          </note>
          <note>
            Anf. 43 STEN ANDERSSON i Malmö (m):
          </note>
          <note>
            Herr talman! Jag tackar för svaret på min interpellation.
          </note>
          <note>
            Efter mycket lång tid och mycket debatterande och argumenterande
            beslöt riksdagen för nästan exakt två år sedan att teckna ett
            bindande avtal med
          </note>
          <note>
            Danmark om en fast förbindelse mellan Malmö och
          </note>
          <note>
            Köpenhamn. Man anser i avtalet att detta skulle knyta bägge länderna
            närmare Europa. Det skulle förbättra de kulturella och ekonomiska
            förbindelserna mellan de bägge länderna. Man hade också kommit
            fram till att en kombinerad biloch järnvägsbro var det enda realistiska
            ekonomiska alternativet. Man sade att de som använder bron skall
            betala vad bron kostar, inga andra.
          </note>
          <note>
            En del ville i debatten ha en järnvägstunnel i stället.
          </note>
          <note>
            Haken med detta är att om man står fast vid målsättningen att
            brukarna skall betala tunneln, skulle man få så höga biljettpriser
            på denna järnvägssträcka att ingen skulle vilja betala. Man skulle
            vara tvingad att ge ett mycket kraftigt stöd från skattebetalarna.
            Det ville man inte.
          </note>
          <note>
            Därefter har t.ex. Koncessionsnämnden sagt nej till det föreliggande
            förslaget. Detta har de dock inte gjort av miljöskäl, det vill
            jag betona, utan av nyttoskäl. Man kan fråga sig om de har kompetens
            att bedöma nyttan av en fast förbindelse mellan
          </note>
          <note>
            Malmö och Köpenhamn.
          </note>
          <note>
            Många upplever, herr talman, att beslutet förhalas från svensk
            sida. På den danska sidan råder i dag stor aktivitet. Man projekterar,
            bygger vägar, river hus för att hålla den tidsplan man är överens
            om.
          </note>
          <note>
            Just på grund av det jag vill kalla den svenska förhalningstaktiken
            poppar det fortfarande upp alternativa förslag. Främst gäller
            dessa renodlade järnvägstunnlar mellan Sverige och Danmark. Det
            är alternativ som saknar all form av realism.
          </note>
          <note>
            Senast när riksdagen i måndags besökte
          </note>
          <note>
            Helsingborg uppvisades ett förslag, som man där trodde på om
            en tunnel mellan Helsingborg och
          </note>
          <note>
            Helsingör. Då skall man, herr talman, veta om och känna till
            att danskarna, som är part i målet, inte på några villkor i världen
            vill ha en fast förbindelse mellan Helsingborg och Helsingör.
            Det sade senast den förre danske trafikministern för inte så lång
            tid sedan.
          </note>
          <note>
            Om Sverige av något skäl skulle bryta detta bindande avtal lär
            tvisteförhandlingen komma att avgöras av den internationella domstolen
            i Haag i
          </note>
          <note>
            Holland. Där säger i dag expertisen att Sverige inte skulle ha
            en suck av möjlighet att vinna, utan skulle bli tvingad att betala
            ett mycket stort skadestånd.
          </note>
          <note>
            Det förekommer fortfarande i debatten förslag om att satsa på
            fler färjor, större båtar, tätare turer
          </note>
          <note>
            Malmö--Köpenhamn. Då skulle man, menar de, slippa ha en bro.
          </note>
          <note>
            Låt mig då säga följande. Det finns ingen stad i
          </note>
          <note>
            Sverige som haft så många färjeförbindelser, och där så många
            förbindelser gått i konkurs. Att i dag bygga ut dem ännu mer är
            totalt ekonomiskt vansinne att ens försöka tänka sig.
          </note>
          <note>
            Her talman! Man bör kanske inte använda personer som referens.
            Man kan ibland hitta en person som man inte sympatiserar med men
            som i ett visst avseende har en uppfattning som står nära ens
            egen. Låt mig i alla fall säga att Björn Gillberg, som nog för
            de flesta är den mest kände svenske miljökämpen, faktiskt står
            för en kombinerad biloch järnvägsbro över Öresund.
          </note>
          <note>
            Till sist vill jag ställa tre frågor till statsrådet.
          </note>
          <note>
            Vill man i dag -- man kan misstänka det -- från regeringens sida
            förhindra byggandet av en bro mellan Malmö och Köpenhamn?
          </note>
          <note>
            Kommer vi, trots den som många uppfattar svenska bristen på aktivitet,
            att hinna med den tidsplan som vi kommit överens med danskarna
            om?
          </note>
          <note>
            Så har vi den allvarligaste frågan: Om Sverige skulle börja trassla
            till detta eller bryta denna överenskommelse, riskerar man då
            inte att Sverige som land får en försvagad tilltro, som kan vara
            till nackdel för oss när vi framöver skall skapa andra avtal med
            andra länder?
          </note>
          <note>
            Anf. 44 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Sten Andersson i Malmö började med att fråga varför
            beslutet förhalas i Sverige. Jag vill gärna säga till honom att
            beslutet inte förhalas i
          </note>
          <note>
            Sverige. Det finns en demokratiskt bestämd beslutsprocess för
            denna typ av infrastrukturprojekt. Den är ganska tidsödande till
            sin natur, men i allt väsentligt hålls tidsplanen för denna mycket
            omfattande miljöprövning.
          </note>
          <note>
            Sten Andersson frågar i sin interpellation vilka konsekvenser
            en järnvägstunnel får för skattebetalarna.
          </note>
          <note>
            Det är naturligtvis en intressant fråga. Vi har ett antal tänkbara
            referensobjekt, som ännu inte är i bruk. Eurotunneln mellan Frankrike
            och England är ändå ett intressant jämförelseobjekt.
          </note>
          <note>
            Det systemet baseras på en dubbelspårig järnväg med ganska hög
            teknisk utrustning både vad gäller den infrastrukturella och den
            rullande materielen.
          </note>
          <note>
            Man räknar med 200--300 genomgående personoch godståg per dygn
            och ungefär lika många biltåg.
          </note>
          <note>
            Tunnelsträckningen är ca 50 km, alltså drygt dubbelt så lång
            som den här aktuella över Öresund.
          </note>
          <note>
            De speciella biltågen som skall sköta transporter av personbilar,
            bussar och lastbilar under kanalen kräver mycket stora investeringar
            i rullande materiel. Man budgeterar 8,5 miljarder kronor för rullande
            materiel i 1990 års priser.
          </note>
          <note>
            Systemet kräver också mycket stora markområden för terminalanläggningar.
            Det innebär höga investeringskostnader för Eurotunneln, ca 20
          </note>
          <note>
            miljarder kronor för markanläggningarna i 1990 års priser.
          </note>
          <note>
            Låt oss titta på restiderna för att kunna bedöma attraktiviteten
            i upplägget. Det gäller att köra ombord sin bil på ett tåg och
            sitta kvar i bilen under en ganska lång resa i en tunnel. Tiden
            mellan terminalerna kommer att bli ungefär 35 minuter, och terminaltiden,
            dvs. för på- och avkörning, tar ytterligare ca 30 minuter. Restiden
            med bil blir alltså ungefär 1 timme för dessa 50 km. Det ger en
            ganska låg medelhastighet, och den minskar ytterligare på kortare
            sträckor, som det är fråga om mellan Malmö och Köpenhamn.
          </note>
          <note>
            Personbilarna körs ombord på täckta dubbeldäcksvagnar, och passagerarna
            förutsätts sitta kvar i sina fordon. Möjlighet att besöka toalett
            finns i ungefär var tredje vagn. Lastbilar och fordon som är högre
            än 1,85 m transporteras på enkeldäcksvagnar som är försedda med
            galler.
          </note>
          <note>
            Bilpersonalen lämnar fordonen och transporteras i särskilda vagnar.
          </note>
          <note>
            Mot bakgrund av erfarenheterna från Eurotunneln kan man alltså
            konstatera att en biltågslösning mellan Malmö och Köpenhamn kan
            vara bra ur någon aspekt men dålig ur andra aspekter, bl.a.
          </note>
          <note>
            trafikmässiga. Dessutom kan jag nämna att kostnaden för anläggandet
            av Eurotunneln i stort sett har fördubblats jämfört med de ursprungliga
            kalkylerna.
          </note>
          <note>
            Vad skulle ett sådant här projekt innebära om det skulle genomföras
            på sträckan Malmö--
          </note>
          <note>
            Köpenhamn? Arealbehoven för biltågsterminalerna blir mycket omfattande.
            På den danska sidan kräver en sådan terminal ungefär 1,5
          </note>
          <note>
            kvadratkilometer mark, och det enda tillgängliga området är i
            dag naturskyddat. En negativ följd är att luftföroreningarna koncentreras
            till områden som redan är mycket hårt belastade. Det finns också
            risk för att luftföroreningarna ökar, eftersom antalet kallstarter
            ökar med en sådan här anläggning. En större andel färjetrafik
            blir förmodligen kvar, och det bidrar också till luftföroreningarna.
            Anläggningskostnaderna blir höga. Dock kan konstateras att vattengenomströmningen
            inte påverkas i detta sammanhang.
          </note>
          <note>
            Herr talman! Det här var en kort beskrivning, som jag tycker
            är värd att göra. Det ges ofta en idealiserad bild av vad en järnvägstunnel
            skulle innebära, men jag tror att debatten tjänar på att man också
            belyser vad detta innebär för den enskilde trafikanten, dvs. att
            stå i en terminal, att köra ombord, att sitta kvar i bilen i en
            täckt järnvägsvagn i en ganska lång tunnel. Man bör naturligtvis
            även tänka på sådana effekter.
          </note>
          <note>
            Kostnaden i det nu aktuella avtalet är ungefär 17
          </note>
          <note>
            miljarder svenska kronor. Om man i stället genomför en borrad
            tunnel med gemensam linjeföring för såväl biltrafik som järnvägstrafik,
            enligt den miljökonsekvensbeskrivning som inlämnats av konsortiet,
            går kostnaden upp till ungefär 24 miljarder kronor. Om man enbart
            genomför en borrad järnvägstunnel från Malmö central, kostar det
            ungefär 17 miljarder kronor, enligt SWEDAB. Det är alltså lika
            mycket som kostnaden för den nu aktuella lösningen, med en kombinerad
            väg- och järnvägsförbindelse. I stort sett hela investeringen
            för bara en tågtunnel måste finansieras via skattemedel. I dag
            bidrar järnvägsföretagen till finansieringen med 300
          </note>
          <note>
            miljoner kronor per år.
          </note>
          <note>
            Anf. 45 STEN ANDERSSON i Malmö (m):
          </note>
          <note>
            Herr talman! Jag tackar för statsrådets mycket intressanta kommentarer
            om tunneln under
          </note>
          <note>
            Engelska kanalen. Jag kunde inte ha sagt det bättre själv, vad
            gäller de farhågor som man måste hysa inför en tunnel. Statsrådet
            säger att tunneln under
          </note>
          <note>
            Engelska kanalen blir dubbelt så dyr som beräknat.
          </note>
          <note>
            Då kanske man kan räkna med att en kombinerad järnvägstunnel
            under Öresund mellan Malmö och
          </note>
          <note>
            Köpenhamn kommer att kosta 48 i stället för 24
          </note>
          <note>
            miljarder. Det är en tanke som man inte helt kan bortse från.
          </note>
          <note>
            Det är i och för sig inte intressant hur mycket en tunnel eller
            en bro kostar att bygga. Det som är intressant för skattebetalare
            och andra är hur amorteringen sker. Skall man år efter år tillskjuta
            skattemedel? Det måste bli fallet vad gäller en tunnel. Även om
            en kombinerad bil- och järnvägsbro skulle bli dyrare att bygga
            i det första skedet, betalar användarna själva trots allt hela
            kostnaden. De som inte använder bron betalar alltså ingenting.
          </note>
          <note>
            Jag hoppas att statsrådet tror på vad han själv säger, när han
            hävdar att regeringen inte har någon förhalningsavsikt i brofrågan.
            Samtidigt kan jag inte underlåta att tala om för statsrådet att
            många i dag faktiskt uppfattar det så att frågan på något sätt
            förhalas.
          </note>
          <note>
            Till sist, herr talman, måste jag konstatera att det tydligen
            finns andra regler i Danmark än i Sverige.
          </note>
          <note>
            I Danmark har man alltså i dag konkret och fysiskt satt i gång
            med förberedelserna för byggandet av den fasta förbindelsen. I
            Sverige är den aktiviteten i stort sett försumbar.
          </note>
          <note>
            Herr talman! Jag skulle återigen vilja ställa en fråga som jag
            ställde i mitt första anförande: Om det visar sig att Sverige
            börjar strula med detta folkrättsligt bindande avtal, är statsrådet
            då oroad över att tilltron till vår förmåga att stå fast vid träffade
            avtal försvinner? Om vi fortsätter att hålla på och gnissla som
            vi gör med ett folkrättsligt bindande avtal mellan två suveräna
            stater, kan det bli svårt att träffa nya avtal med andra länder
            framöver.
          </note>
          <note>
            Anf. 46 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Sten Andersson i Malmö var glad över att jag redovisade
            de farhågor som jag hade för en tunnel. Jag har inga farhågor,
            utan jag ville bara redovisa några av de aspekter på en järnvägstunnel
            där bilar skall fraktas. De aspekterna har inte kommit fram särskilt
            mycket i debatten, som har varit ganska idealiserande i fråga
            om ett sådant alternativ. Det är viktigt för balansen i debatten
            att de aspekterna vägs in.
          </note>
          <note>
            Sten Andersson frågade om man år efter år måste hålla på att
            betala. Det beror naturligtvis på hur mycket pengar vi kan avsätta
            här i kammaren till anslaget Köp av olönsam järnvägstrafik. Kan
            det anslaget bli så pass kraftigt att det också räcker till för
            amorteringen för en förbindelse som inte finansieras genom bilavgifter,
            kan betalningen naturligtvis upphöra något snabbare. Jag förmodar
            att Finansdepartementet skulle vilja ha ett ord med i laget om
            en sådan kalkyl, innan man ger några direkta besked.
          </note>
          <note>
            Sten Andersson ställde tre frågor till mig i sitt första inlägg.
            Han frågade: Vill regeringen i dag förhindra byggandet av en förbindelse?
            Svaret på den frågan är nej. Regeringen prövar just nu förbindelsen
            i enlighet med riksdagens beslut och i enlighet med avtalet.
          </note>
          <note>
            Sedan frågade Sten Andersson: Om vi bryter avtalet, försvagas
            då inte Sveriges trovärdighet?
          </note>
          <note>
            Avtalet skall naturligtvis inte brytas. Vi skall fullfölja det,
            med den mycket omfattande och noggranna miljöprövning som just
            nu pågår.
          </note>
          <note>
            Jag vill erinra om den skrivelse till konsortiet som regeringen
            skickade i samband med ett regeringsbeslut i förra veckan, där
            vi begär kompletteringar av underlaget för vår prövning enligt
            naturresurslagen. Punkt 6 där berör det som
          </note>
          <note>
            Sten Andersson tar upp. Det har kommit in ett antal remissvar,
            bl.a. från miljöorganisationer, där man efterlyser en jämförelse
            med ett alternativ som innebär en borrad järnvägstunnel som kan
            trafikeras med biltåg. Vi ber nu alltså konsortiet att i en jämförelse
            med det ansökta projektet ge sin syn på den utredning som bl.a.
            Greenpeace har tagit fram, från tekniska, ekonomiska och miljömässiga
            synpunkter. När detta svar har influtit till regeringen kommer
            det att finnas ett bättre underlag för att mera i detalj svara
            på Sten
          </note>
          <note>
            Anderssons fråga i den ekonomiska delen.
          </note>
          <note>
            När det gäller den danska prövningen vill jag säga att arbetet
            där för närvarande pågår med att fastställa de miljövillkor som
            skall gälla när konsortiet så småningom genomför det här projektet.
          </note>
          <note>
            Anf. 47 STEN ANDERSSON i Malmö (m):
          </note>
          <note>
            Herr talman! Låt mig tacka för det senaste, kompletterande svaret.
          </note>
          <note>
            Jag vill också säga till statsrådet att jag givetvis inte har
            några farhågor när det gäller en tunnel. Men om man skall föra
            fram det alternativet på ett realistiskt vis skall man också tala
            om vad det kostar och inte försöka dölja det genom några allmänna
            dimridåer som det är svårt att se igenom.
          </note>
          <note>
            Aktiviteten är i dag faktiskt betydligt mer omfattande på den
            danska sidan än på den svenska sidan. Det kan finnas olika skäl
            till det.
          </note>
          <note>
            Det var kanske litet oförsiktigt av statsrådet att prata om att
            dramatiskt öka anslaget till olönsam järnvägstrafik. Jag vet inte
            med hur många hundra procent man skulle behöva öka det anslaget,
            som i dag gäller för hela Sverige, för att kunna betala underskottet
            av en järnvägstunnel mellan Malmö och Köpenhamn. Med tanke på
            Sveriges i dag -- och även i morgon, tyvärr -- alltför dåliga
            ekonomi tror jag att det skulle vara mycket svårsålt att gå ut
            med att vi inte har pengar till den och den järnvägslinjen i Norrland,
            till den och den järnvägslinjen i
          </note>
          <note>
            Blekinge eller till den och den järnvägslinjen i
          </note>
          <note>
            Dalsland, därför att vi måste använda en del av pengarna till
            att finansiera underskottet på en järnvägstunnel mellan Malmö
            och Köpenhamn. --
          </note>
          <note>
            Jag tror inte att det var riktigt allvarligt menat.
          </note>
          <note>
            Men, herr talman, jag måste säga att jag är i stort sett nöjd
            -- inte med svaret som det såg ut från början men med det svar
            som statsrådet sedan har kompletterat debatten med. Jag hoppas
            givetvis att de som i dag påstår att man medvetet förhalar och
            försinkar utförandet av förbindelsen är felinformerade. Skulle
            det visa sig att de inte är felinformerade lovar jag att vid ett
            senare tillfälle återkomma till statsrådet här i kammaren.
          </note>
          <note>
            Anf. 48 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Låt mig då bara konstatera att arbetet i Danmark
            med att riva fastigheter, med att organisera förberedelserna för
            de danska landanslutningarna till kust-till-kust-förbindelsen
            har kommit längre. Det beror på att den danska beslutsprocessen
            i den delen ligger något före. Men det har ingenting att göra
            med färdigställandet av projektet och tidpunkten när förbindelsen
            skall kunna tas i bruk. Det danska anslutningsprojektet är ungefär
            dubbelt så stort som det på den svenska sidan.
          </note>
          <note>
            Slutligen, herr talman, är jag glad att den miljöprövning som
            nu pågår är heltäckande och mycket noggrann. Huvudsyftet är att
            se till att den förbindelse som skall åstadkommas mellan Sverige
            och Danmark på inget sätt skadar Östersjöns miljö.
          </note>
          <note>
            Det är en uppfattning som regeringen helt står bakom. Den framgår
            klart av regeringsdeklarationen, och den kommer att ligga till
            grund för regeringens bedömning av den här frågan.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1992/93:151 om flygtrafiken i Norrland
          </note>
          <note>
            Anf. 49 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Hans Stenberg har frågat mig vilka åtgärder regeringen
            avser vidta för att trygga en god flygtrafik i Västernorrland
            och andra Norrlandslän.
          </note>
          <note>
            Inledningsvis vill jag påpeka att avregleringen av den svenska
            inrikestrafiken innebär en fri konkurrenssituation, vilken ger
            effektiviseringsvinster som i slutändan gagnar både flygpassagerare
            och samhället totalt sett.
          </note>
          <note>
            Den avreglerade flygmarknaden innebär att SAS
          </note>
          <note>
            inte längre har någon trafikplikt på enskilda linjer.
          </note>
          <note>
            SAS måste i och med konkurrensen se över sin trafik och rationalisera
            sin verksamhet. Andra operatörer på marknaden med en lägre kostnadsnivå
            än SAS kan då ta över linjer som SAS
          </note>
          <note>
            inte kunnat bedriva lönsamt. Kramfors är ett lysande exempel
            på detta, där flygbolaget Skyways nu gått in och trafikerar sträckan
            Kramfors--
          </note>
          <note>
            Arlanda, som SAS dragit sig ur. Trafiken på
          </note>
          <note>
            Kramfors flygplats är således inte nedläggningshotad. Kramfors
            tillhör dessutom de kommunala flygplatser där staten sedan 1987
          </note>
          <note>
            årligen bidrar med totalt ca 15 miljoner kronor till drift- och
            investeringsstöd.
          </note>
          <note>
            Regeringen har i årets budgetproposition uttalat att ett nationellt
            flygnät har betydelse för att nå det av riksdagen uppställda målet
            att söka nå regional balans och en tillfredsställande trafikförsörjning
            i landets olika delar och att samhällets infrastruktur förutsätter
            flygförbindelser mellan vissa orter.
          </note>
          <note>
            Regeringen har mot bakgrund av detta givit
          </note>
          <note>
            Luftfartsverket i uppdrag att bl.a. beskriva de förändringar
            av flygtrafikförsörjningen i Norrlands inland och Norrland som
            helhet som uppkommit sedan flygmarknaden avreglerades. Uppdraget
            skall senast den 1 juli redovisas till regeringen, som därefter
            kommer att ta ställning till
          </note>
          <note>
            Luftfartsverkets eventuella åtgärdsförslag.
          </note>
          <note type="speaker">
            Anf. 50 HANS STENBERG (s):
          </note>
          <note>
            Herr talman! Nu borde jag enligt etiketten tacka för svaret,
            men det tänker jag faktiskt inte göra. Jag tänker i stället kraftigt
            protestera mot kommunikationsministerns nonchalanta handläggning
            av min interpellation. Jag anser att det är helt oacceptabelt
            att jag får interpellationssvaret ett par timmar innan interpellationsdebatten
            börjar. Enligt
          </note>
          <note>
            Riksdagsordningen skulle jag ha haft svaret i går och inte sent
            på förmiddagen i dag. Jag hade faktiskt väntat mig att kommunikationsministern
            skulle börja med att be om ursäkt för den fadäsen.
          </note>
          <note>
            Men det här är kanske ett tecken på att kommunikationsministern
            inte tycker att den här frågan är särskilt viktig. Det framgår
            också av det korta svaret att han inte är särskilt oroad över
          </note>
          <note>
            Norrlandsflygets framtid eller flyget på de mindre flygplatserna
            över huvud taget. Men det är faktiskt jag.
          </note>
          <note>
            Under senare år har flyget fått en allt större regionalpolitisk
            betydelse. Företag som vill bedriva exportverksamhet -- eller
            ens företag som över huvud taget vill bedriva något annat än rent
            lokal verksamhet -- klarar sig i dag inte utan bra kommunikationer.
            Många av de orter som berörs av min interpellation, både i Norrland
            och i andra delar av vårt land, har mycket dåliga kommunikationer
            i övrigt. Kramfors har jag tagit som exempel i interpellationen.
            Där är tågförbindelserna urusla. Det är alltså inget alternativ
            i dag.
          </note>
          <note>
            Kommunikationsministern säger i sitt svar att
          </note>
          <note>
            Kramfors flygplats inte är nedläggningshotad. Jag pratade i går
            med kommunstyrelseordförandena i
          </note>
          <note>
            Kramfors och Sollefteå kommun, som direkt berörs av det här,
            och de gör faktiskt en helt annan bedömning. Dessutom vet jag
            att kommunalrådet i
          </note>
          <note>
            Kramfors, Kurt Jansson, är en av de personer i landet som bäst
            kan den regionala flygtrafiken, så jag litar faktiskt mer på hans
            bedömning än på kommunikationsministerns. Naturligtvis står inte
            en nedläggning för dörren vilken dag som helst, men utvecklingen
            är klar och tydlig: Trafiken försämras från månad till månad.
          </note>
          <note>
            Kommunikationsministern säger också att
          </note>
          <note>
            Kramfors hör till de flygplatser som får vara med och dela på
            de 15 miljoner i statsbidrag som staten betalar till de kommunala
            flygplatserna. Det är i och för sig sant. Men vad kommunikationsministern
            inte säger är att han för bara några månader sedan i budgetpropositionen
            föreslog att bidraget till Kramfors flygplats skulle skäras ned.
            Det skulle också ha hört hemma i redovisningen, tycker jag. Det
            är alltså kostnader som man vältrar över på två fattiga små inlandskommuner.
          </note>
          <note>
            Avregleringen har inneburit att det på vissa flyglinjer har blivit
            billigare att flyga. Det är en positiv effekt. Men de små flygplatserna
            har inte märkt någonting av detta. Där har det varit oförändrade
            eller t.o.m. högre priser, färre avgångar, och mindre flygplan
            har satts in på dessa linjer. Det har lett till att det har varit
            färre passagerare, vilket i sin tur leder till att man drar in
            ytterligare turer. Det är en ond cirkel, en ond spiral nedåt.
          </note>
          <note>
            Även på de litet större flygplatserna i Norrland och på andra
            orter som ligger litet grand vid sidan om de största befolkningskoncentrationerna
            har man fått en hel del bekymmer efter avregleringen. I och för
            sig har vissa turer blivit billigare, men det har blivit glesare
            turlistor, inte på så vis att det har blivit färre turer totalt,
            utan det har ofta blivit fler turer i rusningstid eftersom man
            har fått konkurrerande bolag. Men om man skall åka någon annan
            tid än direkt på morgonen eller under vissa tider på kvällen,
            får man finna sig i att det är ordentligt glesare med turer.
          </note>
          <note>
            Förseningarna på flyget har blivit mer eller mindre standard.
            Turer ställs in. På många linjer sätter man in mindre flygplan,
            vilket gör att det ofta är svårt att få plats. Man måste vara
            ute i mycket god tid i förväg. Förslaget till sommarturlistor
            för
          </note>
          <note>
            Norrlandsflyget är inte någon munter läsning. Det blir väldigt
            svårt. Väldigt dåliga kommunikationer kommer det att vara under
            sommaren.
          </note>
          <note>
            Herr talman! Det är positivt att kommunikationsministern nu utreder
            problemen med Norrlandsflyget. Jag förutsätter att man även tar
            in andra mindre flygplatser och utvärder vad avregleringen har
            fört med sig. Jag hoppas också att kommunikationsministern kommer
            att leva upp till det uttalande som han gjorde vid SLTF:s konferens
            för ungefär ett och ett halvt år sedan där han på en direkt fråga
            svarade att avregleringen inte skulle få innebära några försämringar
            för Norrlandsflyget.
          </note>
          <note>
            Skulle det bli så att flyglinjer lades ner på grund av att de
            är olönsamma, skulle staten självfallet gå in och köpa trafik.
            Jag förutsätter att kommunikationsministern lever upp till detta
            uttalande.
          </note>
          <note type="speaker">
            Anf. 51 ELVY SÖDERSTRÖM (s):
          </note>
          <note>
            Herr talman! Kommunikationsministern säger i sitt svar till Hans
            Stenberg att regeringen givit
          </note>
          <note>
            Luftfartsverket i uppdrag att bl.a. beskriva de förändringar
            i trafikförsörjningen i Norrlands inland och Norrland som helhet
            som uppkommit sedan flygmarknaden avreglerats. Det tycker jag
            är bra. Men i likhet med Hans Stenberg vill jag ha besked om kommunikationsministern
            vidhåller att avregleringen inte får leda till försämringar i
            trafikförsörjningen i Norrland.
          </note>
          <note>
            Vi vill också veta om de kommunala flygplatserna omfattas av
            den utredning som Luftfartsverket fått i uppdrag att göra. Jag
            vill så här inledningsvis fråga varför inte Flygplats 2000 fullföljts,
            eller kommer regeringen med en proposition till riksdagen om
          </note>
          <note>
            Flygplats 2000, som förbereddes av förre kommunikationsministern?
          </note>
          <note>
            Hans Stenberg påpekade att kommunikationsministern i budgetpropositionen
            har sagt att bidraget till de kommunala flygplatserna bör koncentreras
            till vissa flygplatser med utgångspunkt i flygets betydelse för
            den samlade trafikförsörjningen. Här har regeringen inte pekat
            ut Kramfors/Sollefteås flygplats som en flygplats som skulle ha
            sådan betydelse. Därför frågar jag om kommunikationsministern
            klassar
          </note>
          <note>
            Kramfors/Sollefteås flygplats som en kustflygplats eller som
            en inlandsflygplats. Ibland får man en känsla av att Kramfors/Sollefteås
            flygplats klassas som en kustflygplats, men den skall serva ett
            mycket stort inlandsområde, hela Sollefteås och
          </note>
          <note>
            Kramfors kommuner.
          </note>
          <note>
            Herr talman! Redan nu kan vi se kraftiga försämringar för Kramfors/Sollefteås
            flygplats. Det blir färre turer, och det har blivit dyrare. Enligt
            uppgift kommer Skyways att inställa en stor del av sommarturerna
            från Kramfors/Sollefteås flygplats.
          </note>
          <note>
            Till detta skall läggas att det endast går en tågtur om dagen
            från Kramfors under sommaren, precis som Hans Stenberg har påpekat.
          </note>
          <note>
            Till saken hör också att kommunerna Sollefteå och
          </note>
          <note>
            Kramfors får minskade intäkter och därmed får kraftigt ökade
            kostnader för att hålla sin flygplats i gång, eftersom det blir
            färre turer.
          </note>
          <note>
            Jag menar att ett oreglerat flyg utan tvivel behöver vissa regler.
            En återgång till den svenska modellen, med en jämn prissättning
            över hela fältet så att de starkare flygplatserna därmed bär de
            svaga, är ett måste. Att sjunga avregleringarnas lov har i andra
            sammanhang visat sig vara mycket olyckligt.
          </note>
          <note>
            För en tid sedan besökte Jacques Delors Sverige.
          </note>
          <note>
            Värdarna passade då på att ta med honom till
          </note>
          <note>
            Norrbotten. När han landade i detta snöklädda, vackra landskap
            var hans reaktion att det var fantastiskt.
          </note>
          <note>
            I Norrbotten är servicen och bostäderna av samma kvalitet och
            klass som servicen och bostäderna i
          </note>
          <note>
            Stockholm, Malmö och andra delar av landet. Jag skulle vilja
            säga att det beror på politiska beslut, att det är lagar stiftade
            i Sveriges riksdag som gör det möjligt. Avreglerar vi alltför
            kraftigt är jag rädd att vi får en försämrad service och att tesen
            Hela
          </note>
          <note>
            Sverige skall leva inte längre håller.
          </note>
          <note>
            Vi har nu att brottas med andra problem som blivit följden av
            att man sjungit avregleringarnas lov. Jag tänker då på konsekvenserna
            av det slopade brevmonopolet. Jag fick för en tid sedan höra att
          </note>
          <note>
            Posten numera kommer att begära 30 kr per prenumerant för att
            dela ut en dagstidning på lördagar i vissa områden i Sverige.
            30 kr! Jag frågar mig om det inte är viktigt att vi vidhåller
            den svenska modellen när det gäller flyget och annat, dvs. att
            vi bär upp varandra.
          </note>
          <note>
            När det gäller de andra två flygplatserna i
          </note>
          <note>
            Västernorrlands län, Örnsköldsviks flygplats och
          </note>
          <note>
            Midlanda, har förseningar, färre turer, inställda turer och ändrade
            plantyper skapat stor irritation och osäkerhet. Jag försökte i
            dag beställa en flygresa till Örnsköldsvik om tre veckor, och
            jag fick då beskedet att den turen tyvärr var inställd.
          </note>
          <note>
            Detta är bara ett exempel på hur det ser ut.
          </note>
          <note>
            Näringslivet i vår region är naturligtvis i behov av snabba och
            säkra transporter, särskilt med tanke på att det är en mycket
            exportintensiv industri, och därför är den här osäkerheten till
            stor skada. Det här är en uppfattning som jag hoppas att kommunikationsministern
            delar.
          </note>
          <note>
            Till sist, herr talman, vill jag med kraft protestera mot talet
            om olönsamma och lönsamma flygplatser och turer. Jag tycker att
            man måste se det hela som ett system, ett helt system. Någon har
            sagt att det egentligen bara är Arlanda som är lönsam. Ja, herr
            talman, om så är fallet skall man kanske flyga upp och ner där.
          </note>
          <note type="speaker">
            Anf. 52 STINA ELIASSON (c):
          </note>
          <note>
            Herr talman! Interpellationen handlar om vad regeringen ämnar
            göra för att trygga en god flygtrafik i Norrlandslänen. Som svar
            ger kommunikationsministern en redovisning av de nya bestämmelser
            som gäller, bl.a. att SAS inte längre har någon trafikplikt på
            enskilda linjer.
          </note>
          <note>
            Jag vill, herr talman, ta upp flygförbindelserna till
          </note>
          <note>
            Östersund, framför allt de som går till och från
          </note>
          <note>
            Arlanda. Det uppstod en helt ny situation för oss i
          </note>
          <note>
            Jämtlands län när SAS köpte Linjeflyg. Plötsligt har det uppstått
            svår platsbrist på flyget till
          </note>
          <note>
            Östersund. Mitt under vårvintern, som är den härjedalska och
            västjämtska turistnäringens absoluta högsäsong, låter SAS meddela
            att man drar ner antalet turer och går över till Fokker i stället
            för Boeing 737, dvs. SAS inskränker kapaciteten högst avsevärt.
            Följden har blivit trafikkaos, och SAS har verkligen inte visat
            prov på någon professionalitet när det gäller att känna marknaden
            och marknadens krav.
          </note>
          <note>
            Detta är naturligtvis inte kommunikationsministerns fel, men
            jag förmodar att statsrådet ändå höjer på ögonbrynen och skakar
            på huvudet när jag meddelar dessa fakta.
          </note>
          <note>
            Detta trafikkaos är verkligen negativt, och någonting som också
            är negativt är känslan hos många resenärer. Dessa har upplevt
            att de inte har varit välkomna, att de som turister inte har varit
            att räkna med. Som bekant är turistnäringen en stor och viktig
            näring i Jämtlands län, och det borde ju vara ett känt faktum
            att vårterminen är högsäsong för turistnäringen i västra Jämtland.
          </note>
          <note>
            Också för oss länsbor, som ofta många gånger med kort varsel
            måste anlita flygtrafiken, har det plötsligt blivit svår platsbrist.
            Nerdragningen av antalet turer har varit mycket besvärande. Till
            detta kommer överbokningar, som blivit mer regel än undantag.
          </note>
          <note>
            Statsrådet påminner också i sitt svar om att regeringen i årets
            budgetproposition uttalat att ett nationellt flygnät har betydelse
            för att vi skall nå det av riksdagen uppställda målet att söka
            nå regional balans och en tillfredsställande trafikförsörjning
            i landets olika delar och att samhällets infrastruktur förutsätter
            flygförbindelser mellan vissa orter. Bär man sig åt som SAS gjort
            och gör på
          </note>
          <note>
            Östersundslinjen, blir det svårt att hävda att trafikförsörjningen
            i vår region vad gäller flyget hjälper oss att uppnå regional
            balans.
          </note>
          <note>
            Statsrådet säger i sitt svar att Luftfartsverket fått i uppdrag
            att beskriva de förändringar på flygtrafikförsörjningen i Norrlands
            inland och
          </note>
          <note>
            Norrland som helhet som uppkommit sedan flygmarknaden avreglerades.
            Uppdraget skall redovisas senast den 1 juli, och därefter kommer
            regeringen att ta ställning till Luftfartsverkets eventuella åtgärdsförslag.
            Jag kan inte tänka mig annat än att statsrådet redan från många
            håll, inte minst från Norrland, har fått beskrivningar av oönskade
            förändringar inom flygtrafikförsörjningen. Det är förändringar
            som inte är positiva för den regionala balansen. För oss i Jämtland
            har avregleringen hittills gagnat varken flygpassagerare eller
            samhället totalt.
          </note>
          <note>
            Det låter för all del bra att Luftfartsverket nu skall komma
            med eventuella åtgärdsförslag. Tänk om det inte blir några åtgärdsförslag
            alls! Har inte statsrådet några egna förslag om hur man kan trygga
            flygtrafiken i Norrlandslänen, egna förslag som skyndsamt kunde
            innebära bättre flygtrafikförhållanden för oss i Norrland? De
            exempel jag har lämnat här borde åtminstone kunna inspirera statsrådet
            till att ta ett allvarligt samtal med SAS.
          </note>
          <note>
            Anf. 53 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Först till Hans Stenberg:
          </note>
          <note>
            Interpellationssvaret överlämnades i går kl. 11 från
          </note>
          <note>
            Kommunikationsdepartementet. Det har funnits här i riksdagen,
            men vaktmästarna har under gårdagen inte nått Hans Stenberg. Såvitt
            jag har hört från Kammarkansliet har man inte nått fram med budskapet
            att svaret fanns att hämta här i riksdagen. Men detta kanske vi
            kan göra upp i annan ordning. Dessutom skulle svaret ha avgivits
            den 24 maj, men på grund av den stora anhopningen av ärenden i
            kammaren har det, av olika anledningar som jag inte känner till,
            blivit omflyttningar i besvarandet av interpellationer.
          </note>
          <note>
            Om Hans Stenberg vill fortsätta den debatten, kanske vi kan göra
            det efteråt.
          </note>
          <note>
            Nu till frågan om situationen vid de aktuella flygplatserna.
          </note>
          <note>
            Låt oss börja med Kramfors. Swedeair lade ner trafiken på linjen
            Kramfors--Arlanda i mars i år. Då tog Skyways över trafiken på
            linjen. Det har inneburit en viss försämring av turtätheten, främst
            under helgerna, men trafiken är inte nedläggningshotad. Om SAS
            skulle ha valt att fortsätta trafikera linjen, är det inte säkert
            att det hade skett utan förändringar i turtätheten -- det fanns
            väl någon anledning till att SAS upphörde med sin trafik. Enligt
            flygplatsledningen planerar
          </note>
          <note>
            Skyways, som också mycket riktigt nämndes här tidigare, att minska
            turtätheten under sommaren.
          </note>
          <note>
            Det är något som sker på väldigt många linjer i hela
          </note>
          <note>
            Sverige under sommaren.
          </note>
          <note>
            SAS trafikerade på sin tid med 6 dubbelturer per dag måndag--fredag,
            4 på lördagar och 5 på söndagar. Skyways har nu 5 dubbelturer
            per dag, 2
          </note>
          <note>
            på lördagar och 3 på söndagar.
          </note>
          <note>
            Kramfors--Arlanda trafikeras med Saab 340. Det är samma flygplanstyp
            som användes av SAS, utom under en kort period när man flög med
            Fokker F28.
          </note>
          <note>
            1990 hade Kramfors--Arlanda-sträckan ungefär
          </note>
          <note>
            100 000 årspassagerare. Sedan har trafiken gått ner och ligger
            1992 på ungefär 80 000 passagerare. Om turtätheten minskas undan
            för undan, får det effekter på passagerarunderlaget. Det är alldeles
            självklart. Därför är det naturligtvis viktigt att det företag
            som satsar på detta får en sådan turtäthet att man upprätthåller
            en attraktiv service.
          </note>
          <note>
            När det gäller Sundsvall/Härnösand, Midlanda, trafikerar SAS
            med 9 dubbelturer per dag, liksom före avregleringen. Dessutom
            trafikerar Skyways
          </note>
          <note>
            Sundsvall--Bromma med ytterligare 4 dubbelturer per dag. Tidigare
            trafikerade Linjeflyg linjen
          </note>
          <note>
            Göteborg--Sundsvall--Umeå--Luleå--Gällivare med 3 dubbelturer
            per dag. I dag kör SAS turen
          </note>
          <note>
            Sundsvall--Umeå--Luleå--Gällivare med 5 turer med en Saab 340.
          </note>
          <note>
            Sammanfattningsvis kan jag väl säga att Sundsvall har fått ökat
            antal turer. En försämring är naturligtvis att det inte längre
            går att flyga direkt till
          </note>
          <note>
            Göteborg och att linjen Västerås--Sundsvall--Vasa har lagts ned.
            För de få som flög den upplevs det naturligtvis som en försämring.
            Men det kan inte anses vara en effekt av avregleringen i sig,
            utan en konsekvens av det svaga trafikunderlaget.
          </note>
          <note>
            Örnsköldsvik--Arlanda är det SAS som trafikerar.
          </note>
          <note>
            I januari 1992 trafikerades sträckan Örnsköldsvik--
          </note>
          <note>
            Arlanda med ca 6 dubbelturer per dag. I april 1993
          </note>
          <note>
            är det 5 dubbelturer måndag--fredag, men man kör något färre
            turer på helgen jämfört med januari
          </note>
          <note>
            1992.
          </note>
          <note>
            Vissa turer går i dag via Umeå eller Sundsvall, och det upplevs
            som en klar försämring av många.
          </note>
          <note>
            Torsdag, fredag, lördag flyger man med en Saab
          </note>
          <note>
            340. Det var tidigare en Fokker F28. Detta har luftfartsledningen
            ansett otillräckligt och det leder till att man tappar passagerare.
            Statistiken är att de
          </note>
          <note>
            143 000 passagerarna som fanns 1992 har minskat med ungefär 5
            %.
          </note>
          <note>
            Herr talman! Jag vill bara nämna att jag åkte till
          </note>
          <note>
            Östersund i måndags morse. Då var det ett SAS-
          </note>
          <note>
            plan, en MD80, som uppenbarligen var utrustad för längre turer
            i Europa. Jag skulle tänka mig att planet hade kapacitet för 120--150
            passagerare. Det var vid det tillfället uppenbarligen så att man
            hade känt av marknaden och insåg att det behövdes ett större plan.
          </note>
          <note>
            Den situation som man nu har i Östersund, där det
          </note>
          <note>
            1992 var 366 731 passagerare, är att om en operatör där missköter
            sig är det en klar inbjudan för en annan operatör att ta över
            denna linje. Med så stort passagerarunderlag är det en mycket
            attraktiv linje.
          </note>
          <note>
            Jag behöver knappast vidarebefordra den signalen till SAS. Jag
            är övertygad om att man har uppfattat det mycket stora missnöje
            som med rätta finns i
          </note>
          <note>
            Östersund över den försämrade service som bolaget har erbjudit
            där.
          </note>
          <note>
            Stina Eliasson hade idéer om att jag skulle ha egna förslag till
            lösningar. Jag har egna förslag, men jag tycker att det är rimligt
            att vi följer den svenska modellen, som Elvy Söderström var inne
            på, nämligen att våra resp. myndigheter förbereder regeringsärendena.
            Det kommer att ske.
          </note>
          <note>
            Jag vill dessutom säga att jag räknar med att redan nästa vecka
            kunna ge en förhandlingsman uppdraget att handla upp den aktuella
            trafiken.
          </note>
          <note type="speaker">
            Anf. 54 HANS STENBERG (s):
          </note>
          <note>
            Herr talman! Om jag oriktigt har anklagat kommunikationsministern
            för att jag har fått svaret för sent ber jag om ursäkt för det.
            Då skall kritiken riktas åt annat håll. Det kan knappast vara
            rimligt att man inte får tag i mig när jag sitter i kammaren och
            voterar. Dessutom har jag postfack. Men det är inte kommunikationsministerns
            fel, så jag ber om ursäkt om jag felaktigt har kritiserat honom
            för det.
          </note>
          <note>
            Trafikfrågor har vi på i stort sett alla andra områden än flygets
            betraktat som en samhällsangelägenhet som inte helt har kunnat
            lämnas åt marknadskrafterna. Taxi är undantaget. Där pågår nu
            ett arbete för att försöka att i viss mån reglera upp den marknaden
            igen.
          </note>
          <note>
            Förra gången vi hade en borgerlig regering lade man fram förslag
            om att vi skulle införa länstrafik ute i varje län, där kommuner
            och landsting kollektivt skulle ta ansvar för att man fick en
            bra trafikförsörjning i hela länet, med buss och med tåg. Staten
            har gått in och köpt olönsam järnvägstrafik. Jag tror faktiskt,
            att om man skall kunna leva upp till de regionalpolitiska mål
            vi har haft är det absolut nödvändigt att staten också ser till
            att man kan ha bra flygförbindelser även i områden där det kanske
            inte är direkt ekonomiskt lönsamt sett ur ett snävt företagsekonomiskt
            perspektiv.
          </note>
          <note>
            Om vi däremot återvänder till Kramfors som exempel är det mycket
            lätt att förstå den oro som uppstår hos näringslivet i Kramfors
            och Sollefteå.
          </note>
          <note>
            Som solleftebo har man mellan 15 och 25 mil till närmaste flygplats
            om den här flygplatsen läggs ner.
          </note>
          <note>
            Speciellt förstår man deras oro efter de uttalanden som gjordes
            i budgetpropositionen, där kommunikationsministern skriver att
            statens insatser på de kommunala flygplatserna skall koncentreras
            till vissa särskilt angelägna flygplatser i landet. Jag kan försäkra
            att sollefteborna har mycket svårt att förstå att det inte skulle
            vara angeläget för den fattiga inlandskommunen att också ha flygplats.
            Med de usla tågförbindelser som finns är det absolut nödvändigt
            att man har en flygplats. Därför uppstår fullt naturligt en stor
            oro på det här området.
          </note>
          <note>
            Jag skall inte gå in på någon exercis med kommunikationsministern
            om turlistorna. Men det räcker faktiskt inte att turerna står
            i listan. De måste flygas också. I dag ställs de ofta in. Inte
            på
          </note>
          <note>
            Sundsvall, men på andra mindre orter,
          </note>
          <note>
            Örnsköldsvik t.ex. Dit ställer man ofta in turer som finns i
            listan.
          </note>
          <note type="speaker">
            Anf. 55 ELVY SÖDERSTRÖM (s):
          </note>
          <note>
            Herr talman! Kramfors/Sollefteå flygplats är utan tvivel en av
            förlorarna på avregleringen.
          </note>
          <note>
            Kramforsborna och sollefteborna har inte fått lägre priser och
            några extra avgångar. De har i stället fått färre turer och dyrare
            avgångar, eftersom privatresandet missgynnas i förhållande till
            den situation som rådde före avregleringen. Man vill numera ha
            s.k. fullprisresenärer.
          </note>
          <note>
            Färre avgångar ger också, som jag tidigare har sagt,
          </note>
          <note>
            Kramfors och Sollefteå kommun minskade intäkter. Kostnaden blir
            högre för kommuninvånarna, men de får sämre service.
          </note>
          <note>
            Jag ställde, herr talman, ett antal frågor till kommunikationsministern.
            Jag upprepar dem. Är
          </note>
          <note>
            Kramfors/Sollefteå flygplats en inlands- eller en kustflygplats?
            Är den viktig för trafikförsörjningen i området?
          </note>
          <note>
            Ämnar ministern komma med någon proposition om Flygplats 2 000,
            eller läggs frågan åt sidan, eftersom förändringarna har varit
            så stora på grund av avregleringen?
          </note>
          <note>
            Jag vill också understryka hur oerhört viktigt det är att turerna
            verkligen finns i verkligheten och att de inte ställs in. Vad
            gäller Örnsköldsviks flygplats är det inte bara under helgerna
            som färre plan står till förfogande. Man har kapaciteten 33 platser
            även sena turer på vardagarna ibland. Det gör att man kan tala
            om kraftiga försämringar.
          </note>
          <note>
            Stina Eliasson tog upp vikten av ett bra flyg för turismen. Jag
            kan nämna att detta också är viktigt för Sandö U-centrum, som
            finns inom Kramfors kommun, eftersom man har många internationella
            förbindelser. Det är mycket som talar för att kommunikationsministern
            inte bara låter frågan utredas, utan att han verkligen kommer
            med förslag som skall trygga trafikförsörjningen på de mindre
            flygplatserna. Jag hoppas att de idéer och förslag som ministern
            hade redan nu, men som han ville avvakta med till dess utredningen
            är gjord, är positiva och att man vill klara av detta på bästa
            möjliga sätt.
          </note>
          <note type="speaker">
            Anf. 56 STINA ELIASSON (c):
          </note>
          <note>
            Herr talman! Det gläder mig naturligtvis att kommunikationsministern
            har sina turer till
          </note>
          <note>
            Östersund och prövar flyget dit upp någon gång.
          </note>
          <note>
            Det for igenom mitt huvud när jag hörde kommunikationsministern
            berätta om det stora plan som den gången ställdes till förfogande:
            Man kanske visste om att självaste statsrådet skulle ut och åka.
          </note>
          <note>
            Jag känner ju till den svenska modellen med statliga verk och
            att man skall jobba i en viss ordning, men anledningen till att
            jag ändå ville höra mig för om inte kommunikationsministern hade
            egna förslag som skyndsamt kunde sättas in, så att vi fick ordning
            på flygtrafiken i inre Norrland, var just att det i svaret står
            ''eventuella åtgärdsförslag''. Det tyckte jag var litet oroande.
          </note>
          <note>
            När man gick in för den här avregleringen förmodar jag att man
            hade vissa krav på företagen, att de inte skulle försämra för
            medborgarna. De har väl redan från början fått signaler om att
            detta faktiskt innebär att situationen inte får försämras. Man
            tycker att flygföretagen i eget intresse borde vilja tjäna pengar.
            Här står man i kö i Östersund och vill åka, och betala för det.
            Då drar man in turer. Man har mindre plan och man överbokar. Det
            kan alltså inte vara svagt trafikunderlag som är anledning till
            att SAS har handlat på detta sätt i fråga om
          </note>
          <note>
            Östersund.
          </note>
          <note>
            Ibland funderar man om det är vi i Norrland, speciellt vi i Norrlands
            inland, som inte är värda att kostas på. Det finns en tänkare,
            jag minns inte vem det är, som har sagt: Allt har ett pris, men
            inget har ett värde. Ibland undrar vi om det är vi som inte har
            något värde.
          </note>
          <note>
            Anf. 57 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Elvy Söderström frågade om
          </note>
          <note>
            Sollefteå flygplats är en kustflygplats. Det är den i den meningen
            att den proposition som är framlagd för riksdagen har specificerat
            de flygplatser i
          </note>
          <note>
            Norrlands inland dit driftstödet, tidigare investeringsstödet,
            skall koncentreras med minst 10
          </note>
          <note>
            miljoner, nämligen Sveg, Lycksele, Vilhelmina,
          </note>
          <note>
            Arvidsjaur och Gällivare, som alla har ett betydligt lägre trafikunderlag
            än de andra aktuella flygplatserna.
          </note>
          <note>
            Jag vill i den delen säga att visserligen skall 10 av de 15 miljonerna
            koncentreras till de flygplatserna, men skillnaden nu är att de
            15 miljonerna enbart används till drift och inte som tidigare
            även till investeringar. 5 miljoner, som tidigare gick till investeringar,
            är borttagna. Samtidigt som man koncentrerar 10 miljoner till
            de här flygplatserna --
          </note>
          <note>
            även tidigare gick den allra största delen till dem --
          </note>
          <note>
            fördelas nu ytterligare 5 miljoner till drift.
          </note>
          <note>
            Som Elvy Söderström säkert vet har vi nu öppnat länstrafikanslaget
            också för kommunala flygplatser, samtidigt som det i kompletteringspropositionen
            föreslås öka från normalt ca 900 miljoner kronor till 2,5 miljarder
            det kommande budgetåret. Det finns alltså ett ökat utrymme för
            länsstyrelserna att fördela, om det behövs, investeringar på de
            kommunala flygplatserna.
          </note>
          <note>
            Den exakta fördelningen mellan de här flygplatserna är inte klar
            ännu. Men jag menar att det inte har blivit så mycket sämre som
            Elvy
          </note>
          <note>
            Söderström antydde i sin fråga.
          </note>
          <note>
            När det gäller Flyplats 2 000 vet jag inte riktigt vad i den
            utredningen som Elvy Söderström syftar på.
          </note>
          <note>
            Det fanns ett antal förslag, men ett av de viktigaste var att
            Luftfartsverket skulle bolagisera de olika statliga flygplatserna.
            Detta kan ju inte vara aktuellt i fråga om Kramfors, eftersom
            flygplatsen där är kommunal och såvitt jag vet redan drivs av
            ett kommunalt bolag. Luftfartsverket är snarare inne på att inte
            nu genomföra någon bolagisering av de statliga flygplatserna var
            och en för sig, utan man vill att de om möjligt skall slås samman
            till ett gemensamt bolag i avvaktan på att konjunkturen medger
            att det går att hitta lokala och regionala intressenter som vill
            vara med och satsa på dessa flygplatser.
          </note>
          <note>
            Hans Stenberg talade om att de olika trafikslagen har varit samhällsangelägenheter
            utom vad beträffar flyget. Jag vill då hänvisa till 1988 års trafikpolitiska
            beslut, som fattades på förslag av den dåvarande socialdemokratiska
            regeringen.
          </note>
          <note>
            Genom detta beslut uppdrogs åt Statens järnvägar att enbart köra
            den trafik som var företagsekonomiskt lönsam och därefter offerera
            resten av trafiken till staten, som skulle göra en upphandling
            av regionalpolitiska och andra skäl.
          </note>
          <note>
            Detta är exakt vad vi nu har föreslagit skall gälla för flyget.
            Här finns en direkt parallell, Hans Stenberg.
          </note>
          <note>
            Jag sade i mitt tidigare svar att vi förhoppningsvis redan nästa
            vecka kommer att kunna utse den förhandlingsman som skall få i
            uppdrag att göra denna upphandling på framför allt sträckan Umeå--
          </note>
          <note>
            Östersund. Självfallet är förhandlingsmannen oförhindrad att
            också väga in ett större trafiknät som kan ge Norrlands inland
            en bättre trafikförsörjning.
          </note>
          <note>
            Stina Eliasson frågade om inte staten har några krav på företagen
            vid en avreglering. Svaret på den frågan är egentligen nej. Vi
            ansåg att det var rimligt att SAS skulle fortsätta att trafikera
            under en period framöver, vilket man också har gjort. Stina
          </note>
          <note>
            Eliasson ställde en annan intressant fråga: Är vi i
          </note>
          <note>
            Norrlands inland värda att satsa på? Självfallet. För det första
            är Norrland en närande och icke en tärande del av Sverige, vilket
            är oerhört viktigt att komma ihåg. För det andra gör vissa avståndshandikapp
            att det inte alltid är företagsekonomiskt lönsamt för någon att
            bedriva trafik -- det finns det exempel på när det gäller järnvägssidan.
            Då är frågan: Är det rimligt att just de som köper järnvägsbiljetter
            och som åker tåg mellan Vetlanda och Jönköping skall subventionera
            sovvagnstrafiken till övre Norrland? Om det är en regionalpolitisk
            uppgift för staten att ha en god trafikförsörjning, vore det väl
            rimligare att skattebetalarkollektivet står för kostnaden genom
            att staten gör en upphandling. Det är därför som jag anser att
            det inte är rimligt att vi skall fortsätta att kräva att passagerare
            som flyger på vissa linjer skall vara med och finansiera olönsamma
            destinationer. Det är en sak som vi som stat i så fall skall ta
            ett kollektivt ansvar för.
          </note>
          <note type="speaker">
            Anf. 58 HANS STENBERG (s):
          </note>
          <note>
            Herr talman! Det är ju bra med konkurrens. Den kan göra väldigt
            mycket nytta, om man rätt kan utnyttja den. Men problemet är att
            det i praktiken inte finns någon konkurrens på många av dessa
            linjer, eftersom turerna inte är särskilt lönsamma.
          </note>
          <note>
            Däremot kan det från samhällsekonomisk synpunkt vara oerhört
            lönsamt att upprätthålla sådana turer. Därför kan man inte inskränka
            sig till att upphandla trafik på bl.a. sträckan Östersund--
          </note>
          <note>
            Umeå för att hålla regionsjukhuset i gång. Här måste man ha ett
            betydligt större perspektiv.
          </note>
          <note>
            Man kan ju jämföra med hur avregleringen har gått till på andra
            trafikområden, där taxi utgör ett förskräckande exempel.
          </note>
          <note>
            Vidare kan vi se på t.ex. busstrafiken. För en gångs skull har
            vi kunnat lära oss av de misstag som har gjorts i utlandet. Vi
            har t.ex. sett avregleringen av busstrafiken i London, England.
            Det blev katastrofala följder när busstrafiken släpptes fri.
          </note>
          <note>
            Därför har vi i Sverige försökt att välja en modell där det skapas
            konkurrens genom att upphandla trafik av olika entreprenörer --
            det kan vara kommunala, privata eller statliga företag -- till
            bästa möjliga pris. Då ställs det samtidigt krav på entreprenörerna.
          </note>
          <note>
            Felet i det system som har införts för flygtrafiken är att det
            inte ställs några krav på entreprenörerna att de skall flyga även
            när passagerarunderlaget inte är som mest frekvent. De skall flyga
            även på sommaren, på helger, mitt under dagen och på sena kvällar.
            Det skall ju vara möjligt att kunna ta sig fram.
          </note>
          <note>
            En total marknadslösning fungerar alltså inte, speciellt inte
            i ett så glesbefolkat land som Sverige.
          </note>
          <note>
            Det går inte.
          </note>
          <note>
            Därför vill jag uppmana kommunikationsministern att tänka om.
            I framtiden måste det ställas krav på de entreprenörer som vill
            ta över flyget. Det är bra med konkurrens, och försök gärna att
            få tag på fler entreprenörer -- men ställ krav på dem som skall
            agera på marknaden!
          </note>
          <note>
            Jag vill också höra kommunikationsministern säga att det kommer
            att vidtas åtgärder för att säkra trafiken även på de linjer som
            företagsekonomiskt inte är lönsamma. Det gäller inte bara den
            linje som rör sjukhuset i Umeå utan även andra linjer.
          </note>
          <note>
            Befolkningen i kommunerna i Kramfors och
          </note>
          <note>
            Sollefteå kräver att regeringen förändrar inställningen till
            den flygplatsen. Den är de facto en inlandsflygplats. Den inriktning
            som regeringen har lagt fast i budgetpropositionen måste ändras.
          </note>
          <note>
            Andre vice talmannen anmälde att Stina Eliasson anhållit att
            till protokollet få antecknat att hon inte ägde rätt till ytterligare
            inlägg.
          </note>
          <note type="speaker">
            Anf. 59 ELVY SÖDERSTRÖM (s):
          </note>
          <note>
            Herr talman! Jag vill också understryka att synen på Kramfors/Sollefteå
            flygplats är felaktig, dvs. att hävda att den inte är en inlandsflygplats.
            Den som bor i Ramsele har samma avstånd till flygplatsen som den
            som bor i Sveg har till sin flygplats, osv.
          </note>
          <note>
            Flygplatsen skall serva en stor omnejd.
          </note>
          <note>
            Jag vill än en gång upprepa frågan om huruvida kommunikationsministern
            vidhåller att en avreglering inte får innebära kraftiga försämringar
            av trafikförsörjningen i Norrland? Precis som jag sade i mitt
            inledningsanförande är det bara att konstatera att det i fråga
            om att få avregleringen av flyget att fungera måste finnas regler.
          </note>
          <note>
            Om jag skulle starta ett eget flygbolag, och det inte skulle
            ställas några krav på mig, skulle jag bara flyga till de flygplatser
            där det finns många passagerare. Men det är inte så vi vill ha
            vårt samhälle. Vi vill naturligtvis att alla, oavsett var de bor,
            skall ha rätt till bra förbindelser. Därför krävs det politiska
            beslut och det krävs regler. Jag hoppas att kommunikationsministern
            snarast återkommer till riksdagen med förslag som skall trygga
            trafikförsörjningen. Kom gärna tillbaka med ett förslag där det
            framgår att Kramfors/Sollefteå flygplats är viktig för att kunna
            upprätthålla en god trafikförsörjning i området.
          </note>
          <note type="speaker">
            Anf. 60 MATS ODELL (kds):
          </note>
          <note>
            Herr talman! Både Hans Stenberg och Elvy
          </note>
          <note>
            Söderström tycker att regeringen skall ändra i propositionen.
            Nu har propositionen redan lagts fram för riksdagen. Regeringen
            kan alltså inte ändra i propositionen. Däremot är det fullt möjligt
            för riksdagen att fatta ett annat beslut än vad regeringen vill.
            Den möjligheten är naturligtvis fullt öppen.
          </note>
          <note>
            Herr talman! Som avslutning på denna debatt vill jag framföra
            att inrikesflyget har avreglerats. Det har gett en prisreduktion
            på i genomsnitt 10--40 %.
          </note>
          <note>
            Vi har en, av flera skäl, turbulent situation på inrikesflygmarknaden.
            Bl.a. beror det på att
          </note>
          <note>
            Sverige är inne i den djupaste lågkonjunkturen sedan 1930-talet.
            Det har dessutom skett ett samgående mellan två bolag, SAS och
            Linjeflyg, som har inneburit en kulturkrock som har medfört stora
            problem innan man har hittat sin nya arbetsform. Detta har skapat
            mycket stora problem för inrikestrafiken. Det finns risk för att
            man blandar ihop vad som är orsak och verkan. Det finns minst
            tre element i de nuvarande problemen.
          </note>
          <note>
            För det första är det inte minst den stora lågkonjunkturen som
            gör att passagerarunderlaget har minskat ganska drastiskt.
          </note>
          <note>
            För det andra är det samgåendet mellan SAS och
          </note>
          <note>
            Linjeflyg där en del konflikter och motsättningar har förekommit,
            vilket har skapat stora problem.
          </note>
          <note>
            Det tredje är själva avregleringen. Det vanligaste är att man
            skyller på avregleringen när det gäller alla dessa faktorer. Det
            finns anledning att avvakta vad som händer när läget har stabiliserat
            sig och turbulensen har lagt sig. Jag är helt övertygad om att
            de flygplatser som vi här har diskuterat i dag har ett så pass
            stort passagerarunderlag att det är intressant för ett antal operatörer
            att beflyga dem.
          </note>
          <note>
            Om jag skulle starta eget, säger Elvy Söderström, skulle jag
            bara flyga på de riktigt passagerarstarka linjerna.
          </note>
          <note>
            Där finns redan de stora operatörerna. Men det visar sig att
            de nya bolag som nu kommer, hittar nya och intressanta trafikupplägg
            med mindre plan. De ökar servicen från destinationer ute i landet
            direkt till Stockholm i stället för att gå via någon annan ort.
          </note>
          <note>
            Det finns alltså, herr talman, anledning att se framtiden an.
            I den del som handlar om statens ansvar kommer inom en nära framtid
            en förhandlingsman att utses, som kommer att genomföra det uppdrag
            som då ges av regeringen.
          </note>
          <note>
            Överläggningen var härmed avslutad.
          </note>
          <note>
            7 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            1992/93:251 till näringsutskottet
          </note>
          <note>
            8 § Ny riksdagsledamot
          </note>
          <note type="speaker">
            Anf. 61 ANDRE VICE TALMANNEN:
          </note>
          <note>
            Enligt protokoll från Riksskatteverket har till ny ledamot för
            Södermanlands läns riksdagsvalkrets fr.o.m. den 12 maj 1993 efter
            Larz Johansson utsetts Ingrid Skeppstedt (c).
          </note>
          <note>
            9 § Meddelande om kammarens sammanträden onsdagen den 19 maj
            och tisdagen den 1 juni
          </note>
          <note type="speaker">
            Anf. 62 ANDRE VICE TALMANNEN:
          </note>
          <note>
            Vid arbetsplenum onsdagen den 19 maj avslutas sista voteringen
            senast kl. 16.30.
          </note>
          <note>
            Plenum avslutas senast kl. 18.00.
          </note>
          <note>
            Ändring i kammarens sammanträdesplan tisdagen den 1 juni:
          </note>
          <note>
            kl. 12.00 Interpellationssvar
          </note>
          <note>
            kl. 14.00 Frågestund
          </note>
          <note>
            10 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 12 maj
          </note>
          <note type="speaker">
            1992/93:681 av Kenneth Attefors (nyd) till kommunikationsministern
            om tidpunkten för sjöfartspolitisk proposition:
          </note>
          <note>
            Ämnar kommunikationsministern lägga fram ett förslag om långsiktig
            sjöfartspolitik innan riksdagens sommaruppehåll?
          </note>
          <note type="speaker">
            1992/93:682 av Åke Carnerö (kds) till justitieministern om förtroendet
            för rättsväsendet:
          </note>
          <note>
            ''Varannan svensk saknar förtroende för rättsväsendet.'' Detta
            stod att läsa i en tidning den
          </note>
          <note>
            15 mars 1993. Bakgrunden var en undersökning som tidningen IDAG
            låtit opinionsinstitutet Skop göra.
          </note>
          <note>
            Om misstroendet är så utbrett är det allvarligt. Ett rättssystem
            kan svårligen fungera väl om inte medborgarna tror på de åtgärder
            eller beslut som de rättsvårdande myndigheterna vidtar.
          </note>
          <note>
            Jag är medveten om att förtroendet för rättssystemet kan växla
            kraftigt beroende på massmedias artiklar i samband med uppmärksammade
            rättsfall. Alla medborgare i ett land har naturligtvis ett ansvar
            för att ge riktig information så att inte förtroendet för rättssystemet
            rubbas.
          </note>
          <note>
            Vad avser justitieministern att vidta för åtgärder för att vidmakthålla
            ett stort förtroende för vårt rättsystem?
          </note>
          <note type="speaker">
            1992/93:683 av Sten Andersson i Malmö (m) till justitieministern
            om narkotikamissbruket på fängelserna:
          </note>
          <note>
            Det råder stor enighet om målsättningen att fängelserna skall
            vara fria från narkotika. Samma uppfattning råder också vad det
            gäller att riksdag och regering inte skall detaljstyra statliga
            verk. Det förutsätts att det inom verken finns nödvändig kompetens.
          </note>
          <note>
            Dock finns det anledning ifrågasätta
          </note>
          <note>
            Kriminalvårdsstyrelsens agerande avseende målsättningen om knarkfria
            fängelser. Tidigare fanns visitationspatruller i varje region,
            och dessa arbetade i syfte att upptäcka och beslagta knark.
          </note>
          <note>
            Även samarbete mellan regionerna förekom. Nu har verksamheten
            i huvudsak lagts ned, och många inom polis och kriminalvård är
            tveksamma till denna åtgärd.
          </note>
          <note>
            I framtiden avgör varje region om man skall bedriva ovan nämnda
            verksamhet. På något ställe blir patrullerna kvar, i andra inte.
            Det är förvånansvärt att narkotikabekämpning i fängelser skall
            bedrivas med helt olika förutsättningar.
          </note>
          <note>
            Vilka åtgärder är statsrådet beredd medverka till för att knarkbekämpningen
            vid fängelser bedrivs effektivt?
          </note>
          <note type="speaker">
            1992/93:684 av Lars Stjernkvist (s) till arbetsmarknadsministern
            om åtgärder för att förhindra uppsägningar inom offentliga sektorn:
          </note>
          <note>
            4 000 av Kommunals medlemmar i Östergötland är arbetslösa. Under
            de kommande åren förvärras situationen, om planerna på ytterligare
            varsel i kommuner och landsting fullföljs. Bara i landstinget
            handlar det om att 2 700 jobb hotas under de närmaste åren.
          </note>
          <note>
            Socialdemokraterna i länet har tillsammans med de fackliga organisationerna
            krävt att uppsägningarna skall stoppas. Det betyder inte att de
            säger nej till strukturförändringar eller förnekar de ekonomiska
            problemen. De vill att förändringarna skjuts upp, till dess att
            läget på arbetsmarknaden har förbättrats. Förslaget innebär att
            staten, i stället för att betala a-kassa, betalar kommunerna motsvarande
            80 % av lönekostnaden under förutsättning att ingen sägs upp.
            I stället förbinder sig arbetsgivaren att satsa på ut- och fortbildning.
          </note>
          <note>
            För att kommunen skall få ianspråkta bidraget skall det finnas
            ett avtal mellan länsarbetsnämnd, fackliga organisationer samt
            arbetsgivare.
          </note>
          <note>
            Förslaget ligger följaktligen i linje med de tankegångar som
            framförts i Socialdemokraternas partimotion i anslutning till
            kompletteringspropositionen. Jag begär inte att statsrådet nu
            skall kommentera det konkreta förslaget från Östergötland. Däremot
            undrar jag om statsrådet är beredd delta i samtal med förslagsställarna
            för att utveckla en lokal modell för att förhindra uppsägningar
            inom den offentliga sektorn.
          </note>
          <note>
            Är statsrådet beredd stödja aktiva, lokalt formade, initiativ
            för att stoppa uppsägningar inom den offentliga sektorn?
          </note>
          <note type="speaker">
            1992/93:685 av Elver Jonsson (fp) till justitieministern om tidpunkten
            för förslag till ny lagstiftning om rattfylleri och sjöfylleri:
          </note>
          <note>
            Regeringen har nyligen till riksdagen avlämnat ett förslag om
            säkrare trafik. I ett vitalt avseende saknades förslag. Det gällde
            reformering av nykterheten i trafiken till lands och till sjöss.
          </note>
          <note>
            Remisstiden på ''Grovt rattfylleri och sjöfylleri'' har utgått
            i dagarna och skall beredas i regeringskansliet. Riksdagens beslut
            nyligen med anledning av bl.a. lagutskottets betänkande förutsatte
            en snabb och positiv beredning vad gäller dessa frågor. Det är
            att beklaga att vid denna sena tidpunkt få en ny lagstiftning
            på trafiknykterhetens område före sommar- och semestertrafik.
            Därför finns det i avvaktan på ny lagstiftning anledning för regeringen
            att initiera åtgärder som begränsar skadeverkningarna av en ännu
            så länge utebliven ny lagstiftning så att antalet skadade och
            döda minimeras.
          </note>
          <note>
            Med anledning av ovanstående vill jag ställa följande fråga till
            justitieministern:
          </note>
          <note>
            När avser regeringen att förelägga riksdagen förslag till ny
            lagstiftning med anledning av Vägoch Sjöfyllerikommitténs förslag?
          </note>
          <note>
            1992/93:686 av Kent Carlsson (s) till statsrådet
          </note>
          <note>
            Görel Thurdin om det s.k. Veda-projektet:
          </note>
          <note>
            Regeringen beslutade i oktober 1992 att avvisa kraven om att
            låta pröva det s.k. Veda-projektet i
          </note>
          <note>
            Ångermanland enligt 4 kap. 2 § lagen om hushållning med naturresurser.
          </note>
          <note>
            Beslutet togs trots att Statens naturvårdsverk i sitt yttrande
            pekat på att vägdragningen skulle ske genom områden som är obetydligt
            påverkade av ingrepp i miljön och att dessa enligt naturresurslagen
            skall skyddas mot åtgärder som medför påtaglig skada. SNV påpekar
            också att vägdragningen gör ett direkt intrång i riksintresset
            och ifrågasätter om denna påverkan på riksintresset är förenligt
            med naturresurslagens 2 kap. 6 §.
          </note>
          <note>
            Jag vill med anledning av detta fråga statsrådet
          </note>
          <note>
            Thurdin om regeringen nu är beredd att ompröva sitt tidigare
            ställningstagande och medverka till en miljöprövning av projektet
            enligt 4 kap. 2 §
          </note>
          <note>
            naturresurslagen.
          </note>
          <note>
            11 § Kammaren åtskildes kl. 15.42.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. 4 §
            anf. 28 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
