<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--31</head>
          <docDate when="1992-11-25">1992-11-25</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 19 november.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Skrivelserna
          </note>
          <note>
            1992/93:145 till utrikesutskottet
          </note>
          <note>
            1992/93:147 till kulturutskottet
          </note>
          <note>
            Motionerna
          </note>
          <note>
            1992/93:N36--N40 till näringsutskottet
          </note>
          <note>
            1992/93:Jo13--Jo16 till jordbruksutskottet
          </note>
          <note>
            3 § Aktuell debatt: Den ekonomiska politiken
          </note>
          <note>
            På förslag av talmannen beslöt kammaren att reglerna för aktuell
            debatt skulle tillämpas med det undantaget att de talare förutom
            statsministern och
          </note>
          <note>
            Ingvar Carlsson som anmält sig skulle få ordet först efter Ingvar
            Carlssons tredje anförande.
          </note>
          <note type="speaker">
            Anf. 1 INGVAR CARLSSON (s):
          </note>
          <note>
            Fru talman! I förra årets valrörelse lovade
          </note>
          <note>
            Moderaterna ökad tillväxt, fler jobb, förbättrad köpkraft, sunda
            statsfinanser och nya reformer.
          </note>
          <note>
            Dessa löften gav Carl Bildt förtroende att bilda regering. Denna
            regering lovade att Sverige skulle få ny start genom stora skattesänkningar
            för de bäst ställda, utförsäljning av statliga företag, fastigheter
            och naturtillgångar som skog, malm och vattenkraft. Regeringen
            låste sig extremt hårt vid denna politik, när man kallade den
            för den enda vägen och därmed uteslöt alla andra alternativ.
          </note>
          <note>
            Redan tidigt stod det emellertid klart att denna politik var
            en återvändsgränd, och det har bekräftats den gångna veckan. Den
            enda vägen har misslyckats.
          </note>
          <note>
            Detta syns också ute på arbetsplatserna, och det framgår av regeringens
            egna prognoser. Tillväxten minskar, jobben minskar, hushållens
            köpkraft minskar, och budgetunderskottet är på väg mot svindlande
            200 miljarder kronor.
          </note>
          <note>
            Jag är djupt oroad över vad som nu kommer att hända med arbete,
            ekonomi och välfärd. Vi kommer under många år framöver att få
            betala dyrt för det ekonomiska experiment som regeringen
          </note>
          <note>
            Bildt utsatt vårt land för.
          </note>
          <note>
            Så sent som i augusti hävdade statsministern att regeringens
            politik skulle ligga fast. Han uppmanade svenska folket och det
            svenska näringslivet att hålla ut. Först i september började regeringen
            backa. Man gav upp planerna på massiva utförsäljningar av företag
            och fastigheter, och man erkände att ytterligare skattesänkningar
            skulle underminera statsfinanserna. Och i förra veckan tvingades
            Sverige ge upp den fasta växelkursen, sedan näringslivet tappat
            förtroendet för regeringens ekonomiska politik och spekulationerna
            mot kronan blivit alltmer omfattande.
          </note>
          <note>
            Nu måste en ny ekonomisk politik formuleras, som kan få ett brett
            stöd hos svenska folket, i näringslivet och här i riksdagen. Mot
            bakgrund av att regeringen Bildt nu tvingas överge den politik
            som statsministern framställt som den enda tänkbara, vill jag
            ställa följande frågor:
          </note>
          <note>
            1. Vilken ekonomisk politik vill statsministern föreslå i stället
            för den som nu har misslyckats?
          </note>
          <note>
            2. Har statsministern för avsikt att söka ett nytt mandat för
            en sådan ekonomisk politik genom att utlysa nyval?
          </note>
          <note>
            3. Om inte statsministern är beredd att pröva denna möjlighet,
            på vilket sätt vill statsministern skapa legitimitet hos det svenska
            folket och majoritet i riksdagen för en ny ekonomisk politik?
          </note>
          <note>
            (Applåder)
          </note>
          <note type="speaker">
            Anf. 2 Statsminister CARL BILDT (m):
          </note>
          <note>
            Fru talman! Låt mig, innan jag går in på den ekonomiska politiken
            -- och jag är säker på att jag har Ingvar Carlsson och andra med
            mig när jag säger det uttrycka den avsky jag tror att vi alla
            känner över de dåd som har förövats mot den judiska begravningsplatsen
            i Stockholm. De strider mot alla de traditioner och all den humanitet
            som vi alldeles oavsett meningsskiljaktigheter i övrigt i denna
            kammare står för.
          </note>
          <note>
            Riksbankens beslut i torsdags att låta kronan flyta innebär --
            det har jag sagt -- ett misslyckande för de samlade nationella
            ansträngningarna att hålla kronkursen.
          </note>
          <note>
            Rötterna till de ekonomiska problemen ligger, som vi vet, i två
            decenniers försummelser och missgrepp i den ekonomiska politiken.
            Men det handlar allra främst om den bittra efterbörden från 1980-talet.
          </note>
          <note>
            Det tidiga 1980-talets devalveringar misslyckades, och det sena
            1980-talets överhettning och kasinoekonomi gjorde misslyckandet
            mångdubbelt större.
          </note>
          <note>
            För regeringen har det varit, och förblir, i denna svåra ekonomiska
            situation en avgörande uppgift att återupprätta Sverige som en
            tillväxt- och företagarnation, för att kunna värna välfärden,
            för att kunna trygga jobben i framtiden, för att vi skall kunna
            stå starka i det nya och öppna Europa. Det kräver en politik som
            är inriktad på att återupprätta förutsättningarna för arbete,
            sparande och företagande.
          </note>
          <note>
            Två saker har varit och är viktiga: att förbättra för företagen
            -- för jobben -- och att spara i de offentliga utgifterna. Det
            finns, Ingvar Carlsson, ingen väg till framgång för Sverige i
            den ekonomiska politiken om man inte är beredd att stärka företagen
            och spara i de offentliga utgifterna.
          </note>
          <note>
            Med ett enda undantag har vi också fått riksdagens stöd för denna
            politik. Det var länge sedan en regering fick igenom sin politik
            så ograverad i riksdagen som i vårt fall.
          </note>
          <note>
            Men när de ekonomiska orosmolnen tornade upp sig över Europa
            i början av hösten, var det uppenbart att Sverige skulle bli hårdare
            utsatt än många andra länder just därför att vi inte hade kommit
            över de djupgående ekonomiska problem som vi ärvt från 1980-talet.
          </note>
          <note>
            För regeringen var det i detta läge naturligt att söka en samverkan
            med det största oppositionspartiet.
          </note>
          <note>
            Och de krisöverenskommelser som träffades under hösten var av
            mycket stor vikt. De visar att de politiska partierna i kritiska
            lägen kan sätta nationens intressen före partitaktiska avgöranden.
          </note>
          <note>
            Jag tillhör inte dem som tycker att allt i dessa uppgörelser
            var idealiskt. Det ligger i stora politiska uppgörelsers natur
            att de måste innehålla ett givande och ett tagande. Men de markerade
            rätt inriktning på den grundläggande politiken: stärka företagen,
            bl.a. genom sänkta löneskatter, få bort det stora strukturella
            underskottet genom främst omfattande besparingar i utgifterna.
          </note>
          <note>
            När spänningarna i det europeiska systemet fortsatte, visade
            sig detta ändå inte vara tillräckligt i ljuset av de grundläggande
            svagheterna i den svenska ekonomin.
          </note>
          <note>
            Vi klarade den första stormen, men den andra stormen blev Riksbanken
            övermäktig.
          </note>
          <note>
            I förra veckan visste jag, liksom andra, att möjligheterna att
            klara situationen var begränsade.
          </note>
          <note>
            Men det var trots allt viktigt att göra ett sista försök;
          </note>
          <note>
            jag var inte beredd att stryka flagg utan en kraftansträngning.
          </note>
          <note>
            Jag vill gärna säga att det hade varit en styrka om även socialdemokraterna
            hade varit beredda att ställa upp. De valde en annan linje. Jag
            klandrar dem inte för det. De hade säkert sina grunder för sitt
            ställningstagande. Jag kan dock inte låta bli att säga att det
            är stötande när misslyckandet för vad som var nationella kraftansträngningar,
            som också socialdemokraterna länge stod bakom, leder till skadeglädje
            från ledande socialdemokratiskt håll.
          </note>
          <note>
            Att det gick som det gick kommer i det längre perspektivet kanske
            inte att framstå som så märkligt. 1980-talets obetalda räkningar
            visade sig vara mycket större än vad de flesta trott, och oron
            i vår omvärld gjorde avbetalningstiden dramatiskt mycket kortare.
          </note>
          <note>
            Nu är vår uppgift att se framåt. Förutsättningarna för den ekonomiska
            politiken har i ett avseende förändrats, men inte nödvändigtvis
            i samtliga hänseenden försämrats. Våra ekonomiska problem är i
            grunden desamma nu som för en vecka sedan.
          </note>
          <note>
            Det är ett indirekt svar på Ingvar Carlssons fråga:
          </note>
          <note>
            Är den ekonomiska politiken i grunden densamma nu som den var
            för en vecka sedan?
          </note>
          <note>
            Låt mig i punktform ge inriktningen av den ekonomiska politiken.
          </note>
          <note>
            För det första: Inflationsbekämpningen blir nu ännu viktigare
            än tidigare, eftersom det annars finns risk att vi hamnar i en
            ond cirkel. Riksbanken har här en central uppgift. På oss ställs
            kravet på en finanspolitik som är stramare än tidigare. Det finns
            inget utrymme för lättsinne.
          </note>
          <note>
            För det andra: Vi måste fortsätta att förbättra för företagen
            för att på så sätt skapa de trygga, varaktiga jobben. Vi måste
            få till stånd en förbättring genom nedskrivningen av kronan, framför
            allt för exportindustrin. Därmed bortfaller för 1993 behovet av
            en sänkning av löneskatterna utöver de 4,3 procentenheter som
            föreslagits.
          </note>
          <note>
            Behovet därefter får vi bedöma senare. Det finns behov av förbättringar
            för de små företagen.
          </note>
          <note>
            För det tredje: Om vi vill undvika att låna alltmer måste vi
            med än större styrka spara i statsutgifterna. I budgetpropositionen
            kommer regeringen att redovisa förslag till betydande besparingar,
            aviserade besparingar kommer att tidigareläggas. Riktlinjer för
            arbetet därefter kommer att redovisas. Inget område får vara undantaget
            från prövningar när lånebehoven nu skall begränsas.
          </note>
          <note>
            För det fjärde: Vi måste i framtiden investera mer i vägar, järnvägar
            och infrastruktur, men också i våra barns skola, i forskning och
            utbildning och allt vad därtill hör.
          </note>
          <note>
            För det femte: Vi måste fortsätta våra gemensamma ansträngningar
            att bli en del av det nya och öppna Europa: EES-avtal, EG-
          </note>
          <note>
            medlemskap -- därefter den ekonomiska och monetära unionen.
          </note>
          <note>
            Regeringen är -- och det är svaret på Ingvar
          </note>
          <note>
            Carlssons övriga frågor -- fast och fullt besluten att fullfölja
            denna sin linje i den ekonomiska politiken.
          </note>
          <note>
            Vi skall inte underskatta svårigheterna; de finns ute i verkligheten
            -- inte i regeringen och jag tror inte heller i denna riksdag.
            Vi kommer att fortsätta arbetet med att nå samförstånd med oppositionen
            --
          </note>
          <note>
            inte minst med socialdemokraterna -- på de punkter där det är
            möjligt. Vi stänger inga dörrar för samverkan över parti- och
            blockgränser i denna riksdag.
          </note>
          <note>
            Jag kan förstå att socialdemokraterna vill utnyttja det uppkomna
            läget genom att spekulera i nya regeringar, spekulera om nyval
            som man i grunden förmodligen inte vill ha eller genom att i största
            allmänhet ifrågasätta det mesta och slamra i dörrar.
          </note>
          <note>
            Det är frestande och det har sin tid. Men jag är ganska övertygad
            om att när dessa spekulationssvalor har flugit förbi, och det
            är uppenbart att de egentligen inte leder till någonting, kommer
            attityden att förändras; vad de än säger i dag skall de veta att
            dörren från vår sida står öppen i morgon.
          </note>
          <note>
            Den politiska striden har sitt värde. Jag är den siste att förneka
            det -- ibland tillhör jag de första som kastar sig in i den. Samverkan
            har också sitt värde.
          </note>
          <note>
            Även om det nu råkade bli så i torsdags, att vi gick olika vägar,
            tror jag att det vore fel och på lång sikt mindre bra för Sverige,
            om vi i den situation som nu uppstod skulle riva alla broar och
            stänga alla dörrar.
          </note>
          <note>
            Regeringen kommer att fullfölja sin politik med kraft och styrka.
            Så småningom kommer man i riksdagspartierna att inse att när det
            gäller de grundläggande dragen i denna ekonomiska politik finns
            det faktiskt inte något alternativ. Om vi skall klara jobben,
            sysselsättningen och tryggheten måste vi förbättra för företagen.
            Därmed får vi den tillväxt som jag är övertygad om att det finns
            mycket goda möjligheter till. Om vi skall undvika att sätta våra
            barn i skuld genom att låna alltmer till statsfinanserna måste
            vi spara i de offentliga utgifterna, och spara mer än vad vi har
            gjort hittills.
          </note>
          <note>
            Min fråga till Ingvar Carlsson, efter det att jag har givit besked
            om den ekonomiska politiken, är: Kan
          </note>
          <note>
            Ingvar Carlsson hålla med om vikten av en ekonomisk politik som
            förbättrar för företagen, och därmed räddar jobb, och som sparar
            i de offentliga utgifterna, och därmed förhindrar att vi sätter
            framtiden än mer i skuld än vad vi redan har gjort?
          </note>
          <note>
            (Applåder)
          </note>
          <note type="speaker">
            Anf. 3 INGVAR CARLSSON (s):
          </note>
          <note>
            Fru talman! Jag känner verkligen ingen skadeglädje. Jag känner
            djup oro över den mycket svåra situation som hundratusentals människor
            befinner sig i; arbetslösa människor som inte klarar sin hyra,
            som har svårt att få det att gå ihop och som känner förtvivlan.
            Det är de människorna jag bekymrar mig för just nu.
          </note>
          <note>
            Det slår mig, när jag den senaste veckan har lyssnat på statsministerns
            alla styrkeord och omskrivningar, att Carl Bildt använder många
            ord från krig och flotta: hålla ut, stryka flagg, fast kurs, flaggan
            i topp. Det låter ungefär som om Carl Bildt läser upp en gammal
            soldatinstruktion. Carl Bildt tycks tro att han är någon sorts
            fältherre: tapper som Döbeln vid Jutas. I själva verket är Carl
            Bildt chef för en regering som har tvingats överge sin ekonomiska
            politik.
          </note>
          <note>
            Det tredje krispaketet i torsdags var inget hjältedåd. Det bekräftade
            bara ett misslyckande.
          </note>
          <note>
            Regeringen Bildt investerade allt sitt förtroende i
          </note>
          <note>
            ''den enda vägen''. Man låste fast sig totalt och avvisade självsäkert
            allt samarbete över blockgränserna.
          </note>
          <note>
            Denna regering är den mest kompetenta som vi någonsin har haft,
            som statsministern så blygsamt uttryckte det kort efter regeringstillträdet.
            Ett år senare har denna regerings ekonomiska politik fullständigt
            misslyckats. Därtill tvingades Sverige överge den fasta växelkursen
            trots att socialdemokraterna lämnade regeringen ett rikt stöd.
          </note>
          <note>
            Är det verkligen statsminister Bildts mening att regeringen skall
            gå vidare som om ingenting hade hänt? De besked som statsministern
            gav här i allmänna ordalag är ju inte av något värde. Vi fick
            besked om att det inte blir något nyval, man tänker inte söka
            någon ny legitimitet. Man hoppas att man här i riksdagen skall
            få stöd för sin politik.
          </note>
          <note>
            Samtidigt ser vi att det i fråga efter fråga, där vi träffade
            överenskommelser i det första och andra krispaketet, är svårt
            att få regeringen att uppfylla det vi kom överens om. Börja i
            den ändan, Carl
          </note>
          <note>
            Bildt, om ni vill träffa fortsatta överenskommelser med socialdemokraterna.
            amtidigt är det slående hur aningslöst statsministern har uttalat
            sig om ekonomin. Det är faktiskt katastrofala felbedömningar som
            Carl Bildt har gjort bara det senaste halvåret.
          </note>
          <note>
            Jag skall ta några konkreta exempel. I maj skrev
          </note>
          <note>
            Carl Bildt i Dagens Nyheter: Vi har ett i grunden sunt finansiellt
            system. Vi har fördelen av att ha stora stabila kommersiella banker.
          </note>
          <note>
            Några månder senare är den största bank- och finanskris som vi
            upplevt i vårt land ett faktum. I
          </note>
          <note>
            partiledardebatten, i denna talarstol, i juni i år sade
          </note>
          <note>
            Carl Bildt: Sällan har så mycket av så stor betydelse skett på
            så kort tid, som under detta år. Vi kan i dag säga att Sverige
            äntligen är på väg in i 90-talet, med dess rika möjligheter.
          </note>
          <note>
            Vid den tidpunkten hade vi socialdemokrater redan påbörjat ett
            omfattande internt arbete, för att se vilka besparingar och inkomstförstärkningar
            som kunde bli nödvändiga och som med kort varsel kunde sättas
            in mot bakgrund av den ekonomiska nedgången och det galopperande
            budgetunderskottet.
          </note>
          <note>
            I Aktuellt den 23 augusti -- och nu kommer vi närmare och närmare
            -- sade Carl Bildt: Vi har bättre styrsel på den ekonomiska politiken
            än vad
          </note>
          <note>
            Sverige haft på mycket lång tid, och det ser vi också i att förtroendet
            börjat återvända. På reporterns fråga om stigande räntor svarade
            statsministern:
          </note>
          <note>
            Det är mycket semesterspekulation av semestervikarier. Uppenbarligen
            begrep semestervikarien bättre än statsministern vad som var på
            gång. Dagen därpå kom den s.k. svarta måndagen, när räntorna sköt
            i höjden.
          </note>
          <note>
            Den 17 september skrev Carl Bildt i en debattartikel: De som
            ropar på krispaket har glömt vilka spår sådana försök till snabba
            klipp tidigare har satt i landets ekonomiska struktur. Det var
            dagen efter att Riksbanken höjt räntan till 500 %.
          </note>
          <note>
            Aldrig har en svensk statsminister på så kort tid gjort så många
            tvärsäkra uttalanden, som visat sig vara så felaktiga.
          </note>
          <note>
            (Applåder)
          </note>
          <note type="speaker">
            Anf. 4 Statsminister CARL BILDT (m):
          </note>
          <note>
            Fru talman! Får jag uttrycka min tillfredsställelse över att
            Ingvar Carlsson trots allt tar avstånd från de uttryck för skadeglädje
            som vi faktiskt har sett från socialdemokratiskt håll. Det erkännandet
            ger jag gärna att det inte är Ingvar Carlsson som jag syftar på
            när jag talar om skadeglädje. Men det har varit stötande, tycker
            jag, därför att den situation som Sverige befinner sig i är ekonomiskt
            allvarlig.
          </note>
          <note>
            Det kan vara frestande att knipa partipolitiska poäng -- det
            är oppositionens uppgift -- men skadeglädje tillhör inte det som
            vi bör ägna oss åt.
          </note>
          <note>
            Den ekonomiska politik som krävs för att ta Sverige genom den
            besvärliga övergången från 1980-talets problem till de möjligheter
            som fortfarande finns på 1990-talet är den ekonomiska politik
            som jag har redovisat här i dag. När Ingvar Carlsson citerar mig,
            när jag säger att det inte har varit bättre styrsel på den ekonomiska
            politiken på mycket länge i
          </note>
          <note>
            Sverige, är detta ett faktiskt konstaterande. Bakom oss ligger
            ett 1980-tal, som innebar det stora -- och av dess upphovsman
            så väl dokumenterade --
          </note>
          <note>
            haveriet för den tredje vägens ekonomiska politik.
          </note>
          <note>
            Jag kan citera nästan hur många socialdemokratiska ekonomer som
            helst, som vittnar om att det är där som grunderna till de ekonomiska
            problemen ligger. Jag har här tidskriften Tiden där Clas Eklund
            för bara några månader sedan t.ex. säger: Jag vill understryka
            att dagens problem, såsom hög arbetslöshet och finanskris i första
            hand är en följd av 1980-talets överhettning och inflation. Vi
            var åtskilliga som då varnade för att det skulle gå åt helvete
            om vi inte lyckades bryta inflationen. Nå, vi lyckades inte få
            ned inflationen, och nu går det följdaktligen åt helvete.
          </note>
          <note>
            Jag håller med Clas Eklund i analysen, även om jag inte uttalar
            mig så, vart det kommer att gå. I samma nummer av tidningen säger
            LO-ekonomen Dan
          </note>
          <note>
            Andersson att Socialdemokratin just nu saknar ett bra och trovärdigt
            alternativ till den borgerliga regeringens politik.
          </note>
          <note>
            Ingvar Carlsson, efter tre år tog vi, de borgerliga partierna,
            över regeringsansvaret. Då hade den ekonomiska politiken farit
            fram och tillbaka, mellan haverier, misslyckanden och lappkast.
            Det var en svår situation. Jag gjorde alldeles klart under valrörelsen,
            som vi hade under förra året, att vi hade grundläggande problem
            och att vi stod inför många stora svårigheter. Jag anklagades
            för svartmålning av dem som hade gjort skönmålningen till i det
            närmaste politisk ideologi.
          </note>
          <note>
            Därefter har vi lagt fast en ekonomisk politik, som innebär att
            vi måste förbättra för företagen, därför att det endast är så
            vi kan få fram jobben. Jag efterlyser fortfarande Ingvar Carlssons
            svar på frågan: Är detta rätt eller fel? Vad är socialdemokratins
            alternativ?
          </note>
          <note>
            Jag sade: För att förhindra att staten sätter sig i skuld med
            miljard efter miljard är det nödvändigt att börja spara i de offentliga
            utgifterna, i statsutgifterna. Socialdemokratin har mestadels
            sagt nej, men det finns nu en ökad insikt. Min fråga är fortfarande:
            Är socialdemokratin med på att vi fortsätter att spara i de statliga
            utgifterna?
          </note>
          <note>
            Dessa två hörnpelare i politiken ligger fast och måste ligga
            fast. Det finns i denna del inget alternativ. Ingvar Carlsson
            frågar: Skall den ekonomiska politiken fortsätta som om ingenting
            hade hänt? Självfallet inte! Någonting har ju hänt.
          </note>
          <note>
            Vi har förlorat det viktiga instrumentet i inflationsbekämpningen,
            nämligen den fasta valutapolitiken. Jag beklagar det, och jag
            har inte stuckit under stol med att det var ett misslyckande,
            inte bara för regeringen, utan -- även om det kan kännas ofint
            att påpeka det -- för en del andra som också stod på den bastionen.
            Det var ett misslyckande. Vi har förlorat ett mycket viktigt instrument,
            nu får vi skaffa oss andra instrument för att hålla inflationsförväntningarna
            nere. Och det kommer vi också att göra.
          </note>
          <note>
            Så till de politiska konsekvenserna. Inledningsvis sade jag att
            jag förstår att socialdemokratin har ett intresse av att ställa
            till litet buller genom att antyda än det ena än det andra, exempelvis
            nyval. Min fråga till Ingvar Carlsson är: Om ni är intresserade
            av nyval, varför utnyttjar ni inte då era möjligheter till misstroendeförklaring
            här i kammaren? Då får vi se hur utfallet blir. Jag är övertygad
            om att vi har den politiska kraften och den parlamentariska styrkan
            att fullfölja den ekonomiska politik som är vår möjlighet att
            ta oss igenom sviterna av åttiotalskrisen. Vi får då exakt det
            som Ingvar
          </note>
          <note>
            Carlsson sade när han citerade mig, nämligen fler trygga jobb.
            Möjligheten är inte sämre i dag att få bättre ordning i de statsfinanser,
            som socialdemokraterna lämnade efter sig, och att få ett
          </note>
          <note>
            Sverige som står starkt i den europeiska konkurrensen.
          </note>
          <note>
            Med den inriktning av den ekonomiska politik som är regeringens,
            kring vilken vi kommer att arbeta för största möjliga samförstånd,
            tror jag att vi har ganska hyggliga möjligheter att redan under
            denna mandatperiod visa att vi har tagit oss igenom de värsta
            sviterna av 1980-talets misslyckande. Jag tror också att vi redan
            mot slutet av denna mandatperiod tydligt kommer att se att nedgången
            i svensk ekonomi, i dessa grundläggande avseenden, har vänt och
            att politiken var och fortfarande är riktig.
          </note>
          <note>
            (Applåder)
          </note>
          <note type="speaker">
            Anf. 5 INGVAR CARLSSON (s):
          </note>
          <note>
            Fru talman! Nu var Carl Bildt väldigt oförsiktig.
          </note>
          <note>
            Carl Bildt avslöjade nämligen att det han kan tänka sig är att
            regera vidare med hjälp av Ny demokrati.
          </note>
          <note>
            Han säger: Det spelar inte någon roll om ni kräver misstroendevotum
            -- vi kommer ändå att klara oss, för vi har Ny demokrati. Vi socialdemokrater
            vill ha ett nyval, men det är statsministern som har det vapnet
            i sin hand, och vi har fått beskedet: Ni har bara att gå via misstroendevotum,
            och då klarar vi oss med hjälp av Ny demokrati. Jag undrar hur
          </note>
          <note>
            Bengt Westerberg känner sig just nu.
          </note>
          <note>
            Vi har redovisat vår ekonomiska politik i vår motion. Den enda
            ljuspunkten i det Carl Bildt har sagt i dag är att man nu uppenbarligen
            är beredd att acceptera att satsa på investeringar, som vi krävde
            redan i våras. I övrigt har vi inte fått några konkreta besked,
            mer än allmänna ord, om vad regeringens ekonomiska politik kommer
            att innebära. Däremot finns den socialdemokratiska ekonomiska
            motionen, och den kommer att vara vår grundval i det fortsatta
            handlandet.
          </note>
          <note>
            Visst kan vi diskutera 80-talet. Moderaterna var inte mindre
            intresserade av avreglering av kapitalmarknaden, som ledde till
            den våldsamma kreditexpansionen. Moderaterna ville ha en lösare,
            svagare finanspolitik än Socialdemokraterna. Och vad gjorde Moderaterna
            när vi hade en regeringskris? Jo, de sade: Vi stöder inte en regering
            som är på fallrepet. Det var Moderaternas insatser för att klara
            de ekonomiska kriserna. Det var Moderaternas insatser för att
            ställa upp för landet. Så var verkligheten den gången.
          </note>
          <note>
            Visst kan Carl Bildt kritisera den socialdemokratiska politiken
            på 80-talet. Visst kan jag kritisera de borgerliga regeringarna
            på 70-talet.
          </note>
          <note>
            Men det leder knappast framåt. Det är den sittande regeringens
            uppgift att lösa de problem som vi nu har. Carl Bildt kan inte
            uppträda som oppositionspolitiker längre, även om han hade med
            det i den första debatt som vi hade i kammaren.
          </note>
          <note>
            Carl Bildt är statsminister och skall ta ansvar i den egenskapen.
            Jag har tagit ansvar långt utöver vad som är vanligt för en oppositionsledare.
            Nu gäller det att visa ansvar och politiskt ledarskap.
          </note>
          <note>
            Ordfyrverkerier imponerar inte längre på svenska folket.
          </note>
          <note>
            Jag vill fråga Carl Bildt: När gav en moderatledare i opposition
            motsvarande stöd till en socialdemokratisk regering som jag har
            gett till den nuvarande regeringen? Det skedde inte under min
            tid, det skedde inte under Olof Palmes tid och det skedde inte
            under Tage Erlanders tid.
          </note>
          <note>
            Jag tror att det är så, fru talman, att Moderaterna är ute tio
            år för sent med sina nyliberala idéer. De idéerna har redan prövats
            och misslyckats i
          </note>
          <note>
            Storbritannien och i USA. Det går inte att svälta sig ur den
            djupa kris som vi nu befinner oss i. Det har man insett i USA
            och i Japan, och inom EG talar man nu om behovet av ett samlat
            initiativ mot arbetslösheten och ett gemensamt stimulanspaket.
          </note>
          <note>
            I Europa håller politiken på att återupprättas, och det är de
            idéer som socialdemokratin, och förhoppningsvis socialliberalismen,
            står för som nu har vind i seglen.
          </note>
          <note>
            I detta läge vore det minst sagt sorgligt om extrema marknadsförespråkare
            skulle få styra Sverige. Det är något av ödets ironi att den marknad
            som
          </note>
          <note>
            Moderaterna hyllar har underkänt regeringen
          </note>
          <note>
            Bildts ekonomiska politik.
          </note>
          <note>
            Vi socialdemokrater menar att vi måste både arbeta och spara
            oss ur krisen. I vår ekonomisk-politiska motion har vi visat hur
            vi kan få i gång hjulen, hur vi kan få fart på Sverige igen och
            hur vi kan undvika utslagning av företag och en förödande massarbetslöshet.
            Vi vill satsa på investeringar. Vi vill att människor skall arbeta
            och utbilda sig i stället för att passivt gå och stämpla. Vi vill
            inte minst fördela krisens bördor rättvist. Jag är övertygad om
            att vi med en sådan politik kan återskapa den optimism och den
            framtidstro som vårt land behöver.
          </note>
          <note>
            Carl Bildt har försökt få det att framstå som om det finns en
            chans för krispaket 3. Han insinuerar även i denna debatt att
            det hela skulle ha löst sig om bara
          </note>
          <note>
            Socialdemokraterna hade ställt upp.
          </note>
          <note>
            Inte en enda av de experter som jag tillfrågade gav detta krispaket
            en chans. Jag hade ändå kvällen före, på onsdagskvällen, samlat
            vår riksdagsgrupp till ett möte för att ta ställning till förslag
            från regeringens sida, men vi fick inget förslag. Vi vet hur de
            borgerliga partiernas riksdagsgrupper, enligt
          </note>
          <note>
            Svenska Dagbladet, reagerade mot det meningslösa möte de hade.
            Vi fick ett förslag kl.
          </note>
          <note>
            02.30 på natten, och marknaden skulle öppna några timmar senare.
            Det förslaget var dömt att misslyckas. Mer än 120 miljarder hade
            redan runnit ut ur landet.
          </note>
          <note>
            Vi ställde upp så länge det fanns någon rimlig chans att klara
            detta. Vi gick längre än något annat oppositionsparti i något
            land har gjort, enligt
          </note>
          <note>
            Financial Times. Jag tycker därför att ett klarare och tydligare
            erkännande från statsministern hade varit på sin plats i dagens
            debatt.
          </note>
          <note>
            Fru talman! Det sätt på vilket regeringspartierna nu har drivit
            igenom debattordningen innebär att jag nu har 3 minuter kvar av
            de 57 minuter som återstår, och därför har jag inte stora möjligheter
            att delta i resten av debatten.
          </note>
          <note>
            (Applåder)
          </note>
          <note type="speaker">
            Anf. 6 LARS LEIJONBORG (fp):
          </note>
          <note>
            Fru talman! Det är lågkonjunktur, och det går dåligt för Sverige.
            Men det är viktigt att alltid komma ihåg att det gick dåligt för
            Sverige också när det var högkonjunktur. Vare sig världsmarknaden
            har ropat efter våra produkter, som på 80-talet, eller efterfrågan
            har varit svag, som nu och på 70-
          </note>
          <note>
            talet, har det gått sämre i Sverige än i andra jämförbara länder.
            Vi måste alltså bekämpa två problem samtidigt: konjunkturen och
            de mera grundläggande faktorer som gör att vi släpar efter också
            i högkonjunktur.
          </note>
          <note>
            Socialdemokraterna har ofta en speciell historiesyn. De hugger
            av historien och börjar sent.
          </note>
          <note>
            Det är t.ex. vanligt att de nu skildrar händelseutvecklingen
            från hösten 1991, som om allt dessförinnan var frid och fröjd,
            som om stoppaketet aldrig hade förekommit, som om omfattande sparinsatser
            hade gjorts redan tidigare.
          </note>
          <note>
            Rekord i den vägen tar väl Allan Larsson i sin artikel häromdagen,
            där han antyder att Sveriges problem började i oktober. Allt var
            tydligen gott och väl fram till krispaket 2, men därefter tornade
            alla problem upp sig.
          </note>
          <note>
            Felet med devalveringen är att den kan lindra den tillfälliga
            krisen men också kan förvärra den långsiktiga krisen. Till våra
            strukturella problem har nämligen hört bilden av Sverige utomlands,
            att vi tar till devalvering så fort vi får problem. Det var synd
            att vi måste devalvera. Det var synd att den politiska kraftsamlingen
            inte klarade ännu en utmaning.
          </note>
          <note>
            Till skildringen av alla experters bedömning, som
          </note>
          <note>
            Ingvar Carlsson talade om, kan jag tillägga ett uttalande i en
            tidning från en person i EG-
          </note>
          <note>
            kommissionen: Det var synd att ni misslyckades när ni var så
            nära.
          </note>
          <note>
            Jag kan naturligtvis inte bevisa att t.ex. Ian
          </note>
          <note>
            Wachtmeisters upprepade tal om devalvering och flytande krona
            eller Socialdemokraternas obenägenhet att ställa upp för krispaket
            3
          </note>
          <note>
            förorsakade eller starkt bidrog till Riksbankens beslut i torsdags,
            men ni kan inte heller bevisa motsatsen. Min poäng är att dessa
            båda ageranden -- de skall inte jämföras inbördes, men båda kan
            ha haft en inverkan på beslutet -- var felaktiga, oavsett resultatet.
          </note>
          <note>
            Nu får vi komma ihåg visan som säger ''minns i november den ljuva
            september''. Det fanns en tid då alla slöt upp bakom försvaret
            av kronan och då det träffades unika uppgörelser över blockgränsen.
          </note>
          <note>
            Nu har vi devalverat, och det är illa nog, men låt oss inte göra
            ont värre genom att återgå till en politisk kubbning -- det förvärrar
            bara våra problem. Det vi nu måste lyckas med är att mödosamt
            bygga upp det långsiktiga förtroendet för svensk ekonomi igen.
          </note>
          <note>
            I detta perspektiv tycker jag att det har funnits några oroande
            inslag de senaste dagarna, Jag har redan nämnt Allan Larssons
            artikel. Låt mig också nämna de ställningstaganden som tydligen
            gjordes på den socialdemokratiska partistyrelsens möte i fredags.
          </note>
          <note>
            Jag tror att många har svårt att förstå varför det just nu, efter
            den höst vi just har upplevt, känns angeläget för socialdemokraterna
            att damma av de gamla resonemangen om högerspöke och stämpla ut
            Carl Bildt som omöjlig i samarbetssammanhang.
          </note>
          <note>
            Det är just höst. Vi har sett en moderatledare som medverkat
            i breda krisuppgörelser, som har givit upp moderata hjärtefrågor,
            bl.a. för att tillmötesgå socialdemokraterna. Om lönen för en
            moderatledare som skär i försvaret och skjuter upp skattesänkningar
            och privatiseringar blir att bli stämplad som omöjlig samarbetspartner
            kommer många, tror jag, att tycka att det är orättvist.
          </note>
          <note>
            När Ingvar Carlsson nu försöker bunta ihop regeringen med Ny
            demokrati är det viktigt att komma ihåg att det blir problem för
            regeringen först i det ögonblick som socialdemokratin bestämmer
            sig för att samverka med Ny demokrati.
          </note>
          <note>
            Det vi har sett i höst är ju det slutliga beviset för att den
            här regeringen inte är beroende av eller utlämnad till Ny demokrati.
          </note>
          <note>
            Det är klassiskt att man, när man diskuterar mer långsiktig ekonomisk
            politik, rycker på axlarna och säger: På lång sikt är vi alla
            döda. Och det är ju sant. På lång sikt är vi alla döda. Men våra
            barn och barnbarn lever. Som statsministern var inne på måste
            vi ibland se ekonomisk politik också i det perspektivet. Under
            lång tid har vi löst våra problem genom att vältra över dem på
            kommande generationer. På kort sikt kan det vara lättvindigt att
            devalvera. På kort sikt kan det också vara roligt för ett politiskt
            system att återgå till den vanliga kubbningen. Men någon gång
            måste vi försöka lösa de långsiktiga problemen -- för vår skull
            men också för våra barns och barnbarns.
          </note>
          <note>
            (Applåder)
          </note>
          <note type="speaker">
            Anf. 7 PER-OLA ERIKSSON (c):
          </note>
          <note>
            Fru talman! Riksdagen har tidigare fastställt regler för den
            här typen av debatter. Inför dagens debatt har socialdemokraterna
            vägrat att acceptera de fastställda reglerna och det har antytts
            att vi andra från regeringspartierna inte borde delta i debatten.
          </note>
          <note>
            Jag vill, fru talman, säga att jag upplever det som stötande.
            Man visar därmed förakt för alla oss andra, när vi vill utnyttja
            Sveriges viktigaste talarstol.
          </note>
          <note>
            Politiker har ansvar för att skapa framtidstro.
          </note>
          <note>
            Stagnation skall vändas till utveckling och nya möjligheter,
            där vi över partigränserna kan bygga något gemensamt.
          </note>
          <note>
            Höstens två krispaket har visat att vi kan ta gemensamma tag
            bara viljan finns. Det ger oss anledning att oftare söka efter
            det som förenar i stället för att prioritera det som skiljer.
          </note>
          <note>
            Vi får inte låta förra veckans misslyckande med att nå enighet
            kring en räddningsaktion för den svenska kronan övergå till konfrontation
            för konfrontationens egen skull. Jag hoppas att socialdemokraterna
            inte river de broar som vi gemensamt har nytta av här i landet.
            Men det verkar nu som om socialdemokraterna flyr undan sitt ansvar
            och försöker avleda intresset från sina egna misslyckanden under
            1980-talet. Men arvet från 1980-talets inflationsekonomi förskräcker
            och ligger som ett tungt ok över svenska folket.
          </note>
          <note>
            Eftervården av den påtvingade devalveringen måste nu ges allra
            högsta prioritet. Misstagen från
          </note>
          <note>
            1982 års devalvering får inte göras om under 1990-
          </note>
          <note>
            talet.
          </note>
          <note>
            En flytande kronkurs innebär på intet sätt att de grundläggande
            problemen i den svenska ekonomin försvunnit. Obalanserna finns
            kvar. Arbetslösheten måste bekämpas och budgetunderskottet pressas
            ned.
          </note>
          <note>
            Förnyelsen av den offentliga sektorn måste fullföljas med stärkt
            grundtrygghet och ökad valfrihet som viktiga mål. Kraven på en
            rättvis fördelningspolitik är i det sammanhanget viktiga.
          </note>
          <note>
            Det är viktigt att alla -- politiker, fackföreningsföreträdare,
            arbetsgivare och den breda allmänheten -- inte nu ger upp krismedvetenheten
            för att vi fått en tillfällig lättnad genom en flytande växelkurs.
          </note>
          <note>
            Åtgärder för att förhindra en växande inflation måste även fortsättningsvis
            inta en framskjuten plats på den ekonomisk-politiska agendan.
            Vi får inte låta inflationen medverka till en ny kasinoekonomi
            av 1980-talets modell.
          </note>
          <note>
            En återhållsam, ansvarsfull och snabb avtalsrörelse är nu nödvändig
            för att skapa en långsiktigt uthållig ekonomisk politik. Arbetsmarknadens
            parter har därför ett stort ansvar i dessa dagar.
          </note>
          <note>
            Vi måste få ned räntenivån. Annars slår den höga räntan ut företag
            och arbetstillfällen och krossar ekonomin för tusentals hushåll.
            Detta förutsätter en fortsatt stram finanspolitik och en reducering
            av det strukturella budgetunderskottet genom betydande besparingar.
            Jag kan, fru talman, instämma i det statsministern tidigare sade
            om behovet av en stram finanspolitik. Men frågan är:
          </note>
          <note>
            Orkar socialdemokraterna ställa upp?
          </note>
          <note>
            Investeringarna i näringslivet är i dag nästan obefintliga. Det
            måste vi ändra på. Investeringarna måste stimuleras för att vi
            skall få fart på hjulen i svensk ekonomi. Då måste vi också pröva
            vissa selektiva åtgärder. Sverige behöver en aktiv och offensiv
            industripolitik.
          </note>
          <note>
            De mindre och medelstora företagen måste stimuleras. Som ett
            led i det arbetet bör skatter och avgifter för egenföretagare
            och fåmansföretag omedelbart sänkas till en nivå som är likvärdig
            med övriga företags. Småföretagen skall inte beskattas hårdare
            än de stora företagen! Vill socialdemokraterna medverka till en
            sådan lösning? Eller är socialdemokraterna fortfarande --
          </note>
          <note>
            som ofta tidigare -- storföretagens fångar?
          </note>
          <note>
            Omfattande förstärkningar av miljövänliga kommunikationer och
            annan infrastruktur måste främjas. Hela landets produktionsförutsättningar
            måste tas till vara i en aktiv politik för regional utveckling.
          </note>
          <note>
            I en exportledd tillväxt finns alltid risk för ökad koncentration
            i samhället. I spåren efter 1982 års devalvering medverkade socialdemokraterna
            till en massiv flyttlasspolitik. Det får inte upprepas under
          </note>
          <note>
            1990-talet.
          </note>
          <note>
            När svenska folket nu tvingas betala för 1980-talets politiska
            misstag ökar kraven på att bördorna skall fördelas rättvist. Därför
            är det viktigt att grundtryggheten i våra olika socialförsäkringssystem
            säkras.
          </note>
          <note>
            Fru talman! Vi måste här i parlamentet skapa en bred politisk
            samling för landets bästa. Det är
          </note>
          <note>
            Centerns strävan att nå breda lösningar.
          </note>
          <note>
            Socialdemokraterna har nu -- på samma sätt som man gjorde i september
            -- chansen att visa att man sätter landets främsta före partitaktiska
            motiv.
          </note>
          <note>
            Produktiva insatser för arbete, för en uthållig tillväxt, är
            grunden i en stark ekonomi. För att bryta den onda spiralen av
            pessimism och passivitet krävs det nu åtgärder för arbete och
            aktivitet. Så skapar vi framtidstro i vårt land.
          </note>
          <note>
            (Applåder)
          </note>
          <note type="speaker">
            Anf. 8 GÖRAN HÄGGLUND (kds):
          </note>
          <note>
            Fru talman! Det här debatten har initierats av det socialdemokratiska
            partiet. I partiets begäran om debatten skrev man att resultatet
            av regeringens --
          </note>
          <note>
            och här menar man faktiskt den nu sittande regeringens -- politik
            har blivit att produktionen sjunker, arbetslösheten ökar och köpkraften
            försämras.
          </note>
          <note>
            Det resonemanget skulle självfallet kunna vara rimligt om den
            nuvarande regeringen hade innehaft regeringspositionen under en
            längre tid. Nu är det ju som bekant så att socialdemokraterna
            har varit i regeringsställning under nio av de tio senaste åren.
          </note>
          <note>
            Det vore klädsamt om socialdemokraterna inför kammaren och inför
            svenska folket ville erkänna att de har ett betydande ansvar för
            den uppkomna situationen. Statsministern har tidigare nämnt ett
            flertal socialdemokratiska ekonomer och debattörer som har vågat
            erkänna det, och jag tror faktiskt att det skulle underlätta debatten
            framöver.
          </note>
          <note>
            Den akuta krisen, och för övrigt hela höstens kriser, beror på
            20 års försummelser när de gäller att ta itu med de grundläggande
            problemen i svensk ekonomi. De fördelar som vi vann genom de fem
            devalveringarna i slutet av 70-talet och början av
          </note>
          <note>
            80-talet utnyttjades inte för att genomföra de nödvändiga förändringarna.
            Allt såg bra ut:
          </note>
          <note>
            arbetslösheten pressades ned, industrin gick för högvarv och
            tjänade bra med pengar, lönerna ökade och vi beslutade om nya
            kostnadskrävande reformer. Men vi vidtog inte de növändiga åtgärderna
            när de bästa förutsättningarna fanns.
          </note>
          <note>
            Då borde vi ha gjort det.
          </note>
          <note>
            För en tid sedan berättade ekonomiprofessorn
          </note>
          <note>
            Assar Lindbeck i ett TV-inslag en anekdot som han tyckte stämde
            väl in på många politiker. Han berättade om en man som föll från
            tjugonde våningen i en skyskrapa. När han passerade andra våningen,
            snabbt på väg mot nedslaget, konstaterade han: So far so good
            -- så långt allting väl! Det finns en risk för att vi som politiker
            agerar på det här sättet. Vi väntar tills vi slår i gatan, eller
            nästintill, innan vi vidtar åtgärder. Jag tycker att den politiska
            situationen under många år kan beskrivas på detta sätt.
          </note>
          <note>
            När den borgerliga regeringen tillträdde hade man först att försöka
            bryta ner den felaktiga bild som socialdemokraterna försökt etablera
            om
          </note>
          <note>
            ''vändpunkten'' och ''ljuset i tunneln''. Som bekant behöver
            inte det ljus som man ser längre fram i tunneln med nödvändighet
            vara mynningen utan det kan precis lika gärna vara ett mötande
            tåg. Så var fallet, bildligt talat, för svensk ekonomi den här
            gången.
          </note>
          <note>
            De fördelar som devalveringarna skapade var uppätna i slutet
            av 80-talet. I den nya regeringens första budget föreslogs rejäla
            besparingar. Det följdes upp i kompletteringspropositionen. Under
            tiden fram till det att krisen blev akut på höstkanten valde socialdemokraterna
            att säga nej till i stort sett alla besparingsförslag som regeringen
            presenterade. Så småningom blev krisen uppenbar för alla. Socialdemokraterna
            ställde förtjänstfullt upp på många -- även för partiet -- svåra
            beslut.
          </note>
          <note>
            Många med både svenska och internationella mått mätt betydande
            besparingar genomfördes. Men det visade sig inte räcka. Kronan
            tilläts flyta.
          </note>
          <note>
            Även om det är ett misslyckande att den fasta kronkursen inte
            kunde hållas, finns det självklart kortsiktiga fördelar med den
            nu uppkomna situationen. Det finns förutsättningar för att räntorna
            skall sjunka, och det finns stora möjligheter för exportberoende
            industriföretag att återvinna förlorade marknadsandelar.
          </note>
          <note>
            Den faktiska devalveringen har dock i sig inte löst några problem
            utan lindrar egentligen bara symtomen. Det är precis lika angeläget
            som någonsin tidigare med en politik som minskar och helst eliminerar
            det strukturella budgetunderskottet. Det måste vi ha lärt oss
            av 80-
          </note>
          <note>
            talet och de försummelser som gjordes då.
          </note>
          <note>
            Trots allt tror jag att det är viktigt att vi inte tittar för
            mycket i backspegeln. Vi är på väg mot framtiden. Historien är
            som den är. Vi måste se framåt. Det politiska systemets trovärdighet
            beror på hur vi lyckas hantera den ytterligt svåra situation som
            vi befinner oss i.
          </note>
          <note>
            Det finns ett betydande värde i att partierna gemensamt ser framåt
            och arbetar tillsammans i stället för att bekämpa varandra. De
            två första krispaketen visar att det går då bara viljan finns.
          </note>
          <note>
            Det politiska systemet kan i sina bästa stunder t.o.m. överträffa
            det som förväntas och begärs.
          </note>
          <note>
            I dag är så gott som alla överens om att marknadsekonomin är
            det instrument som bäst kan trygga vår välfärd och vår gemensamma
            framtid.
          </note>
          <note>
            Det gäller trots att baksidan av 80-talets klipp- och spekulationsekonomi
            är uppenbar för alla. För att inte slå över i en rå kapitalism
            behöver marknadsekonomin fungerande korrektiv som inrymmer begrepp
            som hederlighet, ansvarstagande, rättvisa, sparande och ett ansvarsfullt
            förvaltande av våra begränsade miljöresurser. Häri ligger en av
            framtidens stora utmaningar -- att hitta ramarna för marknadsekonomin.
            Det är det bästa instrumentet, men det behövs ramar.
          </note>
          <note>
            I den nu aktuella situationen gäller det att hålla kvar inflationen
            på en låg nivå. Arbetsmarknadens parter spelar en avgörande roll.
            Det gäller att pressa ned räntorna och arbetslösheten och självklart
            att komma till rätta med obalanserna i budgeten.
          </note>
          <note>
            Från kristdemokratiskt håll är vi beredda att gå långt när det
            gäller att göra besparingar för att i övrigt uppnå dessa mål.
            Vi vill göra det samtidigt som vi slår vakt om de sämst ställda.
            Jag tror att svenska folket mot bakgrund av budgetunderskott och
            statsskuld är berett att bära omfattande besparingar om de upplevs
            som rättvisa.
          </note>
          <note>
            Fru talman! Framöver kommer det säkert att finnas rika tillfällen
            för partier som vill skära pipor i vassen. Men det är oansvarigt
            att ställa sig vid sidan av det mödosamma arbetet med att renovera
            den svenska ekonomin är oansvarigt. Jag hoppas att vi kan få en
            diskussion och en bred uppslutning kring en gemensam ekonomisk
            strategi framöver.
          </note>
          <note>
            (Applåd)
          </note>
          <note type="speaker">
            Anf. 9 IAN WACHTMEISTER (nyd):
          </note>
          <note>
            Fru talman! Vi har just hört nästa kapitel i min bok
          </note>
          <note>
            Krokodilerna. Jag ber att få tacka för detta. Det var krokodilernas
            kamp mellan herrar Bildt och
          </note>
          <note>
            Carlsson, som numera betvivlar varandras kompetens men inte sin
            egen.
          </note>
          <note>
            Resonemangsäktenskapet har nu spruckit, och vi andra frågar oss
            nu när det snart är jul om det blev något av paketen. Tänker någon
            stå för någonting?
          </note>
          <note>
            undrar folk. Frågan är om de har fått något svar i dag. Ingvar
            Carlsson klagar på att han inte har tid, men han kanske har tid
            att svara när det gäller det första och det andra paketet.
          </note>
          <note>
            Den 14 oktober lade jag fram ett mycket bra förslag i den här
            kammaren. Det betecknades som uselt.
          </note>
          <note>
            Förslaget handlade om att man skulle skära ordentligt i det strukturella
            budgetunderskottet, och att samtidigt göra en dynamisk satsning
            i vårt samhälle och att sänka räntan. Det betyder att man skall
            låta kronan flyta. Som en offensiv åtgärd --
          </note>
          <note>
            genomförd av Sveriges regering, gärna med stöd av
          </note>
          <note>
            Socialdemokraterna -- hade detta fått mycket stor effekt. Det
            handlar inte om att devalvera, herr
          </note>
          <note>
            Leijonborg. Att låta kronan flyta är något helt annat. Det viktiga
            är att det skulle ha varit en offensiv, välförankrad åtgärd. Då
            hade det varit mycket bättre, och den här debatten skulle ha låtit
            på ett annat sätt.
          </note>
          <note>
            Men i stället sade de stora krokodilerna: O nej, ve och fasa,
            det här går inte! Därefter gasade Bildt och
          </note>
          <note>
            Carlsson iväg tillsammans. Observera detta! Den enda vägen, den
            tredje vägen eller den nya vägen gick rakt in i en bergvägg, som
            inte ens en riksdags-
          </note>
          <note>
            Rambo kunde flytta på. Vanligt folk skulle möjligen väja när
            de ser en sådan bergvägg, men det gjorde man inte. Frågan är vem
            man skall kritisera mest. Skall man kritisera dödspiloten eller
            kartläsaren?
          </note>
          <note>
            Jag tycker nog att kartläsaren Ingvar Carlsson är sämst, eftersom
            han hoppar av inför sista fartsträckan och pekar på piloten när
            denne kraschar. Dessförinnan hade Ingvar Carlsson själv lagt egna
            lik i lasten, sprutat litet olja på framrutan, grävt sönder vägen
            tillsammans med facket och hällt flygbensin i tanken.
          </note>
          <note>
            Det gäller nu att se framåt på vad kamikazepiloten
          </note>
          <note>
            Carl Bildt kommer att göra. Han överlevde nämligen, vilket är
            ovanligt i just den branschen.
          </note>
          <note>
            Frågan är om han nu skall borsta av dammet och sätta sig i en
            ny bil och köra med förbundna ögon i stället med följande förklaring:
            Det har ju gått förr.
          </note>
          <note>
            Vi har blundat och kört tidigare, och det brukar gå bra. Vägen
            känner vi. Den går bara rakt på.
          </note>
          <note>
            Men si, ingen vet hur vägen går och vad som döljer sig bakom
            nästa krök. Det finns ingen karta, även om Bengt Westerberg sitter
            och läser på den hela tiden.
          </note>
          <note>
            Låt oss därför gå ur bilen ett ögonblick och se på verkligheten.
            Frågan är om minoritetsregeringen, herr statsminister, skall intala
            sig att den har majoritet. Det gjorde den för ett år sedan. Det
            är intressant att se om den tänker göra det nu. Jag har tidigare
            rekommenderat en studieresa till
          </note>
          <note>
            Danmark. Det reses mycket i denna kammare. Ni kan sticka ner
            till Danmark på ett par dagar och få en extra lektion i minoritetsregerande.
            Danskarna brukar ju klara det.
          </note>
          <note>
            Jag tror att det är farligt att släppa ut den ena proppen efter
            den andra utan att ha skapat en parlamentarisk majoritet. Då kan
            man, så att säga, gå på en propp själv.
          </note>
          <note>
            I det här läget tycks det egentligen bara finnas Ny demokrati
            att tala med. Vi är hemskt tacksamma för att vi har nämnts vid
            namn i något anständiga sammanhang här. Det är första gången så
            sker. Det tar sig.
          </note>
          <note>
            Jag hoppas nu att inte kända soffkomplex och andra barnsligheter
            skall styra regeringens agerande. Jag tror att regeringen måste
            lösa sina egna interna problem om den skall vara med och lösa
            Sveriges problem.
          </note>
          <note>
            Ingvar Carlsson undrade hur Bengt Westerberg känner sig. Det
            undrar jag också. I övrigt tänker kanske Ingvar Carlsson och jag
            olika.
          </note>
          <note>
            Vad föreslår då Ny demokrati? Ja, en hel del saker.
          </note>
          <note>
            Jag hinner inte gå in på alla nu. Är det några som har litet
            tid på sig är det vi andra.
          </note>
          <note>
            Men låt mig ta upp några viktiga punkter.
          </note>
          <note>
            Riksbankschefen Bengt Dennis och regeringen måste föra en lågräntepolitik.
            Riksbanken bestämmer den korta räntan, vilken borde komma ner
            till 5--6 %. Marknaden, verkligheten, bestämmer den långa räntan,
            som kanske hamnar på 8, 9 eller 10 % -- det är svårt att uttala
            sig därom.
          </note>
          <note>
            Svenska kronan kommer ytterst att värderas utifrån
          </note>
          <note>
            Sveriges produktivitet och kostnadsläge -- alltså inga kostnadshöjande
            löner.
          </note>
          <note>
            Villkora stöden till bankerna! Jag har en lång lista med förslag
            till andra åtgärder som kanske skulle få i gång jobb. Kanske hinner
            jag med det senare här.
          </note>
          <note>
            Jag upprepar: Villkora stöden till bankerna, så att de inte kan
            tacka för skattebetalarnas hjälp och för de garantier som de fått
            genom att döda sina egna kunder. Det är ju vad de sysslar med
            nu. Kräv en motprestation! Gå på de otroliga differenserna mellan
            ut- och inlåningsräntorna, som är ett jätteproblem!
          </note>
          <note>
            Sätt också fart på riskkapitalbolagen! Och sist men inte minst:
            Modernisera arbetsrätten! Det är genom en modernisering av arbetsrätten
            som man kan få fart igen på de riktiga jobben. Det finns dynamiska
            effekter. Jag återkommer senare till den saken. Det finns också
            pengar att spara. Det finns heliga kor -- flyktingpolitik, bistånd
            och organisations-, press- och partistöd -- som man kan attackera.
            Där finns det 50 miljarder kronor att karva i.
          </note>
          <note>
            Därmed är det slut på min taletid, men jag återkommer.
          </note>
          <note>
            (Applåder)
          </note>
          <note type="speaker">
            Anf. 10 LARS WERNER (v):
          </note>
          <note>
            Fru talman! Jag tror inte att det hjälper att Ian
          </note>
          <note>
            Wachtmeister gör reklam för sin bok om dåliga finanser genom
            att tala för den här i kammaren. Så bra är den inte, Ian Wachtmeister!
          </note>
          <note>
            Efter att ha hört dagens morgoneko med uttalanden från tre borgerliga
            partiledare i den senaste valrörelsen, där de kategoriskt förklarade
            att de aldrig skulle genomföra en devalvering --
          </note>
          <note>
            understruket med särskild tyngd av nuvarande statsministern,
            som minsann visste hur det var tidigare -- måste jag säga att
            det är förståeligt att fallet blir så mycket tyngre, samtidigt
            som marknaden inte tror på den här kategoriska politiken.
          </note>
          <note>
            Jag förstår att man i vissa lägen inte säger hela sanningen om
            devalveringar. Men uttalandena gjordes faktiskt bara ett år innan
            devalveringen skedde. Det är ju det som gör att regeringen förlorar
            i fråga om förtroendet. Regeringens framfart utefter vad man kallar
            den enda vägen har nu nått vägs ände. Experimenten med skattesänkningar
            för dem som har det hyggligt ställt och uppoffringar för de breda
            grupperna har havererat. Det är riktigt att det inte bara gäller
            här i Sverige. Det gäller också i nyliberalismens nyförlovade
            land USA med Reagan och Bush.
          </note>
          <note>
            Reagan verkar inte ha fått särskilt stort stöd eller mycket hjälp
            av Carl Bildt. Men det är klart att det inte blir så mycket hjälp
            när delar av Bilds doakör,
          </note>
          <note>
            Johansson och Westerberg, håller på Clinton. Det är väl därför
            som det gick dåligt.
          </note>
          <note>
            30-talets depression följde efter det s.k. glada 20-
          </note>
          <note>
            talet med börsyra och uppblåsta finansvärden. Den ekonomiska
            kris som kan leda Sverige in i en depression grundlades också
            långt tidigare. I all vänlighet vill jag säga till Allan Larsson
            att det inte hjälper att han regelbundet uppträder som ett gökur
            och bedyrar att alla problem tillstött efter valet. Så är det
            faktiskt inte.
          </note>
          <note>
            Devalveringen 1982 ökade klyftorna mellan fattiga och rika. Företagen
            utnyttjade den gången inte möjligheten att genom produktiva investeringar
            satsa på nya arbeten.
          </note>
          <note>
            Dagens kris framstår alltmer som ett resultat av denna spekulanternas
            gyllene tid. Egentligen var denna ett bländverk för alla utom
            för banksvindlarna, som nu efter lättsinniga luftaffärer mjukt
            gungar ner i sina vansinniga fallskärmsavtal.
          </note>
          <note>
            Vilken regering tänker ta itu med detta?
          </note>
          <note>
            Vår huvudkritik mot regeringens politik gäller uppgivenheten
            inför arbetslösheten. Vi måste, för att stoppa ökningen av antalet
            arbetslösa, få fart på den inhemska efterfrågan. Det är det som
            får snurr på hjulen.
          </note>
          <note>
            De facto-devalveringen gör att konsumtionen innebär en minskad
            efterfrågan, eftersom alla importvaror blir dyrare. Det drabbar
            vanliga löntagare. Det drabbar pensionärerna. Det drabbar barnen.
            Det drabbar de arbetslösa. Det var inte de som framkallade krisen.
            Det var inte de som spekulerade mot den svenska kronan. Men det
            är de som nu skall vara med och betala det hela.
          </note>
          <note>
            Däremot kan exportföretagen konkurrera på helt andra villkor.
            En och annan minister -- den jag tänker på är inte här nu -- med
            stor aktieportfölj kan trots sin taffliga regeringsutövning brista
            ut i vilda glädjetjut. Tänk att få se Per Westerberg visa litet
            spontan glädje över sina aktievinster i stället för att försöka
            se ut som stora stygga vargen vid varje framträdande i TV.
          </note>
          <note>
            För exportföretagen, kapitalägarna, är devalveringen egentligen
            bingo. Regeringens paketpolitik däremot är i det här läget helt
            överspelad. En åtstramning just nu leder nämligen bara till att
            den nedåtgående spiralen skruvas ner ännu mer, när det i stället
            måste bli fart på efterfrågan genom sänkt, inte höjd, moms.
          </note>
          <note>
            En ansvarsfull ekonomisk politik innebär också ett stopp för
            indragningarna från kommunerna. Där har jag en fråga som jag vill
            ställa till Ingvar
          </note>
          <note>
            Carlsson: Är Socialdemokraterna beredda att avslå förslaget om
            indragningar på 7,5 miljarder från kommunerna? Ett sådant förslag
            finns ju redan på finansutskottets bord.
          </note>
          <note>
            Det finns ytterligare förslag på finansutskottets bord. Jag vill
            säga att jag med glädje noterar att regeringen och regeringspartierna
            efter hårdnackat motstånd nu har anslutit sig till det krav som
            vi länge framfört, nämligen att valutalånenormen skall upphävas.
          </note>
          <note>
            Till sist: I kris- och arbetslöshetstider är det mer än någonsin
            så, det har erfarenheten visat under det här året, att det behövs
            en regering som har förankring i arbetarrörelsen, och bredare
            förankring än så -- detta för att fördela uppoffringarna på ett
            socialt ansvarsfullt sätt. Men regeringens näringsminister vägrar
            att bedriva näringspolitik. I stället riktar han en cynisk uppmaning
            till de arbetslösa, nu senast till bilarbetarna, att starta eget.
            En sådan regering har egentligen förverkat förtroendet.
          </note>
          <note>
            Får jag, fru talman, överskrida taletiden för att vädja till
            fru talmannen att ta initiativ till en annan och bättre debattordning.
            Jag tycker att det är litet generande att vi, även om vi är oense
            i många frågor, ändå inte kan vara överens om vilken debattordning
            vi skall ha.
          </note>
          <note type="speaker">
            Anf. 11 Statsminister CARL BILDT (m):
          </note>
          <note>
            Fru talman! Jag vill bara, för att inte vara frånvarande i debatten
            om debattordningen, för protokollet ha sagt att jag finner det
            fullständigt oacceptabelt i varje del att det 30 minuter före
            debattens början meddelas att man har lagt om debattordningen.
            Sådant får icke förekomma i fortsättningen.
          </note>
          <note>
            Sedan till debatten om ekonomin, som trots allt är den mest väsentliga.
            Låt mig konstatera att samtliga talare som varit uppe och talat,
            med undantag av Ingvar Carlsson -- från Ian
          </note>
          <note>
            Wachtmeister, författaren, till Lars Werner, vigselförrättaren
            -- har intygat att roten till de ekonomiska problem som Sverige
            har återfinns i misslyckandena på 1980-talet. Jag tror att det
            är viktigt att detta sägs. Jag tror också, som Göran
          </note>
          <note>
            Hägglund påpekade, att det är viktigt att vi möter den insikten
            och får det erkännandet också från
          </note>
          <note>
            Socialdemokraternas sida.
          </note>
          <note>
            Det är först när vi inser vad som gick snett och hur det gick
            snett som vi skapar förutsättningarna för den politik som varaktigt
            kan föra oss ut ur krisen.
          </note>
          <note>
            Jag vill också gärna ha sagt att det i den situation som vi nu
            befinner oss i inte finns några enkla lösningar. Det finns inga
            genvägar, utan vi måste i grunden förändra den struktur som har
            gett oss problem och som har fört oss in i krisen. Jag hävdar,
            med risk för att förenkla något, att förutsättningarna för arbete,
            för sparande och för företagande har försvagats i Sverige under
            lång tid.
          </note>
          <note>
            De förutsättningarna måste förbättras. Vi kan inte bedriva en
            politik som bygger på tron att ekonomisk politik är att spekulera
            om tillgångar som inte finns eller att fördela en tillväxt som
            har förbytts i sin motsats. Det måste bli en ekonomisk politik
            som återgår till huvudfrågorna och som tar sig an de verkliga
            problemen.
          </note>
          <note>
            Jag ställde två frågor till Ingvar Carlsson som jag inte har
            fått något svar på. Den första var: Inser inte socialdemokratin
            nödvändigheten av att förbättra såväl stora som små företags situation?
            Annars klarar vi inte av att lösa sysselsättningskrisen och att
            få fram de nya jobben. Jag har stått i denna talarstol i flera
            år och varnat för industrikrisen, varnat för konsekvenserna. Nu
            vill jag gärna ha en så bred uppbackning som möjligt för en politik
            som förbättrar för företagen och därmed skapar förutsättningar
            för att trygga jobben.
          </note>
          <note>
            Den andra frågan var: Inser inte socialdemokratin att det är
            nödvändigt att spara i offentliga utgifter, och att spara rejält?
            Alternativet är att låna och låna och låna alltmer, att sätta
            oss i skuld på ett sätt som gör att vi kommer att få interna problem
            som blir allt tydligare, inte minst fördelningspolitiska.
          </note>
          <note>
            Vi kommer inte heller att klara Sveriges roll i det europeiska
            samarbetet på 1990-talet. Det var bra att vi fick en överenskommelse,
            den första krisuppgörelsen, om det strukturella underskottet i
            de offentliga finanserna. Det arbetet måste fullbordas under de
            kommande åren.
          </note>
          <note>
            Mycket kort -- jag skall inte fördjupa mig för mycket i detta,
            för jag vill det egentligen inte --
          </note>
          <note>
            måste jag nämna att Ingvar Carlsson ägnade sig åt litet mytbildning.
            Han sade att näringslivets ställningstagande var avgörande för
            socialdemokratins ställningstagande. Den torsdagen när detta inträffade
            kom Ingvar
          </note>
          <note>
            Carlsson, mitt på dagen, via TT eller vad det nu var, ut med
            ett uttalande som antydde tveksamhet och som refererade till näringslivets
            inställning. Jag har i min hand ett brev som minuterna efter det
            uttalandet gick från Industriförbundet till Ingvar
          </note>
          <note>
            Carlsson. Där vädjade näringslivet och industrin till socialdemokratin
            att ställa upp. Jag hyser respekt för att man intar de ståndpunkter
            som man fattar, men man skall inte gömma sig bakom andra när detta
            bevisligen -- brevet finns här -- är fel.
          </note>
          <note>
            Jag vill bara referera till vad Affärsvärlden skriver i dag på
            morgonen. Jag delar inte tidningens uppfattning, men man skriver
            så här: Den viktigaste utlösande faktorn bakom den senaste valutakrisen
            var med stor säkerhet det faktum att
          </note>
          <note>
            Socialdemokraterna inte klarade det politiska trycket från den
            egna rörelsen, utan drog tillbaka sitt stöd.
          </note>
          <note>
            Jag understryker igen: Jag delar inte denna uppfattning. Jag
            avser icke själv att föra den till torgs. Men den mytbildning
            som socialdemokratin driver när man gömmer sig bakom näringslivet
            har inget stöd, vare sig i näringslivets publikationer eller i
            dess officiella ställningstagande.
          </note>
          <note>
            Låt mig med anledning av ställningstaganden från företrädare
            för övriga partier bara säga till Ian
          </note>
          <note>
            Wachtmeister att jag helt och fullt delar strävan efter så låga
            räntor som möjligt. Det är alldeles självklart att vi måste sträva
            i den riktningen i det läge som nu har uppkommit.
          </note>
          <note>
            Men vägen till låga räntor går via låg inflation.
          </note>
          <note>
            Därmed är en prioritering av inflationsbekämpningen det enda
            varaktiga sättet att få ned räntan. Vägen till en låg inflation
            går delvis, inte enbart, via en stram finanspolitik. Jag hoppas
            att vi skall kunna vara överens om att låga räntor föutsätter
            låg inflation. Jag förutsätter att de medel vi hade i inflationsbekämpningen,
            den fasta växelkursen, nu ersätts av andra medel från riksbankens
            och regeringens sida. Enbart så kan vi få den låga ränta som är
            så betydelefull för att företagen skall ha möjlighet att komma
            i gång, att nyanställa och ytterst att häva oss upp ur 80-
          </note>
          <note>
            talskrisen.
          </note>
          <note type="speaker">
            Anf. 12 INGVAR CARLSSON (s):
          </note>
          <note>
            Fru talman! Carl Bildts första fråga gällde om vi ville förbättra
            företagens situation. Svar: Ja.
          </note>
          <note>
            I andra krispaketet ville vi sänka arbetsgivaravgiften med 8
            %. Regeringen ville stanna vid 5 %. Hade vårt förslag genomförts
            hade de svenska företagen haft en betydligt bättre situation i
            dag.
          </note>
          <note>
            Näringslivet har nyligen uttalat sig om de bästa kommunalpolitikerna
            i Sverige. Fem socialdemokrater hamnade på de fem första platserna.
            Det säger någonting om näringslivets inställning till vår politik.
          </note>
          <note>
            Affärsvärlden är synnerligen dåligt informerad om man skriver
            på det sättet. Mer än 120 miljarder hade hunnit rinna ut ur landet
            innan vi fick regeringens förslag. Innan vi hann svara hade ytterligare
            25--30 miljarder hunnit rinna ut. Det är fakta. Ingenting hade
            i det läget kunnat förhindra beslutet att kronan skulle flyta.
            Carl Bildt sade också att han tog avstånd från Affärsvärlden.
          </note>
          <note>
            På frågan om vi är beredda att spara på offentliga utgifter vill
            jag svara att det var
          </note>
          <note>
            Socialdemokraterna som lade fram förslaget om den största besparingen
            under förhandlingarna.
          </note>
          <note>
            Det gällde 45 miljarder kronor i socialförsäkringssystemet. Vi
            var bättre förberedda även på sparande när vi kom till förhandlingarna,
            för vi satte i gång i våras. Ni kom tämligen oförberedda till
            förhandlingarna om första krispaketet.
          </note>
          <note>
            Carl Bildt har gett besked i dag om att han inte tänker utlysa
            nyval. Han är beredd att regera vidare med Ny demokrati. Efter
            att därefter ha lyssnat på
          </note>
          <note>
            Ian Wachtmeister, borde regeringen kanske ändå ompröva den strategin.
            Det står i ordspråket:
          </note>
          <note>
            Bättre en ände med förskräckelse, än en förskräckelse utan ände.
            Det kanske statsministern bör tänka på.
          </note>
          <note>
            Trots allt är jag ganska optimistisk, för nu svänger värderingarna.
            Nu kommer en ny ideologi fram i världen. Första uttrycket för
            det var Clintons seger i USA. Clinton och Carl Bildt är ungefär
            lika gamla. Men Clinton har en vision om en ny politik, medan
            Bildt tänker ungefär lika ålderdomligt som
          </note>
          <note>
            Bush. Därför är Moderaterna också här utan chans i framtiden.
            Det blir nya politiska krafter som kommer att segra.
          </note>
          <note>
            Socialdemokratin kommer nu i oppositionsställning att kämpa för
            att arbetslösheten skall ned. Underskottet i budgeten skall ned.
            Däremot skall tillväxten öka. Vi måste få fart på investeringarna,
            och vi får inte dra ned efterfrågan 1993 så att det leder till
            en depression.
          </note>
          <note>
            Den enda vägen är slut. Det har bekräftats på många sätt. Dagens
            debatt har inte gett något besked om en ny politik från regeringens
            sida, av det enkla skälet att den politiken, tror jag, helt enkelt
            inte finns. Därför är det egentligen dags, fru talman, att börja
            planera för en stark regering, en regering med majoritet, en regering
            som bygger på nya värderingar och nya idéer som hör 90-talet till.
          </note>
          <note>
            I en sådan regering måste socialdemokratin finnas med.
          </note>
          <note>
            (Applåder)
          </note>
          <note type="speaker">
            Anf. 13 LARS LEIJONBORG (fp):
          </note>
          <note>
            Fru talman! Socialdemokraternas beslutsvånda för en vecka sedan
            framstår litet egendomlig, tycker jag. Ville ni ha en större arbetsgivaravgiftssänkning?
            Det förslaget fanns med redan i det andra krispaketet. Det var
            huvudingrediensen i det tredje paketet. Den största enskilda finansieringen
            var just en forcering av det besparingsförslag som Ingvar Carlsson
            nu berömde sig över, Allan Larssons s.k. utflyttningsmodell. Jag
            tycker inte att det borde ha varit så förfärligt svårt att i onsdags
            kväll än en gång sluta upp bakom försvaret av kronan.
          </note>
          <note>
            Jag delar Carl Bildts verklighetsbeskrivning när det gäller näringslivets
            bedömning av vilken valutapolitik som borde föras. Jag kan hänvisa
            till ännu en tidning, nämligen Dagens Industri, som gjort en enkätundersökning
            med 19 företagsledare.
          </note>
          <note>
            Praktiskt taget samtliga beklagade devalveringen.
          </note>
          <note>
            Både Ingvar Carlsson och Ian Wachtmeister har haft funderingar
            om Bengt Westerbergs känslor.
          </note>
          <note>
            Jag har umgåtts en hel del med Bengt Westerberg under de senaste
            dagarna. Såvitt jag kan bedöma är hans känslor tämligen som vanligt.
            Han känner möjligen en viss oro för att några av de saker som
            inträffat de senaste dagarna signalerar att vi är på väg tillbaka
            till ett politiskt klimat med mindre samförståndsanda. Hans grundbedömning
            är dock att det arbetssätt som regeringen haft under hösten
          </note>
          <note>
            1991, våren 1992 och hösten 1992, och som hittills visat sig
            framgångsrikt, kommer regeringen att kunna fortsätta med samt
            att systemet kommer att visa att den mognad nu finns som krävs
            för att vi i trängda lägen skall kunna samla alla goda krafter
            till positiva beslut.
          </note>
          <note>
            Ian Wachtmeister försöker göra en distinktion mellan begreppen
            devalvering och flytande kronkurs. Det är en distinktion som i
            praktiken naturligtvis inte existerar. Alla vet att flytande kronkurs
            i praktiken innebär en devalvering. Det är och förblir oacceptabelt
            av en person i Ian
          </note>
          <note>
            Wachtmeisters ställning att offentligt tala för en devalvering.
            En devalvering är en allvarlig sak som innebär allvarliga kapitalförluster
            för enskilda och företag. Det är oacceptabelt att agera så att
            man själv kan provocera fram den. Ännu mer oacceptabelt är det
            att tala för en offensiv devalvering. Det skulle kraftigt ha försämrat
            våra möjligheter till integration med Västeuropa och samarbete
            med EG. Vi kan vara glada för att vi ändå har en regering som
            kunde säga att den kämpade in i det sista för att klara de förpliktelser
            som konungariket Sverige har åtagit sig.
          </note>
          <note type="speaker">
            Anf. 14 PER-OLA ERIKSSON (c):
          </note>
          <note>
            Fru talman! 90-talets problem kräver starka regeringar. 80-talet
            förstördes av
          </note>
          <note>
            Socialdemokraternas politik som syftade till spekulation, hög
            inflation, ökade klyftor och ökad koncentration. Vad som nu behövs
            är en samling kring politiska nyckelfrågor för att städa upp efter
          </note>
          <note>
            80-talets politiska experiment.
          </note>
          <note>
            Det verkar i den här debatten som att
          </note>
          <note>
            Socialdemokraterna försöker glömma vad som hände under 80-talet.
            Det är ganska typiskt. Jag vill citera vad Kjell-Olof Feldt skrev
            i sin bok Alla dessa dagar: ''De åtgärder jag efterlyste krävde
            en uppgörelse med statsministern. Och han verkade helt omedveten
            om att några problem fanns kvar att lösa, snarare var han lättad
            och belåten över sin duktiga regering. Tydligen hade han haft
            ännu sämre kontakt med budgetförhandlingarna än jag. -- -- --
            Vi var på väg in i en ny kris.''
          </note>
          <note>
            Detta var den bild som vi fick av 80-talet.
          </note>
          <note>
            Ingvar Carlsson sade att man eftersträvade fortsatt sänkta arbetsgivaravgifter.
            Då är frågan: Ställer ni också upp på att finansiera dem? Det
            har varit litet si och så när det gällt att orka med att finansiera
            alla de förslag som framförts i diskussionerna om de olika krispaketen.
          </note>
          <note>
            Fru talman! Jag ser krisuppgörelsen i september mellan regeringspartierna
            och Socialdemokraerna som att det ändå gavs hoppingivande möjligheter,
            så att vi med stor majoritet här i riksdagen nu kan genomföra
            nödvändiga finanspolitiska åtgärder.
          </note>
          <note>
            Det är en viktig etapp. Det är en första etapp i ett ekonomiskt
            saneringsarbete, där så många som möjligt bör delta. Det i sin
            tur bör leda till lägre räntor. Det skall skapa ökade investeringar,
            framtidstro, hopp och tillväxt i ekonomin, samtidigt som vi måste
            skapa den långsiktiga balansen i samhällsekonomin.
          </note>
          <note>
            Jag ser krispaketen och uppgörelsen mellan regeringen och Socialdemokraterna
            som en viktig investering för det fortsatta arbetet. Men det innebär
            att också Socialdemokraterna måste stå fast bakom uppgörelserna
            i alla de olika delarna.
          </note>
          <note>
            Uppgörelser mellan partierna kräver förstås uppoffringar av alla.
            Så är det i en kompromiss.
          </note>
          <note>
            Men jämfört med att vi skulle ha blockerat en politisk lösning
            är ändå svenska folket vinnare i det här arbetet. Jag tycker faktiskt
            att vi i den efterföljande debatten skall lägga konfrontationer
            åt sidan och i stället söka efter det som förenar. I
          </note>
          <note>
            stället för att kora vinnare och förlorare, i stället för att
            utse syndabockar skall vi försöka samlas på den gemensamma vägen
            till gagn för det svenska folket.
          </note>
          <note>
            Jag hoppas att Socialdemokraterna inte ställer sig vid sidan
            av denna gemensamma väg.
          </note>
          <note type="speaker">
            Anf. 15 GÖRAN HÄGGLUND (kds):
          </note>
          <note>
            Fru talman! I måndags var jag i Gnosjö där mitt parti, Kristdemokraterna,
            och företagarna arrangerade ett seminarium omkring småföretagens
            situation. Där belystes många frågor. Det handlade om riskkapitalförsörjningen,
            ränteläget och mycket annat. Där fanns flera företagare som själva
            hade eller som kunde referera till andra i sin omgivning som hade
            mycket stora utlandslån. De kände till många företag som sannolikt
            nu kommer att gå omkull på grund av devalveringen. Vi kan naturligtvis
            ha synpunkter kring det rätta i att i det här läget ha utlandslån,
            men det hjälper inte de företag och de anställda som nu drabbas
            genom att deras stora skulder skrivs upp eller i praktiken blir
            större och svårare att kämpa med. Många företag kommer att få
            betydande problem.
          </note>
          <note>
            Statsministern har här punkterat
          </note>
          <note>
            Socialdemokraternas resonemang om grunderna för sitt ställningstagande
            när det gäller det som kallas krispaket 3 genom det brev som presenterades
            här. Regeringen såg det som sin skyldighet att in i det sista,
            så länge det fanns någon som helst chans till framgång, kämpa
            för att rädda den fasta kronkursen. Det finns skäl att uttryck
            en viss besvikelse över att Socialdemokraterna gav upp i stället
            för att fortsätta att kämpa. Jag kan naturligtvis inte hävda att
            kronkursen hade räddats, om Socialdemokraterna hade ställt upp,
            men chanserna hade definitivt inte minskat.
          </note>
          <note>
            Om en skuta riskerar att haverera kan man rimligtvis inte skälla
            på den manskap som försöker rädda skutan för att gå under. Om
            regeringen inte hade gjort sitt yttersta för att undvika en devalvering
            eller en flytande kronkurs, hade naturligtvis kritiken riktats
            mot overksamhet och bristande handlingskraft. Det är alltid rätt
            att försöka.
          </note>
          <note>
            Ingvar Carlsson använde ett talesätt. Jag vill också använda
            ett: Bättre lyss till den sträng som brast än aldrig spänna en
            båge.
          </note>
          <note type="speaker">
            Anf. 16 IAN WACHTMEISTER (nyd):
          </note>
          <note>
            Fru talman! Nu har vi fått höra att det är Ny demokratis fel
            att det gick illa. Det var intressant, hoppsan.
          </note>
          <note>
            Till herr Leijonborg vill jag säga att den fasta växelkurspolitiken
            är det som är det stora felet. Om man devalverar, sätter man en
            ny fast växelkurs, och det är lika fel igen. Det är en väldig
            skillnad på devalvering och flytande valutor. Det trodde jag att
            även ni i Folkpartiet kände till.
          </note>
          <note>
            Vad som också har orsakat denna krissituation är den ihåliga
            kedjebrevsekonomi som fanns från början. Den skapades av andra.
            Ny demokrati har faktiskt haft rätt i en serie frågor. Det beror
            inte på att vi är extra begåvade utan på att vi möjligen är realister.
            Vi talade t.ex. om och drev igenom att det skall finnas riskkapitalbolag.
            Det höll på att bli regeringskris på grund av det. Vi talade om
            hur flyktingpolitiken såg ut och vad som måste åtgärdas för att
            vi inte skulle förlora 10 miljarder kronor i onödan.
          </note>
          <note>
            Nu har alla vänt och säger att ungefär var det rätt.
          </note>
          <note>
            Vi talade också om att det såg ut att gå rakt åt helskotta när
            det gällde valuta- och räntepolitiken.
          </note>
          <note>
            Verkligheten är vår vän, men den är kanske politikers fiende
            i övrigt.
          </note>
          <note>
            Till Ingvar Carlsson vill jag säga att jag kommer från näringslivet.
            Jag har tillbringat mitt liv där i motsats till Ingvar Carlsson.
            Att alla där är socialdemokrater var en nyhet för mig. Det går
            undan, vill jag lova, med förändringarna i så fall.
          </note>
          <note>
            Jag vill upprepa hur viktigt vi tycker att det är att skapa jobb.
            Vi har en lång lista med åtgärder som skall vidtas. Det ger inte
            sysselsättning att hälla pengar över AMS. Det skapar inga jobb.
            Men det finns en serie åtgärder att vidta. Jag hinner inte gå
            in på alla, men jag kan nämna några. Ändra t.ex.
          </note>
          <note>
            konkurslagen så att leverantörerna skyddas.
          </note>
          <note>
            Använd löntagarfondsmedel -- det som blir kvar efter riskkapitalbolaget
            -- till en konkursgarantifond och fullgörandegarantier på byggsidan.
            Då kan man rädda jobb där.
          </note>
          <note>
            Industrin skall man hjälpa. Man skall inte tro att det är politikerna
            som skall göra affärer. Vi vet att regeringen levererade olja
            för ett tag sedan till
          </note>
          <note>
            Baltikum. Det kom fram någon annanstans efter några månader.
            Det går inte särskilt bra. Ge i stället förutsättningar för industrin.
            Att ge exportkrediter för Östeuropainvesteringar är t.ex. ett
            bra sätt.
          </note>
          <note>
            Tänk på det här med dynamiska effekter. Det gäller nu att få
            hjulen att rulla. En del populister kallar det att få drag under
            galoscherna.
          </note>
          <note>
            Se t.ex. på bensinskatten. Finns det kanske någonting bättre
            än att ha den, nämligen en fordonsskatt? Bensinskatten kanske
            ger mer minus än plus, även om det matematiskt ger ett plus.
          </note>
          <note>
            Räkna på det på finansdepartementet. Vi vet att man inte gjort
            det, för vi har frågat.
          </note>
          <note>
            Sedan måste man införa nya system. Man måste få det hela att
            hänga ihop. Vi har tagit upp några saker, t.ex. sjukfrånvaro,
            vård av sjukt barn, arbetsskadeersättning, garantilön. Det fuskas
            i
          </note>
          <note>
            Sverige. Man måste få stopp på det. Det kan man få genom att
            införa hållbara system. Där behövs ett stenhårt arbete. Vi ställer
            gärna upp på det.
          </note>
          <note>
            Vi gör allt för att se till att det inte är svartjobben som blir
            de mest lönsamma. Ute i landet iakttar folk och ser att de som
            tjänar pengar i dag är de som jobbar svart och lurar andra på
            bidrag. Folk måste inse att det är människorna själva som betalar,
            varken Carl Bildt eller Ingvar Carlsson.
          </note>
          <note type="speaker">
            Anf. 17 LARS WERNER (v):
          </note>
          <note>
            Fru talman! Statsministern och en del andra tycks vara helt fascinerade
            av att jag numera uppträder som vigselförrättare och legaliserar
            en och annan lös förbindelse. Jag kan meddela statsministern att
            jag fortfarande jordfäster -- även symboliskt har jag medverkat
            när det gäller den borgerliga politiken.
          </note>
          <note>
            Dagens arbetslöshet närmar sig nu mycket snabbt rekordnivåer.
            En halv miljon människor, drygt
          </note>
          <note>
            10 % av befolkningen, är utanför det som vi kallar den reguljära
            arbetsmarknaden. Till den här mycket mörka bilden kan vi nu lägga
            de senaste dagarnas besked om Volvos nedläggningar.
          </note>
          <note>
            Exportindustrin har med den lägre kronkursen fått sin konkurrenskraft
            stärkt med lika mycket som genom sänkt arbetsgivaravgift i krispaketen
            2 och
          </note>
          <note>
            3. Vi menar att devalveringarna gett ett fullt tillräckligt stöd
            för industrin och att sänkningarna av arbetsgivaravgiften i regeringens
            olika paket egentligen är helt obefogade.
          </note>
          <note>
            Jag har en fråga, även om det ser ut som att jag inte kan få
            något svar: Hur ser de båda mittenpartierna på en ytterligare
            sänkning av arbetsgivaravgiften i det här läget?
          </note>
          <note>
            I stället gäller det att få i gång efterfrågan och sluta mjölka
            kommunerna på pengar. Då måste regeringen verkligen få fart på
            de offentliga investeringarna, såsom har föreslagits från olika
            håll. Vi har redovisat konkreta åtgärder utöver vad regeringen
            har föreslagit, t.ex. förbättringar av järnvägsnätet. Men då räcker
            det inte, som kommunikationsminister Odell gjorde i början av
            året, att gå ut och presentera som nyhet det som vi beslutat om
            tidigare i riksdagen på förslag av den tidigare socialdemokratiska
            regeringen. Det var inga nyheter. Vi har föreslagit projekteringar
            av snabbtåg, höghastighetståg -- det handlar om kollektivtrafiken
            -- underhåll av skogsbilvägarna, förbättring av telekommunikationerna
            och VA-
          </note>
          <note>
            näten, fortsatt ROT-program som skall utvidgas till att gälla
            skolor, daghem och ålderdomshem.
          </note>
          <note>
            Det är möjligt att näringsministern tycker att det här är en
            slags penicillinkur, som han sade när samhälleliga åtgärder föreslogs.
            Han tyckte att det var som att bota cancer med penicillin. Det
            är klart att Penicillin-Per tycker så.
          </note>
          <note>
            Vi är beredda att vara med om en konstruktiv insats för att forma
            en långsiktig och rättvis krispolitik. Vi inser att inte några
            grupper kan få fribrev, men uppoffringarna måste fördelas på ett
            socialt ansvarsfullt sätt.
          </note>
          <note>
            Jag vill avsluta med att säga att det inte går att fortsätta
            med den här regeringen och med den borgerliga politik som man
            nu tydligen trots allt skall fortsätta att föra, med stöd av Ian
          </note>
          <note>
            Wachtmeister.
          </note>
          <note>
            Jag vill i all vänlighet säga till statsministern: Lås in
          </note>
          <note>
            Westerberg! Inte den riktiga Westerberg; honom har jag högre
            tankar om. Jag tror att ni för er egen skull och för svenska folkets
            skull skall låsa in näringsministern. Jag delar på en punkt åsikterna
            i
          </note>
          <note>
            Borås Tidning i morse: Det var ingen av Carl Bildts ljusare dagar
            när han utsåg Per Westerberg till näringsminister.
          </note>
          <note type="speaker">
            Anf. 18 Statsminister CARL BILDT (m):
          </note>
          <note>
            Fru talman! När Lars Werner talar om ekonomisk utveckling, industri
            och näringspolitik skall man ha i åtanke att han representerar
            ett parti som under decennier har föreslagit Sovjetkommunistisk
            utvecklingsmodell för Sverige. Denna modell har förött halva Europa,
            och den skulle ha förött
          </note>
          <note>
            Sverige också. Hans auktoritet är på denna punkt obefintlig.
          </note>
          <note>
            Jag vill kort beröra historieskrivningen om vad som inträffade.
            Jag skall inte gå in i detaljer, för vi har avslutat den debatten.
            Jag vill bara konstatera att
          </note>
          <note>
            Socialdemokraterna, oavsett motiven, kastade in handduken i slutskedet.
            Det kan de göra, men de skall inte försöka att krypa bakom andra
            när de motiverar detta enligt min mening föga hedrande agerande.
          </note>
          <note>
            Ingvar Carlsson säger att den inriktning på den ekonomiska politiken
            som jag här har angett inte är ny. Det är rätt. Vi har i grunden
            samma problem denna vecka som vi hade förra veckan. Därmed krävs
            det i grunden samma ekonomiska politik denna vecka som förra veckan.
            80-talsproblemen är kvar -- det är de som förföljer oss. Det är
            dessa vi i grunden måste ta itu med genom att återupprätta näringslivets
            konkurrenskraft och genom att sanera offentliga finanser. Dessa
            har förstörts av att generationer av politiker har lovat långt
            mycket mer än vad det finns ekonomiska förutsättningar för att
            någonsin infria.
          </note>
          <note>
            Arbetet med att återupprätta näringslivets konkurrenskraft och
            att sanera statsfinanserna skall vi fullfölja. Jag hoppas att
            vi där också kan räkna med ett så brett samförstånd som möjligt.
            Ingvar
          </note>
          <note>
            Carlsson antydde att det kan finnas en beredskap från socialdemokratin
            att gå i denna riktning. Det hälsar jag med stor tillfredsställelse.
          </note>
          <note>
            De vindar som blåser över världen är i denna del alldeles entydiga.
            Ingvar Carlsson åberopar gärna
          </note>
          <note>
            Bill Clinton. Fortsätt gärna med det, men gör då också som Bill
            Clinton! Gör upp med det gamla vänsterideologiska arvet. Det har
            ingen relevans i den moderna tiden. Gå tydligt till höger i den
            ekonomiska politiken. Det är då politiken blir ekonomiskt relevant
            och börjar närma sig det som är ekonomiskt realistiskt.
          </note>
          <note>
            Framtiden kräver en politik som utgår från de grundteser som
            vi har lagt fast. Det är den politik som vinner mark över hela
            världen. Det är den politik som också Socialdemokraterna måste
            föra.
          </note>
          <note>
            Det är den politik som kommer att ligga till grund för det återupprättande
            av tillväxt, företagande, arbetstillfällen och sunda statsfinanser
            som vi kommer att se under denna mandatperiod.
          </note>
          <note type="speaker">
            Anf. 19 TALMANNEN:
          </note>
          <note>
            Under den aktuella debatten har också debattordningen debatterats.
            För att inga missförstånd skall uppstå vill jag meddela följande.
          </note>
          <note>
            Den ändring i reglerna för aktuell debatt som kammaren godkände
            i morse för denna debatt tillkom på begäran från Socialdemokraterna
            -- som hade begärt debatten -- i går eftermiddag.
          </note>
          <note>
            Ändringen gjordes efter inhämtande av acceptans från gruppledarna
            i övriga partier. Jag beklagar självfallet att debattordningen
            härigenom kom att fastställas mycket sent.
          </note>
          <note>
            Överläggningen var härmed avslutad.
          </note>
          <note>
            4 § Beslut rörande utbildningsutskottets betänkande UbU1
          </note>
          <note>
            Företogs till avgörande utbildningsutskottets betänkande 1992/93:UbU1
            (beträffande debatten, se prot. 27).
          </note>
          <note>
            Mom. 2 (kunskap om homosexualitet)
          </note>
          <note>
            Utskottets hemställan med godkännande av utskottets motivering
            -- som ställdes mot godkännande av motiveringen i reservation
            1 av
          </note>
          <note>
            Tuve Skånberg -- bifölls med acklamation.
          </note>
          <note>
            Mom. 8 (sänkt skolpliktsålder och tioårig skolplikt)
          </note>
          <note>
            Utskottets hemställan -- som ställdes mot meningsyttringen av
            Björn Samuelson -- bifölls med acklamation.
          </note>
          <note>
            Mom. 9 (samverkan mellan skola, förskola och skolbarnomsorg)
          </note>
          <note>
            Utskottets hemställan med godkännande av utskottets motivering
            bifölls med 171 röster mot
          </note>
          <note>
            138 för utskottets hemställan med godkännande av motiveringen
            i reservation 2 av Lena Hjelm-Wallén m.fl.
          </note>
          <note>
            Mom. 14 (utbildning och undervisning i svenska språket för invandrare)
          </note>
          <note>
            Utskottets hemställan bifölls med 287 röster mot 22
          </note>
          <note>
            för reservation 3 av Stefan Kihlberg.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Meddelande om samlad votering
          </note>
          <note>
            Talmannen meddelade att jordbruksutskottets betänkanden JoU1,
            JoU3 och JoU5, finansutskottets betänkande FiU3, skatteutskottets
            betänkanden SkU8, SkU1 och SkU6 samt finansutskottets betänkande
            FiU4 skulle avgöras i ett sammanhang efter avslutad debatt.
          </note>
          <note>
            5 § Tillsyn enligt djurskyddslagen, m.m.
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/1993:JoU1 Tillsyn enligt djurskyddslagen, m.m. (prop. 1991/92:173).
          </note>
          <note type="speaker">
            Anf. 20 CHRISTER WINDÉN (nyd):
          </note>
          <note>
            Fru talman! En skillnad mellan djurskyddslagen och många andra
            lagar är att dem det gäller, dvs.
          </note>
          <note>
            djuren, inte själva kan föra sin talan. De mest hårresesande
            brott sker, som ofta inte kommer fram i ljuset, eftersom de sker
            i det fördolda, utan insyn av allmänheten. Det finns därför, enligt
            min mening, särskild orsak att vara speciellt vaksam.
          </note>
          <note>
            I 29 § djurskyddslagen, som i och för sig har fått en skärpning,
            finns en utgång att slippa påföljd, nämligen texten: ''Förbud
            skall inte meddelas om det kan antas att ett upprepande inte kommer
            att inträffa.'' Förbudet avser alltså förbud att handha djur om
            man t.ex. vanvårdat eller misshandlat ett djur.
          </note>
          <note>
            Även om ett förbud att ha hand om djur rör enskildas integritet
            och i vissa fall begränsar deras möjligheter att fritt välja näringsverksamhet,
            anser jag att förbud alltid bör användas i sådana fall då djurhållaren
            grovt försummat tillsynen eller vården av ett djur. Detta borde,
            enligt min mening, vara lika självklart som att man drar in körkortet
            för en rattfyllerist en bestämd tid, även om man tror att brottet
            inte kommer att upprepas.
          </note>
          <note>
            Sådana förändringar i djurskyddslagen fordrar emellertid ett
            nytt genomarbetat förslag. Jag anser att övriga förslag till förändringar
            när det gäller förbudet att ha hand om djur är bra och kommer
            därför att i annat sammanhang att återkomma till frågan om vid
            vilken grad av försummelse som ett förbud skall tillgripas.
          </note>
          <note>
            Det är således oerhört viktigt att djurskyddstillsynen fungerar
            på alla nivåer. Claus
          </note>
          <note>
            Zaar kommer senare att utveckla våra synpunkter, speciellt när
            det gäller den lokala tillsynen i kommunerna.
          </note>
          <note>
            Ett annat område där tillsynen försvåras är djurtransporter.
            Det bör skapas bättre möjligheter att utkräva ett ansvar även
            av dem som utför djurtransporter. Ansvaret borde var strikt i
            den betydelsen att någon åläggs ett totalansvar för hela hanteringskedjan
            vid djurtransporter. Ett sådant ansvar bör således omfatta även
            leverantörsledet och mottagarledet.
          </note>
          <note>
            Claus Zaar kommer även på detta område att ge ytterligare detaljer
            om vår inställning.
          </note>
          <note>
            Fru talman! I det nya gränslösa Europa som vi snart i stor utsträckning
            får tillgång till via EES-avtalet, är fri rörlighet av människor
            en av fyra viktiga pelare. För mig ter det sig då helt naturligt
            att detta i förlängningen skall gälla även människans bäste vän,
            dvs. hunden. I Europa har detta varit en självklarhet sedan länge.
            Hundar kan medföras över gränser mellan länder, givetvis förutsatt
            att de har en fullgod identifiering och ett vaccinationsintyg
            för bl.a. rabies.
          </note>
          <note>
            I Sverige finns det för närvarande ca 700 000
          </note>
          <note>
            hundar. Omsatt till antalet människor som är involverade i hundägande,
            blir motsvarande siffra ca två miljoner. Många av dessa människor
            lider svårt av att de inte kan ta med sig sin jycke utomlands.
            Det är svårt att förstå att det som kan fungera bra i Europa inte
            kan fungera hemma i
          </note>
          <note>
            Sverige.
          </note>
          <note>
            I utskottets betänkande anges att Statens jordbruksverk har inrättat
            en expertgrupp som har fått i uppgift att undersöka om det finns
            fullgoda alternativ till karantän. Jag uppfattar detta som att
            det nu finns en ambition att tillsammans med övriga länder i Europa
            söka finna en lösning med gemensamma regler, som tillåter fri
            rörlighet även för resande med hund. Att viss inskränkning måste
            accepteras med krav på vaccinering, hälsoundersökningar och liknande,
            är naturligtvis självklart. Jag kommer att följa expertgruppens
            arbete med stort intresse och förutsätter, eller snarare hoppas,
            att man snart kommer fram till ett positivt resultat som kommer
            att glädja många hund- och kattägare.
          </note>
          <note>
            Fru talman! I Sverige är det förbjudet att vaccinera sin hund
            mot rabies. Hundägare är generellt mycket måna om sina djur. Det
            är därför orätt att inte låta hundarna få det skydd mot rabies
            som en vaccination ger. Dagens rabiesvacciner svarar mot de högst
            ställda säkerhetskraven.
          </note>
          <note>
            Vaccinationsförbudet i Sverige har motiverats med svårigheter
            att ställa rabiesdiagnos på vaccinerade hundar. Modern virologisk
            teknik klarar mycket enkelt att skilja på färsk rabiesinfektion
            och immunitet efter vaccination. Det finns därför inga egentliga
            sakskäl att inte tillåta vaccination. Det skulle till exempel
            skänka stor trygghet för ägare till hundar som används till jakt,
            särskilt i gränsområdena till Finland, där risken för att hunden
            kommer i kontakt med rabiessmittat vilt är stor.
          </note>
          <note>
            En sak som förbryllar mig, fru talman, är att min motion ändå
            avstyrks fastän det finns så många riksdagsmän som delar min uppfattning.
            Detta är ju absolut inte en partiideologisk fråga. Det handlar
            ju ytterst bara om att låta människor få känna trygghet och omtanke
            om sin bäste vän, sin hund.
          </note>
          <note>
            Det är beklämmande om bara några få vågar rösta efter sin övertygelse.
          </note>
          <note>
            Utskottet har, enligt min mening, valt den enklaste utvägen,
            nämligen att gömma sig bakom en pågående utredning. I detta fall
            är det inte motiverat. Vaccination mot rabies kan mycket väl tillåtas
            utan att man på något sätt inkräktar på utredningen. Det finns
            inga bärande sakskäl. Det finns inte heller någon statistik som
            talar emot rabiesvaccin. I Världshälsoorganisationens senaste
            tioårsstatistik finns inte ett enda fall av rabies bland vaccinerade
            hundar i EG-länder. En ovaccinerad hundstam kan däremot vara en
            ren kruttunna. Se vad som hände i Finland 1988.
          </note>
          <note>
            Jag ser på talarlistan att Carl Olov Persson kommer att föra
            utskottsmajoritetens talan. Det skall bli intressant att höra
            om han anser att det finns några sakskäl till utskottets beslut
            och att han inte bara gömmer sig bakom utredningens eventuella
            resultat. Jag vill gärna att han redovisar detta för riksdagen
            i dag. Ett uteblivet svar från honom kommer jag att tolka som
            att han medger att jag har rätt.
          </note>
          <note>
            Fru talman! Jag yrkar bifall till mina reservationer när det
            gäller mom. 11 och mom. 16 samt i övrigt till hemställan i utskottets
            betänkande.
          </note>
          <note type="speaker">
            Anf. 21 CARL OLOV PERSSON (kds):
          </note>
          <note>
            Fru talman! Jag börjar med att vända mig till
          </note>
          <note>
            Christer Windén. Jag förstår att han vill följa upp den här frågan
            med tanke på alla kort som vi som sitter i jordbruksutskottet
            har fått. Denna fråga utreds, och vi i utskottet har bestämt oss
            för att invänta den utredningen. Det är det sakskäl som jag kommer
            att ange här. Det finns ingen anledning för mig att föregripa
            den utredningen med några kommentarer.
          </note>
          <note>
            Inför utskottets behandling av vissa ändringar i djurskyddslagen
            förekom en utfrågning i djurskyddsfrågor. Olika intressen, t.ex
            djurskyddsföreningar, representanter för kommuner och landsting,
            veterinärorganisationer, etc., fick chansen att framföra sina
            frågor och åsikter. Där fördes ett bra och konstruktivt samtal,
            bl.a. om hur man skulle kunna hindra djurhållare som uppenbart
            missköter sina djur att fortsätta att hålla djur.
          </note>
          <note>
            I flera motioner har det uttryckts oro över att samhällets ansvar
            inte fullföljs på ett effektivt sätt på grund av en svag lagtext.
          </note>
          <note>
            Jag vill poängtera att de allra flesta djurhållare är mycket
            seriösa, och jag måste samtidigt få säga att jordbruksutskottet
            ser mycket allvarligt på dåliga förhållanden för djur. Vi vill
            se till att Sverige får en lag som verkligen skyddar djuren mot
            vanvård men som samtidigt ser till att rättsskyddet fungerar på
            ett vettigt sätt.
          </note>
          <note>
            Den som har försummat djurhållningen har kunnat hävda att han
            eller hon måste få fortsätta att hålla djur för försörjningsmöjligheternas
            skull. Det har varit ett problem. Vidare har djurhållare fått
            fortsätta med sin verksamhet genom att hävda, att avsikten har
            varit att skapa bättre förutsättningar för den fortsatta driften.
            Det här har gjort att hälsovårdsnämnder och andra myndigheter
            haft svårigheter att ta djuren från ägaren och på så sätt hindra
            fortsatt djurplågeri.
          </note>
          <note>
            De ändringar som föreslås i propositionen och därmed i lagen,
            och som jordbruksutskottet förtydligar, innebär en omvänd bevisbörda.
            Det skall åligga den som ertappats med att utöva djurplågeri att
            kunna bevisa att han eller hon inte kommer att upprepa det inträffade.
            För närvarande måste myndigheterna kunna bevisa den fortsatt dåliga
            djurhållningen.
          </note>
          <note>
            I den föreslagna lagtexten står det nu, att om det föreligger
            en allvarlig försummelse och det inte finns faktorer som talar
            för att detta inte kommer att upprepas, skall förbud meddelas.
            Tidigare praxis har varit, att om det föreligger en allvarlig
            försummelse och det kan befaras att vanvården upprepas och det
            är utsiktslöst att nå rättelse på annat sätt, får förbud att hålla
            djur meddelas. Det är alltså fråga om en betydlig skärpning, som
            kanske inte har uppfattats överallt.
          </note>
          <note>
            Det här är mycket viktiga distinktioner. Den nya lagtexten innebär
            en väsentlig skärpning, vilket vi i jordbruksutskottet tycker
            är nödvändigt.
          </note>
          <note>
            Ett enigt jordbruksutskott är emot plågsam djurhållning, och
            vi hävdar med kraft att den som inte sköter djuren på ett humant
            sätt inte skall få fortsätta att hålla djur. Det skall gälla oberoende
            av vilka verkningar ett sådant beslut får på djurhållarens ekonomi.
            Lagförslaget innebär alltså en betydlig skärpning i förhållande
            till tidigare djurskyddslagar från 1944 och framåt.
          </note>
          <note>
            Utskottet vill göra förtydliganden i fråga om de ändringar som
            krävs för att få fortsätta att hålla djur. Inga oklarheter får
            råda när det gäller vilka förändringar som skall tas med i en
            sådan bedömning. Det skall alltså inte enbart vara fernissa, utan
            det skall göras rejäla förändringar för att man skall få fortsätta
            med djurhållningen. Av betänkandet framgår det att djurhållaren
            måste demonstrera sin vilja och förmåga att inte upprepa tidigare
            försummelser.
          </note>
          <note>
            Vi hoppas att de ändringar som görs nu skall leda till att djurhållare
            som handhar djur på ett för djuren plågsamt sätt skall kunna stoppas
            från vidare djurhållning. Vi kommer att följa utvecklingen med
            stort intresse. Sker inte de förbättringar vi vill åstadkomma,
            får vi återkomma med nya strängare krav.
          </note>
          <note>
            Herr talman! Djurskydd kostar! Jag talar nu inte om normalt humant
            ansvar för djuren, som vi kräver av alla som har med djur att
            göra. Nej, jag talar om extra kostnader som svenska bönder har
            på grund av strängare lagstiftning i Sverige än i omvärlden.
          </note>
          <note>
            Vi ställer krav på de svenska EG-förhandlarna att de även förhandlar
            för djurens skull -- inte bara djuren i Sverige utan även i övriga
            Europa. Svenskt djurskydd måste bli norm i Europa. Vi får inte
            flytta tillbaka våra positioner. Misslyckas förhandlingarna finns
            det ett antal negativa scenarier framåt i tiden.
          </note>
          <note>
            Ett scenarium är att skattebetalarna måste ersätta djurhållarna
            via budgeten för ett bättre djurskydd.
          </note>
          <note>
            Det är svårt att tänka sig hur det skall kunna gå med tanke på
            rådande budgetunderskott. Ett annat troligt alternativ är utslagning
            av svenska djurhållare. Ett tredje är ett sämre djurskydd även
            i Sverige för att på så sätt kunna uppnå konkurrensneutralitet.
            Men det går vi inte med på.
          </note>
          <note>
            Ett fjärde är massiva insatser för att sälja svenskt kött som
            har producerats på ett djurvänligt sätt.
          </note>
          <note>
            Men där är utsikterna små att lyckas.
          </note>
          <note>
            Det bästa vi kan göra är att inskärpa hos de svenska
          </note>
          <note>
            EG-förhandlarna hur viktigt det är att övriga EG-
          </note>
          <note>
            länder tar intryck av den höga djurskyddsstandard
          </note>
          <note>
            Sverige har.
          </note>
          <note>
            Utövandet av tillsynen i kommunerna är ojämn och måste få en
            jämnare och högre kvalitet. Det är viktigt att de som svarar för
            kommunens myndighetsutövande har goda kunskaper, vilket ställer
            krav på utbildning. Kommunerna får inte slå sig till ro, även
            om de tycker att det hela fungerar.
          </note>
          <note>
            Utskottet menar att det finns behov av fortsatta ansträngningar
            när det gäller både utbildning och information. Handläggningstiderna
            är långa. De kan troligen kortas ner om personalen inom kommunen
            har bättre utbildning -- även i hur man bemöter människor.
          </note>
          <note>
            Det är oftast skadade människor som missköter djur. Tittar man
            in i dessa människors hem, finner man säkert mycket dåliga miljöer
            även där. Det här gäller även människor som håller hundar, hästar
            och andra sällskapsdjur. Utskottet ger som sin mening regeringen
            till känna att det från djurskyddssynpunkt finns anledning till
            mer långtgående skydd även när det gäller djurhållning som inte
            i första hand motiveras av ekonomiska intressen.
          </note>
          <note>
            Jordbruksutskottet har behandlat djurskyddsfrågorna mycket seriöst,
            varför jag yrkar bifall till hemställan i betänkandet.
          </note>
          <note>
            Anf. 22 CHRISTER WINDÉN (nyd)
          </note>
          <note>
            replik:
          </note>
          <note>
            Herr talman! Jag vill bemöta Carl Olov Perssons inledningsanförande.
            Han ger inga sakskäl utan gömmer sig bakom utredningen. Reglerna
            om rabiesvaccinering har fungerat bra sedan lång tid ute i Europa.
            Det finns inte ett enda fall av en svensk som har varit i Europa,
            blivit biten av en hund och därmed blivit rabiessmittad. Det finns
            över huvud taget nästan inga risker som kan påvisas i reell statistik.
            Hur kommer det sig då att vi i
          </note>
          <note>
            Sverige envist måste hålla fast vid en rutin som inte har några
            sakskäl bakom sig?
          </note>
          <note>
            I Finland kom rabiessmittan till den totalt oskyddade hundstammen
            via viltet från Ryssland.
          </note>
          <note>
            Då utbröt en masshysteri om att alla hundar måste vaccineras.
            Jag vill undvika något sådant i Sverige.
          </note>
          <note>
            Det finns ingen anledning att utsätta sig för en sådan fara.
            Innan man i Finland började vaccinera hundar var gränsen mot Sverige
            öppen. Därefter stängdes gränsen mot Sverige, medan gränserna
            mot Europa fortfarande är öppna. Det är en intressant iakttagelse.
          </note>
          <note>
            Carl Olov Persson tar upp innehållet i 29 §. Han sade att det
            oftast är skadade människor som misshandlar djur, och att de förmodligen
            också lever i dåliga miljöer i sina egna hem. Just detta är ytterligare
            belägg för vad jag säger, nämligen att det måste finnas ett strikt
            ansvar. Man måste ta ansvar för vad man har gjort, även om man
            lägger handen på bibeln och lovar att aldrig upprepa det.
          </note>
          <note>
            Jag återkommer till jämförelsen med rattfylleri.
          </note>
          <note>
            Ingen skulle drömma om att låta en rattfull behålla körkortet
            bara för att han säger: ''Snälla domaren, jag skall inte upprepa
            detta.'' Varför skall det vara en sådan skillnad för djur? Djuren
            har ju ingen chans att försvara sig. Om de försöker försvara sig
            kan de bara förvänta sig ytterligare misshandel eller avlivning.
          </note>
          <note>
            Jag tycker att det är beklämmande att man inte kan erkänna att
            det finns en poäng i detta sätt att tänka.
          </note>
          <note>
            Anf. 23 CARL OLOV PERSSON (kds)
          </note>
          <note>
            replik:
          </note>
          <note>
            Herr talman! Jag vill trösta Christer Windén med att det troligtvis
            finns förutsättningar för att det på sikt kommer att bli möjligt
            att förflytta djuren över gränserna i Europa, och att det blir
            möjligt att vaccinera djuren.
          </note>
          <note>
            Men trots allt råder det ett annat förhållande i
          </note>
          <note>
            Norden, i Sverige och Norge, än i Europa i övrigt.
          </note>
          <note>
            Vi har inte rabies här. Det är något som vi har skyddat oss mot
            under årtionden. Det är därför viktigt att göra en noggrann analys
            innan förändringar görs. Därför håller jag fast vid att det är
            en bedömning att invänta utredningens förslag.
          </note>
          <note>
            Christer Windén bemöter mig i frågan om skadade människor. Det
            handlar inte om att åsidosätta djurskyddet, utan det handlar om
            att utbilda personal i hälsovårdsnämnder osv. i hur de skall bemöta
            människor och djur i dessa situationer. De skall alltså inte bara
            vara utbildade i djurskydd, utan även i att kunna hantera människor
            på ett bra sätt.
          </note>
          <note>
            Anf. 24 CHRISTER WINDÉN (nyd)
          </note>
          <note>
            replik:
          </note>
          <note>
            Herr talman! Jag vill tacka Carl Olov Persson för att han har
            kommit till denna insikt. Jag delar hans uppfattning, och jag
            ser med stor glädje fram emot en situation med fri rörlighet,
            även för hundar, naturligtvis med de restriktioner jag nämnde,
            inom hela Europa. Jag hoppas att han har rätt i sina förutsägelser.
          </note>
          <note type="speaker">
            Anf. 25 ÅKE SELBERG (s):
          </note>
          <note>
            Herr talman! Djurskyddsfrågor behandlas med jämna mellanrum i
            denna kammare. Under allmänna motionstiden är det i regel ett
            antal motionärer som tar upp olika frågor rörande djurskyddet.
          </note>
          <note>
            Jordbruksutskottets betänkande, som vi nu behandlar, grundar
            sig på regeringens proposition om tillsyn enligt djurskyddslagen
            men också på ett antal motioner från allmänna motionstiden.
          </note>
          <note>
            Djurskyddet handlar i grunden om förhållandet mellan människan
            och de djur som hon har i sin vård. Många är de som lägger ned
            ett stort engagemang i djurskyddsfrågor. Såväl enskilda som olika
            organisationer arbetar för att värna djurens intressen. Detta
            framgår inte minst av alla brev, uppvaktningar och telefonsamtal
            i samband med att dessa frågor behandlas i riksdagen.
          </note>
          <note>
            Det känns också angeläget att säga att dagens lantbrukare över
            lag har goda och breda kunskaper och lägger ned ett stort arbete
            på djurens välbefinnande.
          </note>
          <note>
            En djurskyddslag måste, om den skall fungera väl, inte bara vara
            så utformad att den ger möjlighet till ingripande och straff mot
            djurplågeri när missförhållanden uppstår eller när de redan finns.
          </note>
          <note>
            Den skall i ännu högre grad förebygga och förhindra att djuren
            far illa. Jag hävdar att vi har tagit ett ytterligare steg åt
            rätt håll.
          </note>
          <note>
            Djurhållningen förändras ju ständigt och kräver därför alltid
            särskild uppmärksamhet. Här faller ett stort ansvar på kommunernas
            tillsynsmyndighet.
          </note>
          <note>
            Tyvärr råder det stora skillnader i hanteringen.
          </note>
          <note>
            Därför är det viktigt att kommunerna har en välutbildad personal
            och att den utbildning som nu påbörjats fortsätter.
          </note>
          <note>
            Den djurskyddslag som nu gäller trädde i kraft
          </note>
          <note>
            1988. Det var den socialdemokratiska regeringen som då gjorde
            en omfattande översyn av lagen med stora förändringar som följd.
            Vi var samstämmiga här i kammaren om det betänkandet.
          </note>
          <note>
            Det råder stor enighet om det betänkande vi nu behandlar och
            de åtgärder som föreslås från utskottets sida. Jag vill säga att
            det finns ett ganska stort värde i att vi är eniga och på ett
            seriöst sätt jobbar oss fram till så bra beslut som möjligt. Men
            man skall ha klart för sig att djuren alltid befinner sig i underläge.
            De kan inte klaga. De kan inte berätta hur de har det. Det är
            alltid människan som bestämmer.
          </note>
          <note>
            Vi har en djurskyddslag som går längre än lagarna i EG. Därför
            ligger ett mycket stort ansvar på de förhandlare vi har i samband
            med EG-inträdet.
          </note>
          <note>
            Jag skall här beröra några områden som tas upp i betänkandet.
          </note>
          <note>
            Regeringen föreslår en förändring av 4 §
          </note>
          <note>
            djurskyddslagen, så att den även omfattar djur som hålls för
            att användas vid tävling. Utskottet går här ytterligare ett steg,
            eftersom det saknas möjligheter att för dessa djur meddela bindande
            skötselföreskrifter. Det bör gå att på ett bättre sätt tillvarata
            väsentliga djurskyddsintressen som nu faller utanför 4 § i lagen.
            Detta ger utskottet regeringen till känna.
          </note>
          <note>
            Det är av stor betydelse att förbudsbestämmelsen nu skärps. Det
            kan inte vara rimligt att, som nu är fallet, den som missköter
            sina djur genom överklagande och manipulationer skall kunna fördröja
            ett slutgiltigt beslut i åratal. Det är viktigt att kunskaperna
            ökar hos dem som sitter i de rättsliga instanserna. Om inte de
            åtgärder som nu vidtas ger resultat, förutsätter utskottet att
            regeringen återkommer. Det ger vi regeringen till känna.
          </note>
          <note>
            En annan fråga som har fått stor uppmärksamhet, som Christer
            Windén tog upp, är karantänbestämmelserna för hundar. Detta är
            en mycket grannlaga fråga, som man kanske borde ha beslutat om
            i detta sammanhang. Men eftersom
          </note>
          <note>
            Statens jordbruksverk har tillsatt en expertgrupp bör dess ställningstagande
            och förslag inväntas.
          </note>
          <note>
            Detta arbete måste påskyndas, så att beslut kan fattas så fort
            som möjligt. Det finns många som inte förstår att de inte får
            transportera hundar över till annat land, när hundarna ändå själva
            springer över gränsen.
          </note>
          <note>
            Från Socialdemokraternas sida ställer vi också upp på ett tillkännagivande
            när det gäller betestvånget, så att regeringen får i uppdrag att
            låta genomföra en utvärdering av de erfarenheter som vunnits sedan
            beslutet fattades.
          </note>
          <note>
            Avslutningsvis vill jag uttrycka en förhoppning att det betänkande
            vi nu behandlar och fattar beslut om i dag på djurskyddets område
            blir ytterligare ett steg framåt, mot en ännu bättre djurhållning.
            Jag vill med det anförda yrka bifall till jordbruksutskottets
            hemställan.
          </note>
          <note type="speaker">
            Anf. 26 PATRIK NORINDER (m):
          </note>
          <note>
            Herr talman! Sverige har en bra djurskyddslag som är internationellt
            respekterad. Men som bekant kan bra bli bättre. Jag vill ta upp
            några aspekter på denna lag.
          </note>
          <note>
            I betänkandet JoU1 föreslås en skärpning av djurskyddslagens
            29 § som behandlar försummelse av tillsyn eller vård av ett djur
            -- misshandel av ett djur -- samt om tillsynsmyndighets beslut
            inte följs.
          </note>
          <note>
            Jag hälsar denna skärpning med tillfredsställelse.
          </note>
          <note>
            Visar någon att han inte kan sköta djur, och vanvårdar dem, skall
            det inte finnas några tvivel om att förbud att handha djur skall
            kunna meddelas.
          </note>
          <note>
            Att undantagslöst meddela förbud kan ha sina nackdelar, varför
            jag delar utskottets bedömning att förbud skall meddelas då det
            inte finns någon påtaglig omständighet som talar för att inte
            missförhållandena kommer att upprepas. Det är då viktigt att poängtera
            att det skall vara en väsentlig och varaktig förbättring från
            djurskyddssynpunkt.
          </note>
          <note>
            Att hänvisa till försörjningsskäl skall inte heller vara något
            motiv för att underlåta att meddela förbud. Jag vill särskilt
            understryka detta.
          </note>
          <note>
            Herr talman! Jag har speciellt tagit upp frågan om misshandel
            och vanvård av djur, då jag känner sådan avsky inför djurplågeri
            att jag vill särskilt markera vikten av att kunna meddela förbud
            att handha djur.
          </note>
          <note>
            Djurskyddslagens 4 §, som behandlar djur som föds upp eller hålls
            för produktion av livsmedel, ull, skinn eller pälsar föreslås
            nu utökas med tävlingsdjur, vilket gör att det går att utfärda
            skötselföreskrifter även för dessa. Detta är inget kontroversiellt
            i sig, utan jag ser det som en förbättring av 4 §. Däremot skulle
            det vara alltför långtgående att nu utvidga paragrafen till att
            gälla övriga djur också. Jag finner det dock, i likhet med vad
            utskottets majoritet skriver i betänkandet, kunna vara befogat
            att se över djurskyddsintressena som nu inte berörs av 4 §.
          </note>
          <note>
            I samma paragraf tas också upp möjligheterna för djur att bete
            sig naturligt. Att tolka vad som är ett naturligt beteende hos
            djur som hålls för livsmedelsproduktion är naturligvis inte särskilt
            lätt.
          </note>
          <note>
            Etik och hälsoaspekter måste vara ledande ur djurskyddssynpunkt.
            Jag hälsar därför utskottets ställningstagande till min motion
            om det s.k.
          </note>
          <note>
            betestvånget med stor tillfredsställelse. Utskottet föreslår
            att regeringen låter genomföra en utvärdering av betestvånget
            i 10 § i djurskyddsförordningen. Jag vill att man skall observera
            att min motion endast tar upp de kor som är mjölkande. Det gäller
            alltså inte ungdjur och kor i sinställning.
          </note>
          <note>
            Det kan tyckas att mjölkkor skulle må bättre av att få tillgång
            till bete. Men efter vad jag erfarit från veterinärer och jämförande
            studier, finns ur djurhälsosynpunkt inget att vinna på betesgång
            jämfört med djurhållning i lösdriftsstallar. Snarare uppstår många
            olägenheter med betesgång, t.ex.
          </note>
          <note>
            klöv- och juverskador, insektsmastiter, olycksfall, underutfodring
            av högavkastande kor och för korta mjölkningsintervaller.
          </note>
          <note>
            Betestvånget är särskilt i Norrland ett stort problem. Men det
            finns många gårdar även i övriga
          </note>
          <note>
            Sverige som kan tvingas att upphöra med driften om 10 § i djurskyddsförordningen
            inte förändras.
          </note>
          <note>
            Min förhoppning är nu att regeringen skyndsamt utvärderar betestvånget
            och återkommer med ställningstagande till djurskyddsförordningens
          </note>
          <note>
            10 §. Vad gäller mjölkkor i ladugårdar med uppbundna djur får
            utvärderingen visa om det finns skäl att bibehålla betestvånget.
            Jag hälsar också med tillfredsställelse att Åke Selberg på
          </note>
          <note>
            Socialdemokraternas vägnar har tillstyrkt motionen. Det råder
            stor enighet i utskottet.
          </note>
          <note>
            Jag har litet svårt att förstå Christer Windéns upprördhet när
            det gäller rabiesvaccinering. Vi håller på med en utredning nu.
            Christer Windén säger att det inte finns några sakskäl för att
            förbjuda vaccinering. Men varför kan då inte
          </note>
          <note>
            Christer Windén lugna sig tills den sakkunskap som håller på
            med frågan kommer med sitt yttrande?
          </note>
          <note>
            Det skulle vara ansvarslöst att gå före en sådan utredning med
            ett beslut. Det finns ingen anledning för Christer Windén att
            vara så upprörd. Vänta och se vad som kommer ut! Jag delar uppfattningen
            att det finns möjligheter att ha fri rörlighet även för djur.
          </note>
          <note>
            Herr talman! Med detta vill jag yrka bifall till jordbruksutskottets
            hemställan i betänkande JoU1.
          </note>
          <note>
            Anf. 27 CHRISTER WINDÉN (nyd)
          </note>
          <note>
            replik:
          </note>
          <note>
            Herr talman! Jag vill vända mig direkt till Patrik
          </note>
          <note>
            Norinder, eftersom han ställde en fråga till mig.
          </note>
          <note>
            Min upprördhet grundar sig på det faktum att den utredning som
            för närvarande arbetar, som jag har förstått det, har till huvuduppgift
            att handlägga frågan om behov av karantän och undersöka möjligheterna
            att finna alternativ till karantän i dess nuvarande former. Jag
            har ställt mig bakom den delen av jordbruksutskottets betänkande.
            Jag har avstått från att reservera mig, därför att jag inser,
            precis som Patrik Norinder, att karantänbestämmelserna kan vara
            motiverade med tanke på att det inte bara handlar om rabies. Det
            finns i varje fall tre fyra andra oerhört besvärliga sjukdomer.
            Jag vet om det.
          </note>
          <note>
            Det som jag pratar om handlar inte om bestämmelserna för eller
            behovet av karantän, även om jag gärna ser att det blev så i en
            förlängning. Jag vet att Patrik Norinder själv är jägare. Vad
            jag är upprörd över är att jägare som använder hund för jakt inte
            får lov att vaccinera hunden mot rabies, trots att de vet att
            den är utsatt för stora risker och kan komma i kontakt med rabiessmittat
            vilt. Jag tycker att det är upprörande, i synnerhet som det inte
            finns några som helst sakskäl för ett förbud. Det har inget samband
            med karantänbestämmelserna, i så måtto att det här handlar om
            vaccination i Sverige och inte som en åtgärd för att kunna föra
            hundar över gränsen.
          </note>
          <note type="speaker">
            Anf. 28 PATRIK NORINDER (m) replik:
          </note>
          <note>
            Herr talman! Christer Windén anför här att han förstår att det
            pågår en utredning om karantänbestämmelserna. Men karantänbestämmelserna
            och vaccinationsfrågan är ju så intimt sammankopplade med varandra.
            Det finns ingen anledning att nu fatta ett delbeslut om rabiesvaccinering.
            Låt expertgruppen som handhar dessa frågor utreda dem, så kommer
            detta med på köpet. Jag tror att Christer Windén har tid att avvakta
            den utredningen och inte behöver driva detta vidare. Jag tycker
            att det verkar onödigt att göra det.
          </note>
          <note type="speaker">
            Anf. 29 CLAUS ZAAR (nyd):
          </note>
          <note>
            Herr talman! Vi behandlar i dag en fråga som upprör många människor.
            De frågar sig varför vi lagstiftare inte kan förändra djurskyddslagen
            så att den prioriterar djurens rätt och skydd som har avsetts
            vid de beslut som har fattats.
          </note>
          <note>
            Utskottet har ingående debatterat djurskyddet och konstaterat
            åtskilliga brister i den nuvarande djurskyddslagen. Motivuttalanden
            från lagstiftarna har tolkats olika av dem som är ute på fältet,
            i verkligheten, och de högre rättsinstanserna, vilket resulterat
            i helt olika signaler till den som ansetts missköta sina djur.
          </note>
          <note>
            Jag vill här citera en artikel i Örebro-Kuriren. Där sägs följande:
            ''Det är inget särskilt med just den här inspektionen: i 26 år
            har myndigheterna haft synpunkter på kumlabons djurhållning --
          </note>
          <note>
            inspekterat, förelagt, förbjudit. Utan nämnvärt resultat. Runt
            gården och de illa hållna stallarna går hästar, kor, får, getter,
            gäss och en lama. -- Det är beklämmande att ett djurskyddsärende
            ska kunna förhalas på detta vis'', säger den lokala hälsoskyddsnämndens
            representant vid besöket.
          </note>
          <note>
            Besöket fick företas under poliseskort för att inte vederbörande
            skulle misshandlas av djurhållaren.
          </note>
          <note>
            Det är verkligheten bakom problemen i djurhållningen.
          </note>
          <note>
            Herr talman! Det behövs nya kraftiga signaler om myndigheternas
            ändrade attityd till djurskydd. Vi är nu på väg in i ett Europasamarbete,
            vilket bl.a.
          </note>
          <note>
            Carl Olov Persson nämnde tidigare. Då bör vi markera vårt avståndstagande
            från den metodik som djuruppfödare på kontinenten använder.
          </note>
          <note>
            På gårdar i Sydeuropa får grisarna inte använda sitt naturliga
            beteende. De drabbas av en långvarig djup stress. Detta leder
            till en försvagning av djurens immunsystem. För att motverka sjukdomar
            får grisarna antibiotika. Det kan vara tre--fem olika sorter.
            Detta sker för att de skall överleva den dåliga djurhållning som
            de utsätts för. Vi måste dessutom beakta att dessa djur utfodras
            med kadavermjöl.
          </note>
          <note>
            Vi måste kämpa mot denna utveckling av djurhållningen. Resultatet
            blir annars en dålig djurhållning som ger oss människor allvarliga
            hälsoproblem på sikt. Nu är det djuren som drabbas, och på sikt
            drabbas vi människor.
          </note>
          <note>
            Problemet blir alltså betydligt större för oss människor, om
            vi inte gör något nu.
          </note>
          <note>
            Det kräver givetvis att vi utbildar oss och dem som har tillsynen.
            Det gäller också att vi håller våra ögon öppna utåt och ser vilken
            mat vi får i oss. Vi måste se hur djuren lider under transporter
            till det billigaste slakteriet i Europa. De transporteras över
            en hel kontinent.
          </note>
          <note>
            I Holland har läkare och veterinärer börjat samverka för att
            utreda verkningarna av antibiotikan. De är oroliga för att sjukdomar
            som behandlas med antibiotika hos människor, skall utveckla resistens
            till följd av att djuren har tvingats äta antibiotika för att
            kunna överleva en miserabel och hårresande djurhållning. Det gäller
            grundläggande förutsättningar för att vi människor skall kunna
            överleva.
          </note>
          <note>
            Man befarar att sjukdomar av salmonellatyp, t.ex.
          </note>
          <note>
            tyfus, på sikt inte kan botas om resistens mot antibiotika utvecklas
            genom att vi äter kött från dessa grisar. Det gäller alltså att
            skärpa vår inställning till djurskyddsfrågorna i betydligt större
            utsträckning än vad vi har gjort. Vi måste se dem i ett större
            perspektiv än tidigare.
          </note>
          <note type="speaker">
            Anf. 30 ÅKE SELBERG (s) replik:
          </note>
          <note>
            Herr talman! Jag måste begära replik på Claus
          </note>
          <note>
            Zaars anförande, eftersom jag inte riktigt vill ställa upp på
            den beskrivning som han ger av vår djurskyddslag.
          </note>
          <note>
            Vi antog en ny djurskyddslag 1988. Den hade ett stort och omfattande
            förarbete. Utskottet och alla partier lade ner ett mycket stort
            arbete för att den skulle bli så bra som möjligt. Vi fick också
            väldigt mycket beröm från djurskyddsorganisationer och olika människor
            som handskas med dessa frågor.
          </note>
          <note>
            De menade att vi kommit mycket långt. Det fanns t.o.m. de som
            sade att vi hade världens bästa djurskyddslag.
          </note>
          <note>
            Jag vill nog påstå att vi har en bra djurskyddslag.
          </note>
          <note>
            Den beskrivning som Claus Zaar ger av dem som har hållit på i
            26 år för att komma till rätta med problemen -- och hans påstående
            att det skulle vara verkligheten för vad som nu gäller i svensk
            djurhållning -- tycker jag är en grov överdrift. Detta är ett
            fall som är mycket unikt.
          </note>
          <note>
            När det gäller närmandet till EG, hoppas jag att vi kan hjälpas
            åt att sätta våra förhandlare under tryck, så att de inte förhandlar
            bort vår djurskyddslag, utan att den i stället kan vara ett led
            i att påverka övriga Europa att ta över våra djurskyddsföreskrifter.
          </note>
          <note>
            Man kan i och för sig säga att vi borde skärpa lagen och gå ännu
            längre, men det betänkande som utskottet har lämnat går ganska
            långt. Man har skärpt bestämmelserna i 1988 års lag efter några
            år av vunna erfarenheter. Jag tycker att det är riktigt och ett
            steg åt rätt håll. Jag tror att det kommer att bli ganska bra
            framöver.
          </note>
          <note>
            Vi fick just dessa signaler om antibiotikan och gick därför in
            och förbjöd att den används på det sätt som man gjorde tidigare.
            Samma sak gäller för kadavermjölet. Jag tycker att vi har en bra
            djurskyddslag, men vi skall naturligtvis vara observanta och bygga
            vidare på den.
          </note>
          <note type="speaker">
            Anf. 31 CLAUS ZAAR (nyd) replik:
          </note>
          <note>
            Herr talman! Jag kan hålla med om att det ärende jag tog upp
            är unikt. Men det finns flera, fastän de inte har dragit ut i
            26 år.
          </note>
          <note>
            Bekymret är de politiska signaler som skickats ut.
          </note>
          <note>
            Det har skickats ut motstridiga signaler genom att det är den
            lokala hälsovårdsnämnden ser problemet och får tipsen, men den
            vågar inte ta itu med problemen förrän det har gått för långt.
            Det beror på att de är rädda för att de skall få mothugg när ärendet
            överklagas. Det är där problemen ligger. Man har inte de rätta
            signalerna hela vägen.
          </note>
          <note>
            Jag nämnde motivuttalandet. Jag tror att dessa frågor kommer
            att få betydligt större uppmärksamhet. I dag kan vi se hur industrin
            vill styra detta.
          </note>
          <note>
            Jag såg i går ett telegram från TT där man talade om hur man
            ville behandla dagsgamla tuppar. Man ville klippa kammen på de
            stackars djuren och inte bara deras klor. Det var vad näringen
            beställde. Vi måste alltså vara uppmärksamma så att de industriella
            intressena balanseras mot djurens rätt att leva.
          </note>
          <note>
            Här i Sverige har vi kanske fortfarande möjlighet att komma in
            i anläggningarna, men utanför
          </note>
          <note>
            Sverige har man inte ens det. Där finns det ju taggtråd runt
            anläggningarna. Frågan är hur djuren mår där inne. Om vi skall
            ha ett liknande system med taggtråd här -- vi skall ju ha lika
            konkurrens --
          </note>
          <note>
            befarar jag att djurskyddet blir försämrat.
          </note>
          <note type="speaker">
            Anf. 32 FÖRSTE VICE TALMANNEN:
          </note>
          <note>
            Jag har fått information om att det inte går att komma in i datasystemet
            under pågående debatt.
          </note>
          <note>
            Det betyder att vi under dagens lopp måste räkna med att replikerna
            tas från talarstolen. Därför hemställer jag att de som avser att
            ta repliker håller sig i närheten av talarstolen för tids vinnande.
          </note>
          <note type="speaker">
            Anf. 33 ÅKE SELBERG (s) replik:
          </note>
          <note>
            Herr talman! Claus Zaar riktar verkligen råsopar ut i Europa,
            men det får väl stå för honom.
          </note>
          <note>
            När det gäller signalerna från djurskyddsorganisationerna och
            de människor som skall ha hand om djurskyddstillsynen, är det
            inte lagens fel att det tar så lång tid. Vi skärper ju dessutom
            upp lagen i dag.
          </note>
          <note>
            Det handlar om att förbättra kunskapen hos de människor som skall
            handskas med detta, så att våra intentioner och beslut verkligen
            kommer ända längst ut till djurhållarna.
          </note>
          <note>
            Riksdagen kan ge en signal -- och det tycker jag att vi skall
            göra i dag -- att den lag vi har stiftat också skall följas. Kommunerna
            måste se till att man har utbildad personal. Riksdagen måste skicka
            signaler, så att rättsväsendet ser till att man utbildar juristerna
            osv., dvs. de som sedan skall handskas med frågorna vid olika
            överklagningar.
          </note>
          <note>
            Har vi en lag, är det helt klart att den skall följas.
          </note>
          <note>
            Vi skall se till att vår politik följs. Den skall inte tas över
            av några kommersiella intressen.
          </note>
          <note>
            När det gäller den taggtråd som finns -- om den finns, jag vet
            inte det -- kring företag ute i Europa, är vi överens. De taggtrådsstängslen
            skall inte sättas upp i Sverige.
          </note>
          <note type="speaker">
            Anf. 34 CLAUS ZAAR (nyd) replik:
          </note>
          <note>
            Herr talman! Jag tackar Åke Selberg för ett gott stöd i att föra
            ut detta budskap till de myndigheter som skall följa vår djurskyddslag.
            Det är där det tidigare har brustit. Det är där det inte har funnits
            tillräckliga resurser. I dagens läge, när det är ont om resurser
            i kommunerna, är det en förhoppning att detta är och förblir ett
            prioriterat område i framtiden. Man kan åtminstone samverka i
            flera kommuner och hitta lösningar. Man måste se det positiva
            i det hela. Om man inte i dag har möjlighet, skall man i varje
            fall lösa detta på något sätt.
          </note>
          <note>
            Åke Selberg säger också att ''lagen skall följas'', vilket jag
            tackar för. Men jag vill lägga till ''och tolkas som avsett''.
            Det är därför viktigt att de som handlägger dessa ärenden är utbildade.
            Även de jurister som handlägger djurskyddsärenden skall ha en
            utbildning som motsvarar de krav man kan ställa vid avgörande
            av sådana här ärenden. Vi får inte glömma att det är grannlaga
            ärenden. Det behövs en kompetens hos den som avgör ärendena, inte
            bara i fråga om hur lagen skall tolkas, utan också kunskap om
            djurens rätt till ett värdigt liv.
          </note>
          <note>
            Vi måste se djuren på ett annat sätt än vad man tidigare har
            gjort. Kammarrättens domar avskräcker -- om de fortsätter med
            den tolkningsmetodik som de tidigare haft. Jag hoppas att vi nu
            får se en förändring. Vi skall nu i denna kammare uttrycka att
            den förändringen skall fortsatt verkställas.
          </note>
          <note>
            Anf. 35 ANNIKA ÅHNBERG (-):
          </note>
          <note>
            Herr talman! Detta är en något märklig debatt.
          </note>
          <note>
            Man skulle av debatten att döma kunna tro att det är ett djupt
            oenigt utskott som har lämnat ifrån sig ett betänkande. Om man
            läser betänkandet ser man att enigheten i själva verket är ganska
            stor.
          </note>
          <note>
            Men i och för sig brukar det sakliga innehållet i de betänkanden
            som behandlas inte bekymra Ny demokrati så där väldigt mycket.
          </note>
          <note>
            Så till diskussionen om Europa, som egentligen inte hör hit,
            men som ändå har tagits upp. Vi borde nog fundera över vad människor
            i EG-länder skulle anse om den svenska livsmedelsproduktionen
            om de tog del av några av de ärenden som vi har haft anledning
            att ta del av när det gäller djurskydd, eller om de såg de bilder
            av en slakttransport från
          </note>
          <note>
            Norge till Landvetter som visades i svensk TV
          </note>
          <note>
            häromveckan. Jag är inte övertygad om att de skulle ha ett så
            högt anseende om vår livsmedelsproduktion.
          </note>
          <note>
            Kanske är det på motsvarande sätt med en del av den ''katastrofinformation''
            som vi får om EG-
          </note>
          <note>
            ländernas livsmedelsproduktion. Det är också intressant att notera
            att den engelska importen av danskt fläskkött minskar just av
            den anledningen att kraven på den inhemska produktionen ökar.
          </note>
          <note>
            Konsumenterna föredrar att köpa fläsk från inhemska frigående
            engelska grisar i stället för att man importerar från länder,
            som man menar har en lägre kvalitet på köttet. Det händer utan
            tvivel en hel del på detta område också inom EG.
          </note>
          <note>
            Detta betänkande behandlar många olika frågor.
          </note>
          <note>
            Men de viktigaste frågorna är nog ändå skärpningen av 29 § och
            frågan om hur vi i framtiden skall kunna förflytta sällskapsdjur
            över gränserna.
          </note>
          <note>
            När vi fick den nya djurskyddslagen var den med rätta ansedd
            för att vara långt kommen i förhållande till andra länders lagstiftning.
            Men det visade sig ganska snart, att när det gällde den 29 § --
          </note>
          <note>
            som talar om på vilka villkor man får förbjuda någon att hålla
            djur när han eller hon har vanvårdat eller misshandlat djur --
            var lagen i detta avseende inte så bra, eftersom de gamla motivtexterna
            fanns kvar. Där sades att man bara skulle meddela förbud om det
            var sannolikt att vanvården skulle upprepas.
          </note>
          <note>
            Praxis kom att utvecklas på ett sådant sätt att förbud inte ens
            vid extremt svåra fall av misshandel eller vanvård stod fast när
            de prövades i högre instanser. Detta har åtskilliga gånger påpekats
            i motioner här i riksdagen utan att det har lett till något resultat.
            Det var därför glädjande att regeringen nu i höst kom med en proposition
            där den 29 § skärps. Det sägs nu att länsstyrelsen inte bara ''får''
            utan ''skall'' meddela förbud vid allvarliga fall av försummelser
            och misshandel.
          </note>
          <note>
            En viss osäkerhet kvarstår dock. Utskottet framhåller i sitt
            betänkande, att om det har funnits någon misstanke om, att det
            i de fall där det är fråga om djurhållares förvärvsarbete, dvs.
            att han eller hon har sin inkomst av att hålla djur, att detta
            skulle kunna vara ett skäl att inte meddela förbud, bör den misstanken
            nu vara undanröjd. Så är det inte, framhåller utskottet. Inte
            enbart denna faktor kan vara avgörande. Men det framstår ändå
            som att det även i framtiden skulle kunna vara en delfaktor som
            tillmäts en stor betydelse.
          </note>
          <note>
            Regeringen skriver i motiven till sin nya proposition, att om
            man skall använda denna grund är det viktigt att det inte är fråga
            om små förändringar. Utskottet försöker skärpa denna skrivning
            och säger, att de förändringar som djurhållaren har gjort, och
            som skall kunna medföra att man inte meddelar förbud, skall vara
            mycket omfattande. Det skall tydligt visas att förbättringar har
            skett. Faktum kvarstår: Detta innebär en osäkerhet som kommer
            att försvinna först när vi får rättspraxis som grundar sig på
            den nya formuleringen i lagen. Först då visar det sig om denna
            skärpning har varit tillräcklig.
          </note>
          <note>
            Herr talman! Jag yrkar inte något annat än bifall till utskottets
            hemställan. Man måste ge de nya förslagen tid att prövas i praktiken.
            Men jag anser att man måste ha en fortsatt vaksamhet. Jag tror
            inte att man kan vara fullständigt övertygad om att detta kommer
            att leda till förbättringar av den omfattningen som de som är
            verksammma i djurskydd ute i kommunerna önskar, och som också
            riksdagen vid behandlingen av propositionen har förutsatt och
            önskat skulle bli resultatet. Det finns därför all anledning att
            även fortsättningsvis vara uppmärksam på dessa problem och återkomma
            till denna fråga.
          </note>
          <note>
            Kommunernas möjlighet till en bra tillsyn diskuteras också. Det
            sammanhänger självfallet med hur lagen har varit utformad. Det
            har varit nästan omöjligt att bedriva ett effektivt djurskyddsarbete
            när de beslut man fattar ständigt upphävs av högre instanser.
            Men visst finns det också problem för kommuner att avsätta tillräckligt
            med resurser. Det saknas utbildning. Detta påpekas i den rapport
            som Jordbruksverket har gjort. I propositionen framhålls också
            hur man arbetar för att lösa dessa problem.
          </note>
          <note>
            Till detta kommer nu svårigheten med den ekonomiska krisen. Det
            finns många utredningar som visar att just miljö- och hälsoskyddsverksamheten
            är något som kommunerna, när de nu måste spara pengar, ytterligare
            drar ner på. Det finns all anledning att vara vaksam så att inte
            djurskyddet drabbas i den processen.
          </note>
          <note>
            Sist, herr talman, några ord om rabiessmittan och problemen med
            att upprätthålla ett gott gränsskydd. Det har skrivits motioner
            och väckts förslag om att Sverige skulle slopa sitt karantänstvång.
            Man har hänvisat till att det inte finns karantänstvång i andra
            länder, utan att man där nöjer sig med vaccination.
          </note>
          <note>
            Nu arbetar en expertgrupp med att se över dessa förhållanden.
            Jag tror att det är viktigt att den gruppen får utföra sitt arbete.
            Det beror inte på att det i största allmänhet är roligt att någonting
            drar ut på tiden och blir söligt. Om vi går ifrån vårt karantänstvång
            -- och jag tror att den förändringen med nödvändighet kommer --
            till att använda vaccination, innebär det att väldigt mycket måste
            fungera.
          </note>
          <note>
            Tillsynen och beredskapen om någonting händer måste vara annorlunda
            i hela veterinärorganisationen. Det måste finnas vaccin och regelverk
            för hur man skall kontrollera att djur är vaccinerade och hur
            man skall göra om de inte är det. Allt detta måste, även om det
            är litet krångligt och byråkratiskt, utarbetas i regelverk. Därför
            att det rimligt att utskottet nu avstyrker motionerna.
          </note>
          <note>
            Man måste också inse att dessa förändringar kommer i framtiden.
            Då måste de vara väl förberedda, eftersom vi ställs inför nya
            och stora problem. Karantänstvånget har inte bara skyddat mot
            rabies. Det har också skyddat mot andra sjukdomar, t.ex. rävbandmask,
            som har en lång inkubationstid. Sjukdomen beter sig som levercancer,
            och leder liksom levercancer till döden. Det finns en lång rad
            sådana problem som så att säga har hanterats på köpet genom att
            vi haft karantänstvånget. Det finns all anledning att fundera
            över dessa problem innan man går från den typ av reglering vi
            har nu till en enklare reglering.
          </note>
          <note>
            Herr talman! Härmed yrkar jag bifall till utskottets hemställan.
          </note>
          <note>
            Anf. 36 CARL OLOV PERSSON (kds)
          </note>
          <note>
            replik:
          </note>
          <note>
            Herr talman! Jag håller med Annika Åhnberg. Vi får se upp så
            att vi inte, med djurspråk sagt, håller för hög svansföring i
            vår kritik av Europa. Vi kanske först skall hålla rent framför
            egen dörr.
          </note>
          <note>
            Det gläder mig att Annika Åhnberg i princip håller med jordbruksutskottet
            i den här frågan och att vi även där har en enhällighet. Det finns
            nog en viss kritik här och var från alla sidor. Men i princip
            är detta ett steg åt rätt håll.
          </note>
          <note>
            Det sades att betydelsen av djurhållarens försörjningsmöjlighet
            kan ifrågasättas. En djurhållare som inte kan dokumentera att
            han kommer att upphöra med sin dåliga djurhållning, och inte kan
            visa att han på ett riktigt sätt kan klara av djurhållning i framtiden,
            skall förbjudas att hålla djur enligt det lagförslag som ligger.
          </note>
          <note type="speaker">
            Anf. 37 ELISABETH FLEETWOOD (m):
          </note>
          <note>
            Herr talman! I detta betänkande har utskottet behandlat två motioner
            som jag väckt. Den första jag vill nämna gäller saxfångst och
            ett eventuellt förbud för sådan. Utskottet säger här att det är
            svårt för Sverige att ensidigt införa ett sådant förbud, men att
            man skall verka för att sprida kunskaper om detta.
          </note>
          <note>
            Claus Zaar har här talat om missförhållanden inom
          </note>
          <note>
            EG i flera avseenden. Jag känner inte till de förhållanden som
            han har talat om, och jag skall då naturligtvis inte heller yttra
            mig om dem. EG
          </note>
          <note>
            fattade år 1991 beslut om förbud mot saxfångst, men det träder
            inte i kraft förrän 1995. Detta är ett framsteg, vilket gör att
            utskottet nästa gång jag återkommer med denna motion kan inta
            en helt annan ståndpunkt och anpassa sig till vad EG redan har
            sagt. Förhoppningsvis blir behandligen en annan nästa gång.
          </note>
          <note>
            Den andra motionen gäller svanskupering och möjligheterna att
            analysera och utvärdera svanskuperingsförbudet. Det har visat
            sig att förbudet för flera hundraser i stället för att vara ett
            skydd har blivit motsatsen. Det har lett till plåga, sjukdom infektioner
            och mycket annat. Den ras som jag främst vill nämna, och som varit
            mest drabbad, är Vorsteh-hundarna. Vi motionärer har under flera
            år begärt en analys och utvärdering, eftersom vi var osäkra på
            i vilken grad problemen har drabbat olika raser.
          </note>
          <note>
            Det finns också en annan aspekt, som vi såvitt jag minns inte
            tog upp i motionen, och det är avelsaspekten. Det har nämligen
            visat sig att de som driver hundavel på hög nivå i andra länder
            inte är benägna att sälja sina hundar eller ställa dem till förfogande
            för avel om deras hundars avkomma här i Sverige skall gå omkring
            med svansar som de inte anser hör till rasens ''utrustning''.
          </note>
          <note>
            Jag har motionerat om detta ett par gånger tidigare.
          </note>
          <note>
            Jag tycker att utskottet har gjort en bra bedömning den här gången,
            och det är jag tacksam för.
          </note>
          <note>
            Statens jordbruksverk har nu sagt att man skall titta på de här
            frågorna. Man skall göra en analys, och man skall titta på vilka
            raser som drabbas mest. Vad jag hoppas är att Jordbruksverket
            verkligen tittar på alla aspekter av frågan och inte glömmer frågan
            om aveln. Kom ihåg, att ju mindre en ras är och ju mer inavel
            vi får, desto sämre djur får vi och desto sämre hälsa får djuren
            i det långa tidsperspektivet.
          </note>
          <note>
            Jag har inget eget yrkande, herr talman.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            6 § Naturvård
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU3 Naturvård.
          </note>
          <note type="speaker">
            Anf. 38 SINIKKA BOHLIN (s) :
          </note>
          <note>
            Herr talman! I jordbruksutskottets betänkande nr 3 behandlas
            sammanlagt 41 motionsyrkanden om naturvården, väckta i januari
            1992. Samtliga motioner avstyrks traditionsenligt av utskottet,
            mestadels med hänvisning till att de problem som tas upp behandlats
            i samband med 1991 års miljöpolitiska beslut resp. utreds av vederbörande
            myndigheter eller bereds i regeringens kansli.
          </note>
          <note>
            Till betänkadet har fogats tre s-reservationer. Två av dessa
            tar upp frågan om allemansrätten och den tredje intrångsersättningen.
          </note>
          <note>
            Vad gäller intrångsersättningen är vår utgångspunkt att stärka
            skyddet för arter och biotoper. Frågan har nyligen behandlats
            av
          </note>
          <note>
            Skogspolitiska kommittén, betänkandet är nu ute på remiss, och
            proposition om framtidens skogspolitik väntas under vårriksdagen.
            Det innebär att ersättningsfrågan kommer igen under våren, och
            vi har därför anledning att återkomma till frågan. Så för att
            inte ta kammarens tid vid voteringar, avstår jag den här gången
            från att yrka bifall till reservation nr 3 till betänkandet.
          </note>
          <note>
            Den viktiga frågan som behandlas i betänkandet är allemansrätten.
            I sju motionsyrkanden väcks frågor om allemansrätten, som har
            behandlats av riksdagen vid snart sagt varje riksmöte under de
            senaste åren. Bara detta visar vikten av frågeställningen.
          </note>
          <note>
            I de två första socialdemokratiska reservationerna till betänkandet
            tar vi upp frågan om allemansrätten. Anledningen är först och
            främst att vi vill lyfta frågan till en pågående utredning, men
            detta är också ett bra sätt att informera om allemansrätten, både
            inom Sverige och med tanke på de människor som kommer utifrån
            till vårt land.
          </note>
          <note>
            Allemansrätten är en tillgång som det ligger i hela landets intresse
            att slå vakt om. Sverige kan, tillsammans med de nordiska länderna,
            erbjuda människor i ett alltmer tätbefolkat Europa en upplevelse
            av Europas sista vildmark. Tillgången till tyst, ofta orörd natur
            är större i Sverige än på många andra håll i världen, och våra
            skogar och hagar är inte inhägnade, försedda med skyltar med texten
            ''Privat område'' för att stänga människor ute. Vi behöver inte
            inrätta nationalparker för att människor skall få rätt att vandra
            i skogen. Vi kan använda oss av den urgamla sedvanerätten, allemansrätten,
            som ger alla rättigheter, men även skyldigheter. Det är just därför
            den är så unik --
          </note>
          <note>
            ingen diskrimineras. Men den är inte lagfäst.
          </note>
          <note>
            Herr talman! Regeringen har tillsatt en parlamentarisk utredning
            om grundlagsskydd för äganderätten. Tillsammans med besluten att
            sälja ut svenska nationaltillgångar, skogen och vattenkraften,
            bekräftar det att regeringen också sätter äganderätten före naturskyddet.
          </note>
          <note>
            Vi socialdemokrater föreslår i vår motion att utredningen i tilläggsdirektiv
            får ett uppdrag att utreda hur allemansrätten, strandskyddet,
            m.m.
          </note>
          <note>
            skall tillgodoses i ett läge då äganderätten avses bli stärkt.
          </note>
          <note>
            Den tidigare nämnda kommittén har på eget initiativ tagit upp
            frågan om allemansrättens inverkan på äganderättens gränser.
          </note>
          <note>
            Majoriteten i utskottet anser att detta räcker, vilket förvånar
            mig, eftersom Centerpartiet i motioner har begärt ett lagförslag
            resp. en utredning i den riktningen om allemansrätten. Man hänvisar
            t.ex.
          </note>
          <note>
            till att det är andra tider nu och andra förutsättningar och
            till den ökande internationaliseringen och närmandet till EG.
          </note>
          <note>
            Detta och diskussionen om att utvidga äganderätten har väckt
            en livlig offentlig debatt.
          </note>
          <note>
            Beslutet om EES-avtalet och de kommande EG-
          </note>
          <note>
            förhandlingarna oroar människor. Därför anser vi socialdemokrater
            att frågan är så pass viktig att det krävs ett tillkännagivande
            från riksdagen till regeringen om tilläggsdirektiv om allemansrätten.
          </note>
          <note>
            Under tiden som EG-förhandlingar pågår måste vi klart deklarera
            och klarlägga de frågor som ligger väldigt nära människors vardag
            och hjärtan. En av de frågorna är allemansrätten.
          </note>
          <note>
            Reservation nr 2 tar upp frågan om en kampanj till försvar för
            allemansrätten. Den socialdemokratiska regeringen inbjöd sommaren
          </note>
          <note>
            1991 folkrörelser, intresseorganisationer, m.fl. till en nationell
            kampanj till försvar för allemansrätten. Avsikten var att skapa
            en medvetenhet om den hävdvunna allemansrättens innebörd -- rättigheter
            och skyldigheter -- samt att ta vara på viljan att ta ansvar för
            vår nationella tillgång, den svenska naturen. Inbjudan fick ett
            mycket stort gensvar.
          </note>
          <note>
            Den informationsverksamhet som
          </note>
          <note>
            Naturvårdsverket svarat för under den gångna våren och sommaren
            är givetvis värdefull, men den motsvarar inte de förväntningar
            som ställdes när man inbjöd till en kampanj till försvar för allemansrätten,
            en kampanj som skulle genomföras av folkrörelserna.
          </note>
          <note>
            För att kunna ge relevant information om allemansrätten inom
            Sverige och till de människor som kommer till vårt land, måste
            vi också veta om inställningen till allemansrätten kvarstår hos
            de nuvarande regeringspartierna. Det viktigaste nu är därför att
            kommittén med uppdrag att utreda frågan om grundlagsskydd för
            äganderätten får som tilläggsdirektiv att utreda frågan om allemansrätten.
          </note>
          <note>
            Därför, herr talman, yrkar jag bifall endast till reservation
            nr 1 och i övrigt bifall till utskottets hemställan.
          </note>
          <note type="speaker">
            Anf. 39 JOHN ANDERSSON (v):
          </note>
          <note>
            Herr talman! Det har sagts många gånger, och det kan sägas åter:
            Allemansrätten i vårt land är unik, och den saknar direkt motsvarighet
            i övriga
          </note>
          <note>
            Europa. Här kan man fritt ströva i skog och mark, slå upp sitt
            tält över natten och grilla sin korv över öppen eld om brandrisken
            det tillåter. Man har känslan av att det är ens egen skog man
            vistas i.
          </note>
          <note>
            Alla är vi överens om att vi skall värna och slå vakt om den
            rätten. Detta gör man nog säkrast genom att se till att vår allemansrätt
            nyttjas på ett sätt som gör att ingen part eller intressent börjar
            ifrågasätta den. Detta är nog mycket viktigt, eftersom allemansrätten
            inte är lagreglerad. Efter vad jag kan förstå vill ingen heller
            ha en detaljreglering på området.
          </note>
          <note>
            Om man nu vill slå vakt om vår allemansrätt och undvika att någon
            eller några ifrågasätter den, är det, om några problem på området
            uppstår, nödvändigt att man snabbt försöker lösa dessa i akt och
            mening att den allemansrätt vi har skall förbli oantastlig.
          </note>
          <note>
            Det är alltså för att skydda och bevara vår allemansrätt som
            jag och min medmotionär har skrivit den motion som behandlas i
            detta betänkande.
          </note>
          <note>
            Nu är det nog en överdrift att påstå att motionen har behandlats.
            Man blir storligen förvånad när utskottet avstyrker motionen med
            hänvisning till ett allmänt hållet uttalande från utskottet våren
          </note>
          <note>
            1991. Har utskottet tagit del av motionen och inte förstått,
            eller är det andra orsaker till att utskottet helt har förbigått
            de problemställningar som tas upp i motionen?
          </note>
          <note>
            I allemansrätten ingår att man fritt får plocka bär och svamp.
            Det är en rättighet som också utnyttjas.
          </note>
          <note>
            Många människor i skogsbygderna har här sett och tagit till vara
            en möjlighet att dryga ut sin kassa med att plocka bär. Hur viktigt
            detta är framgick med tydlighet när man i samband med den senaste
            skattereformen ville ta bort den skattefria beloppsgränsen på
            5 000 kronor vid försäljning av bär. En enorm opinionsstorm såg
            till att det blev politiskt omöjligt att ta bort detta fribelopp.
          </note>
          <note>
            Nu har även andra upptäckt möjligheten att tjäna pengar på bärplockning,
            nämligen utländska bärplockare. Det är inte något nytt, men antalet
            besökare ökar mycket kraftigt. Därför börjar problemen dyka upp.
          </note>
          <note>
            Det ligger kanske nära till hands att säga att detta bara är
            ett utslag av avundsjuka, eller kanske t.o.m.
          </note>
          <note>
            främlingsfientlighet, men jag vill allvarligt varna för att så
            lätt vifta bort dessa frågor och problem som jag bedömer kommer
            att förvärras om man inte tar itu med dem.
          </note>
          <note>
            Jag vill också understryka att människorna i skogsbygderna varit
            mycket hjälpsamma och förstående när det gällt de utländska bärplockarna.
          </note>
          <note>
            Man har exempelvis, på sina ställen, samlat in både kläder och
            pengar när de besökande inte lyckats att efter förväntan tjäna
            pengar på bärplockning. Det handlar således också om att behålla
            denna positiva attityd till människor från andra länder.
          </note>
          <note>
            Vi har i vår motion berört några problem som vi anser måste få
            sin lösning. Vi har inte presenterat några lösningar. Det finns
            säkert svåra nötter att knäcka. Vi föreslog därför att hela problemkomplexet
            skulle utredas. För detta finns ingen förståelse i utskottet.
          </note>
          <note>
            Vi får alltså återkomma. Men jag skall ändå helt kort beröra
            två frågeställningar som tas upp i motionen. Jag hoppas att utskottets
            talesman har något att säga om detta.
          </note>
          <note>
            Det har blivit allt vanligare att besökarna stannar en längre
            tid för att plocka bär. De kommer i slutet av juli för att plocka
            hjortron, fortsätter med blåbär och avslutar med lingon. Det innebär
            att vistelsen varar cirka två och en halv månader. Många har kontrakt
            med bäruppköpare. Det uppstår flera frågor: Föreligger det ett
            anställningsförhållande, med allt vad det innebär?
          </note>
          <note>
            -- På en del håll är bl.a. Polisen intresserad av detta.
          </note>
          <note>
            -- Är bärplockning i två och en halv månader i enlighet med allmansrätten,
            eller är det näringsverksamhet?
          </note>
          <note>
            Ortsbefolkningen som har rätt att plocka bär för sammanlagt 5
            000 kronor skattefritt börjar alltmer undra över hur utländska
            bärplockare kan få plocka så mycket de hinner under så lång tid
            utan att betala skatt.
          </note>
          <note>
            Att vifta bort dessa frågor är, enligt min mening, det absolut
            sämsta man kan göra. Det kommer att behövas både regler och information
            för att förhindra ökade motsättningar och otrevliga kontroverser.
          </note>
          <note>
            Anser vi att vi skall kunna ta emot utländska bärplockare måste
            vi grundligt analysera problemen och överväga vilka bestämmelser
            som fortsättningsvis skall gälla. Jag tycker att det är synd att
            utskottet inte varit mottagligt för de argument som framförs i
            motionen. Eller har man -- som jag inledningsvis sade -- inte
            förstått det hela?
          </note>
          <note>
            Anf. 40 IVAR VIRGIN m:
          </note>
          <note>
            Herr talman! Jordbruksutskottets betänkande om naturvård tar
            upp en rad motionsyrkanden från den allmänna motionstiden i januari.
            I motionerna tas en mängd viktiga frågor upp. Att de avslås av
            utskottet beror bl.a. på att många är under utredning eller bereds
            på annat sätt. Jag kommer att koncentrera mig på de tre socialdemokratiska
            reservationerna.
          </note>
          <note>
            Den första handlar om allemansrätten.
          </note>
          <note>
            Socialdemokraterna vill ha ett tilläggsdirektiv till äganderättsutredningen
            för att säkerställa allemansrätten. Man är helt enkelt orolig
            för allemansrättens ställning. Utskottet delar inte den oron.
            Vi utgår från att en förstärkning av äganderätten är fullt möjlig
            att genomföra utan att det inkräktar på allemansrätten, som utskottet
            anser vara en mycket viktig rättighet.
          </note>
          <note>
            Grundlagsskydd för äganderätten handlar, enligt min mening, om
            att åstadkomma fastare spelregler för äganderätten så att Sverige
            i internationella sammanhang inte fälls i mål som har med äganderätten
            att göra. Mål av den typen har, såvitt jag vet, aldrig kommit
            i konflikt med allemansrätten. Den ligger utanför detta.
          </note>
          <note>
            Utredningen kommer ändå att studera allemansrättens ställning.
            Det gör den på vårt eget initiativ.
          </note>
          <note>
            Utskottet har dessutom ägnat rätt mycket tid åt att belysa en
            fråga som tas upp i den allmänna debatten, nämligen om EG-domstolen
            -- om vi blir
          </note>
          <note>
            EG-medlemmar -- kan inskränka den svenska allemansrätten. Utskottet
            kommer fram till att den risken inte finns. Det står mycket klart
            i
          </note>
          <note>
            Romfördraget, artikel 222, att man går på de enskilda ländernas
            egendomsrätt, och att det är de som avgör frågor av den här typen.
            Det stämmer dessutom väl med vad professorn i miljörätt,
          </note>
          <note>
            Staffan Westerlund, skrev i en artikel för inte så länge sedan,
            där han också påpekade att det inte finns någon som helst risk
            att EG kräver att Sverige begränsar allemansrätten. Det är ju
            ett mycket kategoriskt ställningstagande som grundar sig på samma
            artikel som utskottet har hänvisat till.
          </note>
          <note>
            Tvärtom, säger Staffan Westerlund, ligger det i
          </note>
          <note>
            EG:s intresse att Sverige bibehåller allemansrätten.
          </note>
          <note>
            Den blir ju till fromma även för EG-medborgarna.
          </note>
          <note>
            Det är väl litet av den problematiken som John
          </note>
          <note>
            Andersson tar upp, nämligen om allemansrätten kan utsättas för
            ett tryck som skapar problem. Det är möjligt att vi måste titta
            på detta i framtiden. Det är väl inte helt omöjligt att det kan
            krävas restriktioner av olika slag även i allemansrätten. Vi är
            ju ingalunda ovana vid restriktioner.
          </note>
          <note>
            Restriktioner har införts tidigare, t.ex. för att skydda fågellivet
            på vissa öar, för att skydda vissa biotoper osv. Den typen av
            inskränkningar har vi av tradition haft i allemansrätten redan
            tidigare.
          </note>
          <note>
            Den andra reservationen handlar om att
          </note>
          <note>
            Socialdemokraterna vill ha en kampanj till försvar för allemansrätten.
            Regeringen har för 1992
          </note>
          <note>
            anslagit en kvarts miljon till upplysningsverksamhet när det
            gäller allemansrätten. De pengarna har Naturvårdsverket handhaft
            på ett mycket bra sätt, nämligen genom att informera om vad allemansrätten
            egentligen innebär -- det gäller då även alla de skyldigheter
            som faktiskt också är kopplade till allemansrätten.
          </note>
          <note>
            Denna upplysningsverksamhet är mycket viktig och har, enligt
            min uppfattning, skötts väl.
          </note>
          <note>
            Folkrörelsekampanjen 1991 om allemansrätten var nog delvis ett
            inslag i den socialdemokratiska valrörelsen. Jag tror att det
            är bättre att använda medel via Naturvårdsverket, för att ge seriös
            information i den här frågan.
          </note>
          <note>
            Den tredje reservationen handlar om intrångsersättning. Socialdemokraterna
            vill gå tillbaka till de tidigare reglerna, vilket enligt min
            mening skulle vara mycket olyckligt. En fastighet som är värd
            1 miljon och som är intecknad till kanske 900 000 kr -- egetkapitalet
            är alltså 100 000
          </note>
          <note>
            kr -- skall enligt de gamla reglerna kunna tåla ett intrång på
            10 %. Det innebär att ägarens egetkapital faktiskt kan utraderas
            genom ett intrång. Att få den effekten med sådana här intrångsregler
            är helt orimligt. Det är säkert inte heller i enlighet med de
            grundläggande regler som gäller inom EG.
          </note>
          <note>
            Herr talman! Jag yrkar bifall till utskottets hemställan i alla
            dess delar.
          </note>
          <note type="speaker">
            Anf. 41 SINIKKA BOHLIN (s) replik:
          </note>
          <note>
            Herr talman! Ivar Virgin nämnde
          </note>
          <note>
            Äganderättsutredningen och att man vill ha fastare spelregler
            när det gäller allemansrätten. Det är just när vi hör talas om
            eventuellt fastare eller nya spelregler för allemansrätten som
            vi vill lyfta upp frågan genom ett tilläggsdirektiv från regeringen.
          </note>
          <note>
            Initiativet kommer nu från utredningen, och vi vet inte riktigt
            varför.
          </note>
          <note>
            Frågan är offentligt redan mycket debatterad. Men för att frågan
            skall få den tyngd som behövs inför
          </note>
          <note>
            EG-förhandlingarna tycker jag att riksdagen bör ge regeringen
            sin mening till känna.
          </note>
          <note>
            Att jag tvivlar på om det är nya regler beror på att jag läste
            en motion från regeringspartierna, en centermotion, där femte
            Moseboken citeras: När du går i din nästas vingård må du äta vinbären
            så mycket dig täckes tills du bliver mätt, men du får inte taga
            med dig i dina kärl. Jag försökte tolka det.
          </note>
          <note>
            Det sägs i motionen att det är andra tider och andra förutsättningar.
            Innebär allemansrätten i framtiden att jag kan gå till skogen
            för att äta lingon och blåbär, men inte får ta någonting i mina
            kärl?
          </note>
          <note>
            Eftersom vi inte vet om det är nya spelregler som gäller, eller
            ej, vill vi lyfta upp denna fråga till
          </note>
          <note>
            Äganderättsutredningen.
          </note>
          <note type="speaker">
            Anf. 42 IVAR VIRGIN (m) replik:
          </note>
          <note>
            Herr talman! När jag talade om fasta spelregler avsåg jag inte
            allemansrätten -- den skall givetvis också ha fasta spelregler
            -- utan äganderätten. Jag anser att det behövs fasta spelregler
            där. De fall som har aktualiserats vid Europarådets domstol visar
            att Sverige har ett bristfälligt äganderättsskydd. Den juridiska
            bedömningen från alla dem som sysslar med detta är att förstärkning
            av äganderätten ingalunda innebär intrång på allemansrätten. Det
            stämmer även överens med det som Staffan Westerlund sade, nämligen
            att EG-medlemskapet på inget sätt påverkar allemansrätten. Snarare
            handlar det om expropriationsersättningar, när man på olika sätt
            kan göra intrång på enskild egendom. Det är framför allt äganderätten
            som det handlar om.
          </note>
          <note>
            Sedvanerätten, som innebär att utnyttja marker på ett visst sätt,
            berörs inte. Det är också utskottets mening att det inte finns
            någon anledning till tilläggsdirektiv. Att sedan utredningen själv
            av eget initiativ undersökt detta är säkert bra, men det hade
            knappast behövts.
          </note>
          <note type="speaker">
            Anf. 43 SINIKKA BOHLIN (s) replik:
          </note>
          <note>
            Herr talman! Just dessa tankegångar, som Ivar
          </note>
          <note>
            Virgin tar upp, att stärka äganderätten, utan att vi egentligen
            vet vad det handlar om, gör att vi ställer oss frågan: Kommer
            allemansrätten i kläm om vi hamnar i ett läge där äganderätten
            avses bli stärkt?
          </note>
          <note>
            Jag har läst att ett EG-medlemskap inte kommer att begränsa allemansrätten
            på något sätt. Jag tror dock att det är viktigt att vi klart utreder
            frågan, så vi har klara besked till allmänheten när vi börjar
            tala om det här. Vi bör veta var vi i Sverige själva står när
            det gäller allemansrätten innan vi börjar diskutera förhållandet
            mellan EG och Sverige.
          </note>
          <note>
            Jag tror också att kampanjen kommer att bli väldigt viktig när
            vi har klargjort våra egna ställningstaganden. Man kan då -- kanske
            i valrörelsen -- gå ut med information om allemansrätten. Socialdemokraterna
            är ju ett stort parti, som når många människor.
          </note>
          <note type="speaker">
            Anf. 44 IVAR VIRGIN (m) replik:
          </note>
          <note>
            Herr talman! Allemansrätten kan tolkas på olika sätt. Jag återgår
            till det som Staffan Westerlund sade när vi släppte det fria handredskapsfisket
            fritt.
          </note>
          <note>
            Han tolkar det så att man ger allemansrätten -- det används ofta
            som argument i det sammanhanget --
          </note>
          <note>
            en så vidgad definition att den inte är acceptabel.
          </note>
          <note>
            Staffan Westerlund skriver: Tidigare har rätten för den enskilde
            att fiska utvidgats vid kusterna, med vissa undantag. Därefter
            har det s.k.
          </note>
          <note>
            handredskapsfisket släppts fritt för enskilda vid övriga kuster
            och i de stora sjöarna på ett sätt som troligen är grundlagsvidrigt.
            Detta betyder att det numera -- men inte tidigare i praktiken
            -- ingår i allemansrätten att fiska med handredskap också på annan
            enskilds fiskevatten, men bara om det rör sig om kusterna och
            de stora sjöarna.
          </note>
          <note>
            Det här belyser onekligen en konflikt mellan äganderätt och allemansrätt.
            I det här fallet tycker jag emellertid att man via argumentation
            om allemansrätt faktiskt träder ett enskilt ägande för när. Det
            är, enligt mitt sätt att se, en helt annan sak.
          </note>
          <note>
            Kan Äganderättsutredningen på det sättet ta bort dessa problem,
            skulle det vara till stor nytta. Är det detta som Sinikka Bohlin
            talar om, finns det onekligen konfliktpunkter. I den traditionella
            allemansrätten föreligger inte dess konflikter.
          </note>
          <note type="speaker">
            Anf. 45 JOHN ANDERSSON (v) replik:
          </note>
          <note>
            Herr talman! Jag noterar den lilla framgången att
          </note>
          <note>
            Ivar Virgin ändå medger att det kan finnas vissa problem som
            man måste se på framöver. Rent allmänt tror jag att alla vi som
            deltar i den här debatten är ganska eniga om att allemansrätten
            skall värnas och försvaras.
          </note>
          <note>
            Om jag skall uttrycka en personlig tanke, tror jag inte att diskussionen
            om äganderätten kontra allemansrätten är det stora hotet framöver.
            Jag tror att frågan om sättet att utnyttja allemansrätten kan
            bli ett stort problem. Vi har i motionen pekat på en rad problem,
            som det är bäst att börja analysera i tid för att se vad som kan
            göras. Om man väntar med att ta itu med problemen kan situationen
            vara svår att bemästra. Vi förstår att människor i vissa områden
            börjar knorra och tycker att det inte längre är fråga om allemansrätten,
            t.ex. när bärplockning för husbehov övergår till näringsverksamhet.
          </note>
          <note>
            Det finns problem på andra områden, t.ex. med kanotturism. Företag
            bildas och hyr ut kanoter, och de använder vår rätt att vistas
            i naturen till att sälja sina tjänster. Därmed uppstår skador
            i naturen, osv. Dessa problem kan inte nonchaleras, utan de måste
            ses över.
          </note>
          <note>
            Det måste ligga i allas vårt intresse att bevara den unika allemansrätten.
            Hur man utnyttjar allemansrätten beror i hög grad på var i landet
            man bor, och jag vill påstå att det finns mycket stora skillnader.
            Jag kan utnyttja allemansrätten mera i de stora vidderna i norr
            än vad jag skulle kunna i
          </note>
          <note>
            Skåne. Jag tror knappast att jag skulle kunna ta med mig motorsågen
            och fälla en torrfura i Skåne för att göra upp eld och koka mitt
            kaffe, men det är ingen som säger någonting om jag gör detta hemma
            i norr. Det finns alltså stora skillnader i synen på allemansrätten.
          </note>
          <note>
            Man bör inte vänta med att se över de här problemen, Ivar Virgin,
            utan man måste sätta i gång.
          </note>
          <note type="speaker">
            Anf. 46 IVAR VIRGIN (m) replik:
          </note>
          <note>
            Herr talman! Jag håller med John Andersson på en punkt, nämligen
            att hotet mot allemansrätten är att den missbrukas.
          </note>
          <note type="speaker">
            Anf. 47 JOHN ANDERSSON (v) replik:
          </note>
          <note>
            Herr talman! Det var ett svar som kan uppfattas på många sätt.
            Jag menade inte direkt att missbruket av allemansrätten skulle
            vara det enda hotet. Jag tror inte att det är rätta ordet för
            de problem som jag har tagit upp. När det inte finns ett reglerat
            system, inte finns någon lag, kan man inte säga att en rätt missbrukas.
          </note>
          <note>
            Det hade varit bättre om utskottet hade varit litet ödmjukt och
            tagit de problem som vi har belyst i motionen på allvar. Utskottet
            kunde på något sätt ha tagit ett initiativ. Men efter den här
            debatten kanske det går bättre att återkomma nästa år med en motion
            i ärendet och då vinna större förståelse.
          </note>
          <note type="speaker">
            Anf. 48 LENNART BRUNANDER (c):
          </note>
          <note>
            Herr talman! Det är viktiga frågor som vi nu diskuterar. Frågor
            om naturvård och hur naturen skall hanteras är oerhört viktiga
            för framtiden. Jag skulle kunna lägga många aspekter på detta,
            men jag skall begränsa mig till några få.
          </note>
          <note>
            Diskussionen om allemansrätten är inte ny, utan den har pågått
            under en längre tid. Jag delar John
          </note>
          <note>
            Anderssons uppfattning att det sätt som vi hanterar allemansrätten
            på är avgörande för hur den kommer att fungera i framtiden. Eftersom
            det inte finns någon lagstiftning utan allemansrätten är en sedvanerätt,
            är den också beroende av hur människor och opinionen totalt sett
            uppfattar den.
          </note>
          <note>
            Det är alltså viktigt att människor upplever att allemansrätten
            fungerar på ett bra sätt.
          </note>
          <note>
            Sinikka Bohlin sade att det här är en mycket viktig fråga inför
            EG-förhandlingarna. Jag skulle vilja säga att allemansrätten inte
            är förhandlingsbar. Vi skall inte ta upp allemansrätten i EG-förhandlingar,
            utan den skall accepteras av EG. All information som vi har fått
            under utarbetandet av betänkandet styrker uppfattningen att det
            är den svenska lagstiftningen som reglerar allemansrätten, inte
            någon EG-lagstiftning.
          </note>
          <note>
            Jag skulle kunna tänka mig att det kan uppstå vissa bekymmer
            framöver, nämligen när utländska medborgare köper svenska egendomar.
            Det skall egentligen inte heller ha någon betydelse, då även de
            är underkastade svensk lag. Jag kan rikta viss kritik mot den
            socialdemokratiska regeringen, som ändrade jordförvärvslagstiftningen
            för att göra detta möjligt.
          </note>
          <note>
            De synpunkter som har kommit upp i olika sammanhang, om att vi
            borde ha en lagstiftning, bygger på en rädsla för att EG-inträdet
            skall lägga hinder i vägen. Det vi nu har fått fram visar att
            så inte är fallet, och därför behövs ingen lagstiftning.
          </note>
          <note>
            Den motion om lagstiftning som Centerpartiet har väckt behöver
            inte heller tillgodoses. Det viktiga i sammanhanget är ju att
            vi har en allemansrätt och att den kommer att fungera också i
            framtiden.
          </note>
          <note>
            Det är inte enkelt att lagstifta om allemansrätten på ett sådant
            sätt att alla intressen kan tillgodoses. Det är mycket svårt.
            Därför har vi i alla sammanhang som frågan varit uppe avstått
            från att föreslå eller att utreda en lagstiftning, utan vi har
            ansett att sedvanerätten kan behållas.
          </note>
          <note>
            När det gäller ersättning för intrång träffade
          </note>
          <note>
            Socialdemokraterna och Centerpartiet en uppgörelse 1987, när
            den nya plan- och bygglagen och naturresurslagen antogs. Det som
            då kom att bli riksdagens beslut är en bra lösning på problemet,
            och det finns anledning att slå vakt om det. Det är självklart
            att vi måste skydda naturen och att vi måste kunna göra olika
            saker, men det måste finnas en övre gräns för hur mycket den enskilde
            skall tåla i detta avseende. Gränsen får inte ligga alltför högt
            utan bör, som det står i lagen och i den överenskommelse som vi
            då gjorde, vara mycket låg eller obetydlig.
          </note>
          <note>
            Jag skall inte ta upp så mycket mer än de här frågorna, men jag
            kan säga någonting om den motion om grönområdena i Stockholm som
          </note>
          <note>
            Christina Linderholm har väckt för Centerns räkning. Det är oerhört
            viktigt att slå vakt om grönområdena också i en storstad. Vi behandlade
            den här frågan mycket ingående i höstas, när ärendet om Haga-Brunnsviken
            låg på vårt bord.
          </note>
          <note>
            Den problematiken är giltig inte bara för de specifika områdena,
            utan även för andra grönområden i Stockholm och andra storstadsområden,
            som det är viktigt att slå vakt om. Därför har behandlingen av
            denna motion inte varit mer ingående, men frågan är för den skull
            inte mindre viktig.
          </note>
          <note>
            Inga-Britt Johansson och jag har avgett ett särskilt yttrande
            om nedskräpningen på Västkusten. Vi har gjort det för att försöka
            visa på omfattningen av nedskräpningen och orimligheten i att
            de små kommunerna där nere skall stå för hela kostnaden för städning.
          </note>
          <note>
            Det är ett intresse för alla att Västkusten liksom alla andra
            kuster är rena och tillgängliga. Det har också med allemansrätten
            att göra, på så sätt att vi vill ha ett rent landskap när vi kommer
            dit och att vi har ansvar för att inte skräpa ned. Mycket, för
            att inte säga merparten, av skräpet kommer dock från havet, och
            det har inte med vare sig allemansrätt, turism eller utnyttjande
            av markerna där nere att göra, utan det är en fråga som vi har
            all anledning att hjälpas åt för att lösa. Därför vill vi visa
            på situationen och peka på att det också framöver måste finnas
            en möjlighet att hjälpa till med nationella medel.
          </note>
          <note>
            Herr talman! Jag har inget annat yrkande än utskottet.
          </note>
          <note type="speaker">
            Anf. 49 SINIKKA BOHLIN (s) replik:
          </note>
          <note>
            Herr talman! Till Lennart Brunander skulle jag vilja säga: Det
            är inte jag som har tagit upp frågan om lagstiftning; jag har
            begärt tilläggsdirektiv. Det är Lennart Brunanders parti, Centerpartiet,
            som har tagit upp frågan om lagstiftning och utredning.
          </note>
          <note>
            Det är just de centerpartistiska motionernas innehåll, som jag
            tidigare har refererat, som gör mig litet orolig. Man ställer
            sig nämligen frågan:
          </note>
          <note>
            Vilka spelregler är det som kommer att gälla i framtiden?
          </note>
          <note>
            Lennart Brunander säger att man inte kan förhandla om allemansrätten.
            Jag håller med honom på den punkten. Men jag tycker också att
            det är viktigt att vi i Sverige vet vad vi talar om när vi i framtiden
            pratar om allemansrätten, om det då är nya spelregler som gäller.
            Det är alltså fråga om tolkningen av vår egen icke-lagstiftning,
            skulle man kunna säga.
          </note>
          <note>
            Slutligen skulle jag vilja säga att det är viktigt att vi alla
            slår vakt om allemansrätten. Det är också att värna om naturen
            och naturvårdsvärden.
          </note>
          <note>
            Allemansrätten är allas vår rätt, rätten för alla som kommer
            hit och för alla som bor här. Men det är också allas vår skyldighet
            att se till att det här fungerar på det bästa sättet. Det kan
            i framtiden också visa Europa och världen någonting som är bra
            i Sverige.
          </note>
          <note type="speaker">
            Anf. 50 LENNART BRUNANDER (c)
          </note>
          <note>
            replik:
          </note>
          <note>
            Herr talman! Jag vill understryka det Sinikka
          </note>
          <note>
            Bohlin här sade, nämligen att allemansrätten är en rättighet
            men också en skyldighet. Det är en viktig skyldighet för oss att
            sköta den på ett bra och riktigt sätt.
          </note>
          <note>
            Det här med lagstiftning försökte jag förklara. När vi nu har
            fått ganska klara besked -- Ivar Virgin gav ett sådant, nämligen
            om Romtraktatens stadgande i de här frågorna -- bortfaller ju
            behovet av en lagstiftning för att skydda allemansrätten. Jag
            tror att det är ganska viktigt att det gör det, eftersom det är
            krångligt att lagstifta på ett sådant här område.
          </note>
          <note>
            Det är viktigt att vi slår vakt om allemansrätten och ser till
            att vi har den också för framtiden och för framtida generationer.
            Att förstå hur naturen fungerar, att lära sig att vara aktsam
            om naturen, bygger på att man kan vistas i naturen, att man kan
            se och uppleva den och uppskatta den.
          </note>
          <note>
            Det här har inte bäring bara på naturskydd och liknande, utan
            det är över huvud taget ett viktigt inslag när det gäller att
            lära oss att få ett naturanpassat samhälle, också när vi befinner
            oss någon annanstans än i naturen. Vi påverkar de facto naturen
            också när vi befinner oss här i
          </note>
          <note>
            Stockholm eller i andra storstäder, när vi kör bil eller nyttjar
            olika typer av kemikalier: då förbrukar vi också en del av naturen.
            Jag tror att förståelsen också för det blir större om vi kan komma
            ut och se hur det fungerar i naturen.
          </note>
          <note type="speaker">
            Anf. 51 KAJ LARSSON (s):
          </note>
          <note>
            Herr talman! I utskottets betänkande behandlas också några motioner
            om stranderosion.
          </note>
          <note>
            Problemet med stranderosionen finns främst i södra Sverige, nämligen
            på den södra kuststräckan i Skåne. Den mest utsatta platsen är
            Löderups strandbad, närmare bestämt en kuststräcka på ungefär
            två kilometer där. Det är en mycket hårt ansatt kuststräcka, där
            husen faller i havet och där höst- och vårstormar årligen tar
            flera meter av stranden. Det finns i dag de som är ägare till
            tomter ute i havet.
          </note>
          <note>
            Det här är ett problem som vi kommer att dras med framöver. Forskare
            är överens om att klimatförändringar kommer att ske på grund av
            växthuseffekter, men vad man diskuterar är vilka effekter det
            här kommer att få på vår natur.
          </note>
          <note>
            I februari månad deltog jag i en interpellationsdebatt angående
            stranderosionen med regeringens mest anonyma minister, Görel
          </note>
          <note>
            Thurdin. Detta resulterade i att hon i mars åkte till
          </note>
          <note>
            Skåne. Vid båda tillfällena lovade hon att hon helhjärtat skulle
            engagera sig i det här och att hon skulle återkomma med besked,
            men det har inte hänt någonting.
          </note>
          <note>
            Det gjorde att jag under sommarmånaderna tog kontakt med generaldirektören
            i
          </note>
          <note>
            Naturvårdsverket, Rolf Anderberg. Han kom också ned och tittade,
            och till skillnad från Görel
          </note>
          <note>
            Thurdin har han tagit initiativ. Han tyckte att det är mycket
            viktigt för Sverige att satsa på det här, och det resulterade
            i ett sammanträde på
          </note>
          <note>
            Naturvårdsverket med Ystads kommun och forskare nu i höst. Naturvårdsverkets
            generaldirektör sade då att han är beredd att gå in i den första
            etappen av ett forskningsprojekt i full skala.
          </note>
          <note>
            Jag anser att det här är viktigt för Sverige.
          </note>
          <note>
            Erosionsproblemen kommer vi att möta ännu mer i framtiden. Det
            är viktigt att vi i dag utnyttjar denna möjlighet att använda
            den här kuststräckan på två kilometer för ett forskningsprojekt
            för att skaffa lärdom och erfarenhet av detta och kunna möta problemet
            på ett bättre sätt i framtiden. Detta hade
          </note>
          <note>
            Rolf Anderberg full förståelse för. Det var därför han var med
            på detta.
          </note>
          <note>
            Nu såg jag att Centerpartiets representant försvann ut ur kammaren,
            men det finns kanske andra representanter för regeringspartierna
            här. Min fråga är då: Görel Thurdin -- är hon kvar i regeringen?
            Om hon är kvar borde hon ha tid och möjlighet att engagera sig
            i det här viktiga problemet, eftersom man inte hör något från
            denna minister och eftersom man inte ser något resultat av den
            här ministerns arbete.
          </note>
          <note>
            Nu kommer Lennart Brunander in här i kammaren, och jag skulle
            då vilja fråga honom: Är Lennart
          </note>
          <note>
            Brunander beredd att bidra till att väcka Görel
          </note>
          <note>
            Thurdin och att väcka hennes intresse för de här frågorna? Jag
            är mycket tacksam för svar på det.
          </note>
          <note type="speaker">
            Anf. 52 LENNART BRUNANDER (c):
          </note>
          <note>
            Herr talman! Jag skall börja med att väcka Kaj
          </note>
          <note>
            Larsson. Jag har varit i kammaren under hela den här debatten
            och även under behandlingen av förra ärendet, så jag kom inte
            alls in i kammaren just nu.
          </note>
          <note>
            Jag reagerade när Kaj Larsson undrade om Görel
          </note>
          <note>
            Thurdin satt i regeringen. Jag pratade alldeles nyss om ett ärende
            -- det gällde grönområdena i
          </note>
          <note>
            Stockholm -- där Görel Thurdin har agerat för att så att säga
            flytta frågorna framåt. Hon har velat ge kommunerna i varje fall
            en tillsägelse -- eller ett uppdrag om man föredrar det uttrycket
            -- att ta hand om och bevara grönområdena.
          </note>
          <note>
            Jag vet inte i vilken mån Görel Thurdin har varit inkopplad på
            diskussionen i det ärende som Kaj
          </note>
          <note>
            Larsson här tog upp, men jag vet att
          </note>
          <note>
            Naturvårdsverket nu -- till skillnad från vad som skedde under
            den socialdemokratiska regimen --
          </note>
          <note>
            har tagit sig an den här frågan. Det kan ju vara ett tecken på
            att det ändå har hänt någonting.
          </note>
          <note>
            Görel Thurdin är aktiv i regeringen. Det vet Kaj
          </note>
          <note>
            Larsson om han försöker hålla sig litet grand informerad om vad
            som händer och sker.
          </note>
          <note type="speaker">
            Anf. 53 KAJ LARSSON (s):
          </note>
          <note>
            Herr talman! Det är riktigt att Naturvårdsverket har tagit tag
            i det här -- det nämnde jag också. Men det beror inte på något
            initiativ från Görel Thurdins sida, det beror inte på departementet
            -- det var jag som tog kontakt med Rolf Anderberg om att han skulle
            åka ned till Skåne, och det är därefter som det här resultatet
            har åstadkommits.
          </note>
          <note>
            Nu säger Lennart Brunander att Görel Thurdin är verksam i regeringen.
            Ja, så är det väl. Men håll med om att det är uttryck för ett
            oerhört dåligt intresse från en minister att först göra ett besök
            och se det stora problemet på södra kusten i Skåne och sedan bara
            förhålla sig helt passiv. Inte ett ord har hörts från Görel Thurdin
            i den här frågan! Den enda gång jag har sett Görel Thurdin var
            på talmannens cocktailparty när riksdagen öppnade!
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            7 § Vatten- och luftvård
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU5 Vatten- och luftvård.
          </note>
          <note type="speaker">
            Anf. 54 INGE CARLSSON (s):
          </note>
          <note>
            Herr talman! I JoU:s betänkande nr 5 Vatten- och luftvård behandlas
            60 motioner från den allmänna motionstiden 1992.
          </note>
          <note>
            Vi socialdemokrater har väckt en partimotion om uppföljningen
            av det s.k. Montrealprotokollet som reglerar användningen av ozonnedbrytande
            ämnen -- bl.a. CFC, s.k. freoner.
          </note>
          <note>
            Sverige har varit mycket pådrivande i arbetet för en internationell
            avveckling av dessa ämnen, inte minst i samband med revideringen
            1990. Som vi ser det är vår uppgift att skapa en långsiktig, hållbar
            utveckling som kan förena framsteg för det mänskliga samhället
            med vad människan och naturen tål. Att rädda jordens miljö är
            tillsammans med kampen mot fattigdom ock krig den största utmaningen
            för mänskligheten under de kommande decennierna.
          </note>
          <note>
            En värld av fred och framsteg förutsätter internationell samverkan,
            där arbetet för långsiktig hållbar utveckling sätts främst. Vi
            skall lämna över vatten, jord, luft och andra naturresurser till
            efterkommande generationer i ett sådant tillstånd att de kan försörja
            en växande befolkning.
          </note>
          <note>
            Miljöproblemen är internationella till sin karaktär och kräver
            därför internationell samverkan. Men i denna process måste några
            ta på sig uppgiften att gå före. Sverige har som ett av världens
            rikaste länder, trots allt, fortfarande både möjlighet och ansvar
            att visa vägen.
          </note>
          <note>
            Hittills har den borgerliga regeringen varit mycket passiv inom
            en rad politiska områden, däribland miljöpolitiken. I det internationella
            arbetet har
          </note>
          <note>
            Sveriges roll under den nya regeringen reducerats till anpassning.
            Vi har inte fått ta ansvar och driva på utvecklingen.
          </note>
          <note>
            Vi socialdemokrater är väl medvetna om att det föreligger stora
            skillnader mellan regeringspartierna om hur man skall driva en
            framgångsrik miljöpolitik. Vi har alltifrån
          </note>
          <note>
            Moderaternas inställning att marknadskrafterna skall klara problemen,
            till Centerns och
          </note>
          <note>
            Folkpartiets som försöker efterlikna de socialdemokratiska miljösträvandena
            på ett flertal områden.
          </note>
          <note>
            Jag tror att vi socialdemokrater, centerpartister och folkpartister
            tillsammmans skulle kunna flytta fram positionerna på miljöområdet
            på ett framgångsrikt sätt. Det skulle vara bra för miljön både
            i Sverige och internationellt samt i kommande EG-
          </note>
          <note>
            förhandlingar.
          </note>
          <note>
            I vår partimotion föreslår vi att det s.k.
          </note>
          <note>
            Montrealprotokollet, som reglerar användningen av ozonnedbrytande
            ämnen, skall skärpas i nästa förhandlingssteg.
          </note>
          <note>
            De höga ozonhalterna och medföljande växthuseffekt är en av de
            mest centrala miljöfrågorna under 1990-talet. Ett viktigt steg
            måste vara att upprätta ambitiösa och realistiska mål för en minskning
            av kolutsläppen, särskilt i de länder som i dag använder mest
            fossila bränslen.
          </note>
          <note>
            Varje plan som leder till en minskning av kolutsläppen, kommer
            sannolikt också att bidra till att minska utsläppen av två andra
            växthusgaser, nämligen dikväveoxid och metan.
          </note>
          <note>
            För att få ner utsläppen och stabilisera klimatet måste en global
            kolskatt genomföras. En viss procent av intäkterna från en sådan
            skatt kunde gå till projekt i tredje världen och på det sättet
            stärka den nuvarande fonden. Stödet bör gå till program som har
            som mål att utveckla energieffektivisering, skogsvård, nyplantering
            av skog, förnyelsebara energikällor och ersättningsprodukter för
            CFC, freoner. En skatt på s.k. mjuka freoner bör införas i samband
            med översynen av Montrealprotokollet.
          </note>
          <note>
            Herr talman! Det här är några idéer och motiv som vi anser att
            den nuvarande regeringen borde ha med i sitt ställningstagande
            för att komma till rätta med de allvarliga miljöproblem som berör
            hela världen.
          </note>
          <note>
            I utskottets betänkande framkommer att en rapport har utarbetats
            som visar på möjligheterna till skärpning av det s.k. Montrealprotokollet.
          </note>
          <note>
            Någon information om innehållet i protokollet inför de förhandlingar
            som nu pågår har varken vi socialdemokrater i jordbruksutskottet
            eller vårt parti erhållit, vilket vi ser mycket allvarligt på.
          </note>
          <note>
            Jag vill därför fråga utskottets talesman, varför vi inte har
            blivit informerade i en sådan viktig fråga.
          </note>
          <note>
            Vad innehåller regeringens förslag? Vilka resultat har man hittills
            uppnått i förhandlingarna?
          </note>
          <note type="speaker">
            Anf. 55 CHRISTER WINDÉN (nyd):
          </note>
          <note>
            Herr talman! EES-avtalet ger Sverige stora möjligheter att direkt
            påverka miljöpolitiken i
          </note>
          <note>
            Europa. Därom råder inget tvivel. Man kan redan nu konstatera
            att varje medlemsland enligt avtalet minst måste leva upp till
            EG:s minimikrav, men det finns inget som hindrar att något enskilt
            medlemsland behåller eller introducerar nya strängare lokala regler.
            Detta förutsätter dock att reglerna inte är konkurrenssnedvridande
            vad beträffar varors rörlighet över gränserna.
          </note>
          <note>
            Vi i Ny demokrati sympatiserar med tanken att man skall ställa
            höga krav på miljöhänsyn. Vi instämmer även i att Sverige bör
            spela en pådrivande roll när det gäller att regeln om högsta tillämpade
            ambitionsnivå skall vara bindande för EG:s samtliga medlemsländer.
            En gemensam hög nivå skulle ju ge lika villkor för alla företag.
            Det är nämligen enligt vår mening viktigt och nödvändigt att svenska
            företag kan konkurrera på lika villkor som övriga företag på den
            internationella marknaden.
          </note>
          <note>
            Det vore därför otillfredsställande om regeringen planerar att
            ensidigt skärpa miljölagstiftningen och att införa skatter och
            andra pålagor som får till resultat att svenska företag kan komma
            att utsättas för högre kostnader än deras konkurrenter inom
          </note>
          <note>
            EG.
          </note>
          <note>
            Det finns två intressanta aspekter som jag vill ta upp. För det
            första ger en skillnad i produktionskostnaderna upphov till att
            företag flyttar sin tillverkning, eller i varje fall väljer att
            investera i länder eller områden där det blir ekonomiskt mest
            fördelaktigt. Följden av detta kan bli att man exporterar nedsmutsningen
            till annat land men importerar varorna. I dagens samhälle där
            de stora miljöproblemen är gränsöverskridande, är detta att lura
            sig själv. Det kan totalt sett bli en försämring på grund av sådana
            regler.
          </note>
          <note>
            Den andra aspekten är att man av samma skäl kommer att förlora
            arbetstillfällen i Sverige. Jag menar att det måste finnas en
            ekonomisk realism i den miljöpolitik vi för. Därför är vi inte
            betjänta av att huvudsakligen klappa oss för bröstet utan att
            se vad som kan uppnås i absoluta termer sett i hela
          </note>
          <note>
            Europa.
          </note>
          <note>
            Vi anser således att Sverige inte ensidigt skall tillämpa eller
            introducera miljöregler som kan ge svenska företag högre produktionskostnader
            än vad som gäller i övriga Europa. Sådana högre krav accepteras
            men måste implementeras samtidigt i hela konkurrensområdet.
          </note>
          <note>
            Herr talman! Hobbybilar är ett intressant kapitel.
          </note>
          <note>
            Jag har förstått att inte många har brytt sig om ta reda på vad
            det egentligen är. Vid jordbruksutskottets behandling blev jag
            närmast styrkt i denna min uppfattning. Jag ifrågasätter starkt
            om detta ärende ligger inom utskottets kompetens. Hobbybilar har
            så många fler facetter än miljöaspekten. Kanske hade trafikutskottet
            bättre kunnat penetrera och allsidigt belysa ämnet.
          </note>
          <note>
            Motionären Max Montalvo kommer att informera kammaren om vad
            det handlar om.
          </note>
          <note>
            Avslutningsvis, herr talman, vill jag yrka bifall till mina reservationer
            under mom. 10 och mom. 20, och i övrigt bifall till utskottets
            hemställan.
          </note>
          <note type="speaker">
            Anf. 56 LENNART BRUNANDER (c):
          </note>
          <note>
            Herr talman! I detta betänkande behandlas mycket viktiga motioner
            från den allmänna motionstiden.
          </note>
          <note>
            Motionerna gäller frågor om hur vi skall klara den marina miljön
            och miljön i de stora sjöarna. Vidare gäller det dricksvattenkvaliteten,
            miljökrav på transporter samt utsläpp av ett antal kemikalier
            och freoner. Dessutom gäller det Montrealprotokollet, som Inge
            Carlsson här tidigare talade om.
          </note>
          <note>
            Vi har avstyrkt de här motionerna. Men det har vi inte gjort
            därför att vi tyckte att det var något fel på dem, tvärtom. Det
            är mycket angelägna frågor som tas upp i motionerna. Anledningen
            till att vi avstyrkt är i stället att en hel del är på gång just
            nu.
          </note>
          <note>
            Frågorna bereds för närvarande och under de närmaste åren kommer
            besked om det mesta, för att inte säga allt, när det gäller de
            saker som här tas upp.
          </note>
          <note>
            Inge Carlsson sade att miljöpolitiken är passiv och att det inte
            har hänt någonting. Låt mig då påminna
          </note>
          <note>
            Inge Carlsson om hur det var under den förra treårsperioden.
            Då hände i princip inte någonting förrän under det sista året,
            strax före valet. Då lade man fram en lunta förslag. En del förslag
            var bra, andra mindre bra. Sedan fanns det också helt ofullgångna
            förslag -- man bara hänvisade till utredningar.
          </note>
          <note>
            Men visst flyttades positionerna framåt. Det var bara det att
            det skedde vart tredje år. Nu planerar vi för ett successivt arbete
            på det här området.
          </note>
          <note>
            Förberedelserna tar litet tid.
          </note>
          <note>
            Vad som är på gång är först och främst en kretsloppsproposition.
            Det handlar om att försöka få oss i Sverige att omfattas av ett
            kretsloppstänkande. Våra aktiviteter här på jorden skall styras
            av det som naturen kan hantera. Vi skall komma in i naturens kretslopp.
            Alternativt får vi bilda andra kretslopp vid sidan av, som innebär
            att ämnen som naturen inte kan hantera inte läcker ut.
          </note>
          <note>
            Det handlar alltså om återanvändning.
          </note>
          <note>
            Vi arbetar också på en proposition om klimatfrågor. Den kommer
            att läggas fram under våren. Här handlar det om att jobba vidare
            med det som diskuterades i Rio och även om sådant som diskuterats
            här i Sverige under ganska lång tid.
          </note>
          <note>
            Vidare har vi en proposition på gång som gäller biologisk mångfald.
            Det som finns i naturen skall ha rätt att leva vidare. Det rör
            sig då inte bara om träd, buskar, blommor osv. utan också om alla
            småkryp som vi i allmänhet inte tänker på i diskussionerna men
            som är oerhört viktiga.
          </note>
          <note>
            Dessutom pågår det ett omfattande arbete på en ny miljöbalk,
            som kan få väldigt stor betydelse just när det gäller att samla
            miljöfrågorna i en enda, och slagkraftigare, lagstiftning.
          </note>
          <note>
            De förslag som skall läggas fram innefattar väldigt mycket av
            det som föreslås i väckta motioner, vilka alltså i väldigt stor
            utsträckning kommer att bli tillgodosedda.
          </note>
          <note>
            Inge Carlsson sade att det är viktigt att koldioxidutsläppen
            och en del andra utsläpp som är besvärliga för atmosfären minskas.
            Ja, det är riktigt. Men en hel del har faktiskt gjorts i detta
            sammanhang.
          </note>
          <note>
            I kompletteringspropositionen våren 1992 anslogs
          </note>
          <note>
            500 miljoner kronor bl.a. till satsningar på alternativ energi,
            biobränslen osv. Vissa frågor tas upp i anslutning till behandlingen
            av frågan om att slå vakt om Östersjön. En del av nämnda anslag
            kommer i fråga här.
          </note>
          <note>
            I energipropositionen hösten 1991, om jag minns rätt, anslogs
            625 miljoner kronor bl.a. för utveckling av teknik för biobränslen.
          </note>
          <note>
            I budgetpropositionen 1991/92 anslogs 200 miljoner kronor till
            just sådana här åtgärder.
          </note>
          <note>
            Samtidigt har biobränslekommissionen lagt fram ett förslag om
            hur man på ett bättre sätt skall kunna förverkliga tanken, idén
            och viljan att gå över till användning av naturliga bränslen,
            framför allt biobränslen. Andra alternativ är energi från sol
            och vind.
          </note>
          <note>
            Krispaketet nyligen har också en miljöprofil i och med höjningen
            av skatten på bensin och den större spännvidden mellan blyad och
            blyfri bensin. Det är en stor fördel från miljösynpunkt.
          </note>
          <note>
            På miljöområdet händer det alltså en hel del. Jag kan säga att
            det också kommer en koldioxidskatt, som i och för sig kunde vara
            tuffare. Den frågan arbetar vi också med.
          </note>
          <note>
            När det gäller freonerna har vi i Sverige kommit ganska långt.
            CFC, de rena freonerna, skall bort
          </note>
          <note>
            1995. Under senare hälften av 80-talet när de här frågorna diskuterades,
            Inge Carlsson, ställde vi i
          </note>
          <note>
            Centerpartiet krav och sade att avvecklingen av freonerna borde
            vara avklarad tidigare än 1995.
          </note>
          <note>
            Men den dåvarande socialdemokratiska regeringen höll fast vid
            årtalet 1995. Det är det årtal som vi arbetar med. Vi kan ju inte
            utan vidare ändra det.
          </note>
          <note>
            Trots att vi har åstadkommit en minskning av användningen av
            freoner med ungefär en tredjedel, uttalade utskottet i våras ganska
            starkt att det är viktigt med fortsatta ansträngningar i det här
            arbetet.
          </note>
          <note>
            Vi har också beslutat att kommunerna fr.o.m. den
          </note>
          <note>
            1 januari 1995 är skyldiga att ta hand om freoner i avfallet.
            Jag tänker då på bl.a. kylskåp. Om jag minns rätt var det inte
            regeringen som kom med det förslaget, utan det var ett förslag
            som antogs under pågående behandling till följd av motioner från
            övriga partier. I det sammanhanget kommer kommunerna att ha möjlighet
            att överta en differentierad avfallstaxa. Det kan leda till att
            de tar betalt för sådana här tjänster.
          </note>
          <note>
            Sedan har vi de lättare freonerna, HCFC, som har ersatt CFC i
            vissa sammanhang och som också skall avvecklas. Det har miljöministern
            klart uttalat. Jag lyssnade på ett program i radion häromdagen,
            där det beskrevs hur man tack vare beslut som fattats om förbud
            tagit fram ersättningsmedel. Det rör sig inte om ett ersättningsmedel
            utan om många sådana inom olika områden.
          </note>
          <note>
            Slutligen: Socialdemokraterna har reserverat sig när det gäller
            frågan om en skärpning av
          </note>
          <note>
            Montrealprotokollet. På den punkten har vi samma uppfattning.
            Regeringen har i de förhandlingar som nu pågår i Köpenhamn framställt
            ett krav på en skärpning av Montrealprotokollet. Tyvärr kan jag
            inte ge Inge Carlsson besked om innehållet beträffande det här
            kravet. Vi har faktiskt försökt få information, men av förhandlingstekniska
            skäl har man inte lämnat ut någon sådan. Enligt vad som rapporterats
            från förhandlingarna är det svenska arbetet, nu som tidigare,
            framgångsrikt.
          </note>
          <note>
            Herr talman! Jag yrkar bifall till hemställan i betänkandet.
          </note>
          <note type="speaker">
            Anf. 57 INGE CARLSSON (s) replik:
          </note>
          <note>
            Herr talman! Lennart Brunander inledde med att säga att det inte
            hände så mycket på miljöområdet under de senaste tre åren med
            Socialdemokraterna vid regeringsmakten. Men jag tror att det aldrig
            har hänt så mycket på miljöområdet som just under de tre åren.
            Det är därför som vi under de senaste 18
          </note>
          <note>
            månaderna väldigt mycket har kritiserat utvecklingen och sagt
            att det nu inte händer någonting.
          </note>
          <note>
            Olof Johansson har uttalat att Socialdemokraterna gjorde så mycket
            under sin senaste regeringsperiod att det inte återstod särskilt
            mycket att göra. I och för sig, det skall jag erkänna, har man
            nog vaknat och insett att miljöproblemen finns kvar på många områden.
            Mot den bakgrunden tycker jag att det är bra att Lennart Brunander
            räknat upp några saker som är på gång.
          </note>
          <note>
            I jordbruksutskottet handlar 60 % av ärendena om miljöpolitik.
            Vi socialdemokrater anser att miljöproblemen fortfarande är så
            stora både i vårt land och internationellt att det är nödvändigt
            att jordbruksutskottet fr.o.m. den 1 januari 1993 görs om till
            ett miljöutskott. Hur ser Lennart
          </note>
          <note>
            Brunander, som ju rätt mycket talar om och är insatt i dessa
            frågor, på detta? Håller Lennart
          </note>
          <note>
            Brunander med oss socialdemokrater när vi säger att miljöfrågorna
            är så viktiga att det behövs ett övergripande miljöutskott?
          </note>
          <note>
            När det gäller freonerna och det senast tillkomna sakerna på
            det området handlar det faktiskt om propositionen från 1990/91.
            Idén kom alltså från vårt parti.
          </note>
          <note>
            Som svar på min fråga vad det aktuella förhandlingsprotokoll
            innehåller som enligt jordbruksutskottets beskrivning finns, säger
          </note>
          <note>
            Lennart Brunander att han inte kan redogöra för det. Han har
            inte fått tag i protokollet. Men jag kan tala om att jag har tagit
            reda på vad protokollet handlar om. Jag har ett exemplar som jag
            fick i går.
          </note>
          <note>
            Tyvärr är protokollet, som omfattar 40 sidor, skrivet på engelska.
            Därför har jag inte haft vare sig möjlighet eller tid att sätta
            mig in i det. Det är anledningen till att jag frågade Lennart
            Brunander, som ju företräder jordbruksutskottet samt ett av regeringspartierna,
            vad protokollet innehåller.
          </note>
          <note>
            Någon information måste ni ju ha fått.
          </note>
          <note>
            Om företrädare för mitt parti skulle ha åkt och förhandlat i
            en sådan viktig internationell fråga, hade det varit självklart
            att vi som tillhör jordbruksutskottet och handhar en mängd olika
            miljöfrågor skulle ha blivit informerade. Är det så illa i den
            här regeringen, som talar om öppenhet, att inte ens de främsta
            borgerliga företrädarna inom miljöområdet i vårt utskott har kännedom
            om vad protokollet innehåller?
          </note>
          <note type="speaker">
            Anf. 58 LENNART BRUNANDER (c)
          </note>
          <note>
            replik:
          </note>
          <note>
            Herr talman! Jag skall ge Inge Carlsson rätt på en punkt, nämligen
            att vi när vi fick propositionen om miljön våren 1991 aldrig hade
            fått så mycket på en gång. Men det tog tre år. Det hände ingenting
            under de här tre åren. Man samlade ihop alltihop och lade fram
            det vid ett enda tillfälle, för att ha någonting att komma med
            till valet, antar jag.
          </note>
          <note>
            Vi har valt en annan väg för vårt arbete, nämligen att försöka
            att ta upp frågor efter hand. Det går inte att göra allt på en
            enda gång.
          </note>
          <note>
            Det är naturligtvis riktigt, som Inge Carlsson påpekar, att beslutet
            våren 1991 kräver en uppföljning, eftersom det var ett antal frågor
            som vi då beslutade om. De måste fullföljas även av den nya regeringen,
            eftersom vi stod bakom väldigt mycket av innehållet i propositionen
            och eftersom vi tog initiativ till en hel del av förslagen.
          </note>
          <note>
            Även om omhändertagande av freoner i avfallet nämndes i propositionen,
            var det en idé som vi fått reservera oss för ett antal gånger
            innan den slutligen kom i ett förslag från den socialdemokratiska
            regeringen.
          </note>
          <note>
            Frågan om protokollet och vad som står i förhandlingsutspelet
            från Sverige kan jag, som jag sade tidigare, inte gå in på. Jag
            är inte bättre på engelska än Inge Carlsson, så jag kan inte hjälpa
            honom på den punkten.
          </note>
          <note>
            Vad skall utskottet heta? Skall det heta miljöutskott eller jordbruksutskott?
            Min uppfattning är att det skall vara ett miljö- och naturresursutskott.
            Naturresurserna är en grundläggande förutsättning för både miljöverksamhet
            och all biologisk verksamhet. Jag tror inte att man bara skall
            handha kemikalier och lagstiftning, utan man skall ha hand om
            naturresursfrågorna. Där innefattar jag jordbruket, skogen, fisket
            och miljön.
          </note>
          <note type="speaker">
            Anf. 59 INGE CARLSSON (s) replik:
          </note>
          <note>
            Herr talman! När f.d. miljöministern Birgitta Dahl informerade
            oss innan hon deltog i viktiga internationella överläggningar
            och förhandlingar behövde hon inte göra det på engelska. Hon kunde
            naturligtvis informera oss på svenska om vilken strategi och vilket
            innehåll som fanns med i regeringens paket. Det är bara att konstatera
            att den här regeringen inte är öppen mot sina främsta förespråkare
            i vårt utskott. Det tycker jag är synd.
          </note>
          <note>
            Lennart Brunander pratar om att det är mycket på gång. Ozonskiktets
            tillstånd är mycket allvarligt.
          </note>
          <note>
            För bara några veckor sedan tog jag del av lantbruksuniversitetets
            utredning om det marknära ozonskiktet. I utredningen konstaterar
            man att svenskt jordbruk går miste om flera miljarder kronor på
            grund av ozonskador.
          </note>
          <note>
            Vi i vårt parti tycker, även om vi inte behandlar den frågan
            i jordbruksutskottet, att man nu måste införa en skatt på de s.k.
            mjuka freonerna. Jag tycker inte att vi behöver vänta längre på
            alla de internationella överenskommelserna. Som jag sade i mitt
            inledningsanförande måste vi i Sverige på något sätt gå före i
            de här olika frågorna. De större globala frågorna skall vi klara
            internationellt. Men man får inte glömma bort sitt eget land.
            En skatt på de mjuka freonerna skulle innebära en stor förstärkning
            av det svenska jordbruket. Bara det borde Lennart Brunander och
            andra kunna driva mer aktivt.
          </note>
          <note type="speaker">
            Anf. 60 LENNART BRUNANDER (c)
          </note>
          <note>
            replik:
          </note>
          <note>
            Herr talman! Det som händer i Köpenhamn är naturligtvis viktigt.
            Jag har fullt förtroende för dem som är där och förhandlar. De
            pågående förhandingarna förs på engelska, så den information som
            kommer därifrån är möjligtvis på engelska. Jag har inte sett den.
          </note>
          <note>
            De mjuka freonerna, som Inge Carlsson pratade om senast, har
            förvisso en betydelse för det ozonskikt som finns där uppe, det
            som vi skall vara rädda om. Därför finns det också anledning och
            motiv att ha en skatt på dessa freoner. Det har även miljöministern
            sagt.
          </note>
          <note>
            Men skall vi klara de här frågorna måste vi veta vad som påverkar
            det ena och vad som påverkar det andra. Det marknära ozonet har
            ett helt annat ursprung än de freoner som vi använder i det sammanhang
            som vi nu talar om. Det är det som går upp. Det marknära ozonet
            skapas bl.a. genom bilavgaser och en del andra utsläpp. Det är
            kväveoxider och kolväten som efter en tid i solljus bildar ozon.
            Det marknära ozonet är då skadligt för all växtlighet. Det klarar
            vi genom att ställa krav på transportväsendet, genom att övergå
            till biobränslen, för att på det sättet få mindre utsläpp.
          </note>
          <note>
            Men vi kommer inte helt bort från problemet ens med biobränslen.
            Kolväten och kväveoxider bildas i olika sammanhang. Det är mycket
            viktigt att vi får ned de halterna, för skadorna på skogen och
            naturen i övrigt är omfattande. Det arbete som vi alla är överens
            om att göra för att skydda naturen, att ha naturvårdsområden så
            att människor kan se hur saker och ting fungerar ute i naturen
            och för att bevara olika växter, är inte särskilt meningsfullt,
            om växtligheten dör därför att vi skapar utsläpp som bildar ett
            marknära ozon.
          </note>
          <note>
            Men det är inte samma sak som det vi diskuterar när vi talar
            om Montrealprotokollet. Det handlar om ozonskiktet i rymden. Det
            andra ozonet är vi skyldiga till här hemma. I stor utsträckning
            är vi skyldiga till de utsläpp som sker. En viss del i södra och
            västra Sverige kommer från Danmark och kanske från Europa, men
            inte mycket.
          </note>
          <note type="speaker">
            Anf. 61 MAX MONTALVO (nyd):
          </note>
          <note>
            Herr talman! I Ny demokratis motion T429 vill vi skapa realistiska
            regler för import av hobbybilar av
          </note>
          <note>
            1976--1988 års modell, intagna för eget bruk.
          </note>
          <note>
            Vad är då hobbyfordon? Hobbyfordon är bilar, motorcyklar och
            andra liknande fordon som man, oftast inom föreningar, större
            delen av tiden håller på och skruvar med. Man är ute på vägarna
            väldigt litet med dessa fordon. De är specialförsäkrade.
          </note>
          <note>
            Man kan även registrera dem i specialregister, om man så vill.
          </note>
          <note>
            Dessa hobbyfordon är mycket viktiga. De stärker livskvaliteten
            hos de människor som tycker om sådana här saker. Att hålla på
            med den sortens negativa inställning som man möts av i utskottsbetänkandet
            är av ondo.
          </note>
          <note>
            Utskottet hänvisar till en behandling av ärendet i
          </note>
          <note>
            JoU8 och avstyrker vår motion. Att
          </note>
          <note>
            Socialdemokraterna bedrev förmynderi över vissa grupper i samhället
            under den tid de satt vid makten känner inte minst hobbybilistena
            till. Men att detta elände skulle fortsätta under en borgerlig
            regering kunde man inte tro, i alla fall inte om man läste de
            uttalanden som vissa partiledare gjorde i hobbybilspressen under
            valrörelsen.
          </note>
          <note>
            Jag citerar här ur den utfrågning som en tidskrift publicerade
            i valrörelsen 1991. Jag återger först frågan som ställdes till
            partiledarna: ''Den 19 april
          </note>
          <note>
            1990 införde nuvarande regeringen, genom retroaktiv lagstiftning,
            en bestämmelse som i praktiken innebär importförbud av personbilar
            av årsmodellerna 1976-88. Kommer partiet att ta bort denna bestämmelse
            om partiet hamnar i regeringsställning?''
          </note>
          <note>
            Carl Bildt säger som svar på detta: ''Ja, vi kommer att arbeta
            för att bestämmelsen tas bort. I riksdagen har vi krävt att regeringens
            beslut ska rivas upp.
          </note>
          <note>
            Import- och handelsbegränsningar ska motverkas på alla områden.''
          </note>
          <note>
            Eftersom Moderaterna är det största partiet i regeringen förmodar
            jag att det fanns någon substans i det uttalandet.
          </note>
          <note>
            Facit av den förda politiken på detta område visar på två möjligheter.
            Antingen har vissa partiledare inte haft sina idéer förankrade
            i det egna partiet, eller så var dessa uttalanden enbart populistiska.
          </note>
          <note>
            Kan sådana uttalanden komma från så seriösa partier? Jag bara
            frågar.
          </note>
          <note>
            Dubbelmoralen visar sig även på annat sätt. Man säger sig vilja
            värna om miljön i första hand.
          </note>
          <note>
            Anledningen till att hobbybilisterna inte kan acceptera den tanken
            är det faktum att bilar som tagits in från Kalifornien inte gått
            igenom besiktningen i Sverige, trots att de haft bättre utrustning.
            Om man eftermonterar en katalysator på en äldre bil kan man besiktiga
            den som vanligt.
          </note>
          <note>
            Då bedöms katalysatorn vara en ljuddämpare. Om man vill registreringsbesiktiga
            en bil med eftermonterad katalysator går den inte igenom besiktningen.
          </note>
          <note>
            Vi i Ny demokrati hävdar att dessa hobbybilar, som går 100 till
            500 mil per år, inte nämnvärt påverkar det globala miljöproblemet.
            Vi anser vidare att man bör stimulera ungdomen till meningsfull
            sysselsättning. Förbud som stoppar kreativa ungdomar i deras bilhobbyutövning
            skapar antipati mot myndigheter. Besvikelsen kan i förlängningen
            leda till spritmissbruk.
          </note>
          <note>
            Vi har däremot förståelse för att myndigheterna vill stoppa dem
            som tar hem bilar för eget bruk -- det heter så -- och sedan gör
            affärer med dessa. Det gagnar inte motorhobbyn. Det finns säkert
            möjlighet att stävja detta, t.ex. genom förbud att avyttra fordonet
            inom tre år. Det finns säkert andra lösningar också. Vi är intresserade
            av att vara med och ta fram dessa lösningar.
          </note>
          <note>
            Herr talman! Den samlade bilden av jordbruksutskottets behandling
            av denna fråga får mig att starkt ifrågasätta om detta ärende
            ligger inom utskottets kompetensområde. Det hade varit mer logiskt
            att frågan behandlats i trafikutskottet.
          </note>
          <note>
            Det är både synd och skam att hålla på med miljöfrågor på en
            nivå där miljöpåverkan är försumbar.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            8 § Kapital för tillväxt
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1992/93:FiU3 Kapital för tillväxt (prop.
          </note>
          <note>
            1992/93:41).
          </note>
          <note type="speaker">
            Anf. 62 ARNE KJÖRNSBERG (s):
          </note>
          <note>
            Herr talman! Denna höst har det talats mycket om vikten av samarbete
            och samverkan. Alla är överens om att stora ansträngningar har
            gjorts från regeringspartierna och från Socialdemokraterna för
            att åstadkomma samsyn om vissa grundläggande förändringar i syfte
            att lösa för vårt land viktiga frågor.
          </note>
          <note>
            Just därför är jag ledsen att behöva konstatera att det i detta
            ärende tyvärr inte har varit så. Man kan fråga sig varför. Jag
            vet inte om det kan finnas någon inneboende sprängkraft i denna
            fråga.
          </note>
          <note>
            Egentligen tror jag inte att det är så. Sättet att hantera ärendet
            är nog betingat av att regeringspartierna i utskottet, för att
            få stöd av Ny demokrati, var -- och tydligen fortfarande är --
          </note>
          <note>
            beredda till snart sagt vad som helst.
          </note>
          <note>
            Detta innebar att vi i finansutskottet i våras vid sittande bord
            fick ett förslag uppläst för oss av utskottets ordförande. Det
            rådde stor förvirring om vad förslaget egentligen innebar, hur
            mycket pengar det gällde, hur organisationen skulle vara och om
            det var ett eller flera bolag som skulle bildas osv. Riksdagens
            beslut innebar att regeringen skulle återkomma med förslag. Det
            har vi här nu.
          </note>
          <note>
            Först vill jag deklarera att det finns skäl för att åtgärder
            vidtas för att underlätta de mindre och medelstora företagens
            möjligheter att få tillgång till riskkapital. Inget tvivel skall
            råda om att vi inser problemen vad gäller denna fråga, inte minst
            mot bakgrund av den finanskris som vi nu, och enligt min bedömning
            för en lång tid framåt, kommer att vara mitt uppe i. Det är uppenbart
            att många mindre och medelstora företag upplever allvarliga problem
            med sin finansiering. Man anser att kreditgivningen stramats åt
            i bankerna och att kraven på säkerhet har skärpts.
          </note>
          <note>
            Än en gång: Vi inser betydelsen av att det finns medel för finansiering
            av små och medelstora företag. Vi har redan tidigare medverkat
            till att resurser ur Allmänna pensionsfonden har använts till
            det ändamålet. Enligt vår mening är det rimligt att en del av
            AP-fondens medel kan placeras i aktier i mindre företag. Vi tycker
            t.o.m. att det kan övervägas om det kan ske genom inrättande av
            sådana riskkapitalbolag som föreslås i propositionen. Men -- och
            det är det avgörande --
          </note>
          <note>
            dessa bolag bör i så fall kvarstanna i Allmänna pensionsfondens
            ägo och även i framtiden bidra till att stärka pensionssystemet.
            Det kan inte vara rimligt att staten inrättar riskkapitalbolag
            och sedan skänker bort dem till storföretag och banker.
          </note>
          <note>
            I det läge som nu råder, med ett ytterst allvarligt läge i den
            offentliga sektorns finansiella sparande, är det inte rimligt
            att försvaga de offentliga finanserna med ytterligare 6,5 miljarder
            kronor.
          </note>
          <note>
            Det är tvärtom fullständigt orimligt att göra så.
          </note>
          <note>
            Borde inte utskottets talesman -- om det är herr
          </note>
          <note>
            Wittbom eller herr Jenevall får ni avgöra själva; det kanske
            är båda -- fundera på hur medborgarna ser på detta? I den s.k.
            krisproposition som utskottet nu bereder läggs onekligen stora
            bördor på Sveriges folk. Det är höjd pensionsålder, försämrade
            sjukförmåner och kraftigt höjda skatter. Samtidigt som detta sker
            står ni i begrepp att skänka bort 6,5
          </note>
          <note>
            miljarder kronor.
          </note>
          <note>
            Jag påstår att denna generositet med allmänna medel är minst
            sagt uppseendeväckande. Jag påstår dessutom att det är uppenbara
            risker för att det ni nu gör hos stora breda medborgargrupper
            kommer att uppfattas som om det ekonomiska läget inte är så allvarligt
            som ni, och också vi, påstår. Kan regering och riksdag skänka
            bort 6 500 miljoner kronor till företag, många stora, och banker,
            då kan det väl inte vara så farligt med ekonomin, säger man sig.
            Förstår ni inte att ni ''leker med elden''?
          </note>
          <note>
            Herr talman! Först ville jag ta upp sakinnehållet i utskottets
            förslag, men jag måste faktiskt ett ögonblick uppehålla mig vid
            majoritetens övermaga sätt att hantera frågan. Som jag tidigare
            sade fick vi i våras i utskottet ett förslag uppläst, inte ett
            papper. Detta upplästa förslag fick vi efter flera bordläggningar
            för, som det sades, ''ytterligare beredning bland regeringspartierna''.
          </note>
          <note>
            Regeringen har därefter haft mer än fyra månader på sig att hantera
            frågan i regeringskansliet. Jag förstår att det har varit många
            stridiga viljor inblandade i detta beredningsarbete. Det har jag
            inga synpunkter på. Det är majoritetens problem.
          </note>
          <note>
            Vad jag däremot har synpunkter på är att när förslaget nu kom
            tillbaka var det fortfarande dåligt handlagt. Inte något som helst
            remissförfarande var genomfört. När vi då, med stöd av riksdagsordningens
            4 kap. 10 § begärde att ärendet skulle remitteras till Riksbanken,
          </note>
          <note>
            Finansinspektionen och konstitutionsutskottet, då förebar majoriteten
            ''allvarligt men'' för att vägra oss dessa remisser.
          </note>
          <note>
            Herr talman! Någon måtta borde det vara på majoritetens maktfullkomlighet.
            Enligt förarbetena till riksdagsordningen är rätten att erhålla
            upplysningar och yttranden konstruerad som en minoritetsrättighet.
            Grundlagberedningen förutsatte att utskotten vid sådan begäran
            skulle visa generositet. Mycket kan sägas, men visat generositet,
            det har utskottets majoritet verkligen inte gjort i den här frågan.
            Majoriteten har inte heller anfört några verkliga skäl för att
            förvägra de begärda remisserna. Man har bara rent allmänt sagt
            att remissen skulle fördröja behandlingen och bildandet av de
            nya bolagen.
          </note>
          <note>
            Det är för varje insiktsfull bedömare uppenbart att de skäl som
            majoriteten anför inte räcker för att åberopa avsevärt men. Detta
            kan påstås om snart sagt varje ärende i denna riksdag. Jag påstår
            att majoriteten inte har handlat i enlighet med grundlagens avsikt
            och -- och detta är det allvarliga, herr talman -- har därmed
            eliminerat grundlagens minoritetsskydd.
          </note>
          <note>
            Allmän brådska -- i det här fallet för att beredningen skötts
            valhänt -- kan inte och får inte vara skäl för att avvisa en minoritets
            begäran om ytterligare upplysningar för att riksdagen skall veta
            att beslut fattade i denna kammare är korrekta och väl underbyggda.
          </note>
          <note>
            Sammanfattningsvis: Som jag visat är detta ärende för det första
            dåligt berett. För det andra har inte majoriteten visat skälig
            hänsyn till vår begäran om inhämtande av ytterligare upplysningar.
          </note>
          <note>
            Det viktiga är dock att förslaget är orättfärdigt i ett för landet
            allvarligt läge. När ni, och i vissa stycken även vi, ställer
            stora krav på uppoffringar hos landets medborgare, när statsministern
            som vi hörde för några timmar sedan här i kammaren annonserade
            att det s.k. tredje krispaketet skall genomföras i stora delar
            och t.o.m. tidigareläggas, just då är ni beredda att skänka bort
            6 500 miljoner kronor. Är ni fullständigt renons på vad som är
            politiskt riktigt och klokt? Har ni ingen som helst känsla för
            rättvisa?
          </note>
          <note>
            Det vore förmätet av mig att ge regeringsföreträdarna några råd.
            Därför avstår jag från det. Jag vill bara konstatera: I denna
            fråga har ni valt konfrontationens väg, inte samverkans. I
          </note>
          <note>
            denna fråga har ni valt strid, inte fred. Ni har inte ens valt
            vapenvila.
          </note>
          <note>
            Herr talman! Jag vill yrka bifall till samtliga sreservationer
            och avslag på propositionens förslag.
          </note>
          <note type="speaker">
            Anf. 63 BENGT WITTBOM (m):
          </note>
          <note>
            Herr talman! Jag tycker att Arne Kjörnsberg tog i alldeles väldigt.
            För att ta formaliafrågan först vill jag bara påminna Arne Kjörnsberg
            om att han inte är helt fri från erfarenhet av att köra över minoritetsskyddet
            i frågor som är mycket större än denna. Som exempel kan jag nämna
            införandet av förnyelsefonderna, då man snabbt klippte 20
          </note>
          <note>
            miljarder kronor från det svenska näringslivets kassor, samtidigt
            som man förvägrade en ordentlig beredning i det ärendet. Arne
            Kjörnsberg tycker uppenbarligen att det går bra med bristande
            beredning när man tar pengar från näringslivet men kräver en mycket
            omfattande beredning när man vid något enstaka tillfälle vill
            ge närigslivet någonting tillbaka, vilket i dag är nödvändigt.
          </note>
          <note>
            Herr talman! Beträffande ''allvarligt men'' räcker det med att
            läsa upp några siffror. Antalet konkurser i Sverige som berörde
            företag var 17 378
          </note>
          <note>
            1991. Dessa konkurser berörde nästan 65 000
          </note>
          <note>
            anställda. Fram till september i år har antalet konkurser varit
            drygt 15 000. Så här långt har nästan 60 000 anställda berörts.
            Vad kan då vara viktigare än att riksdagen tar sitt ansvar och
            ser till att vi i bank- och finanskrisens Sverige gör vad vi kan
            för att få en fungerande riskkapital- och företagsfinansieringsmarknad.
            Allt som fördröjer ett beslut i den riktningen bidrar ytterligare
            till att försvaga svenskt näringsliv och till att ställa fler
            människor utan riktiga jobb. Det ansvaret är i alla fall inte
            den här riksdagsmajoriteten beredd att ta på sina axlar. Men det
            är tydligen Arne Kjörnsberg och Socialdemokraterna.
          </note>
          <note>
            Herr talman! Dagens beslut är steg 1 i den konkreta avvecklingen
            av löntagarfonderna.
          </note>
          <note>
            Grundstrukturen i det förslag som finansutskottet lägger fram
            svarar väl emot kravet på att tidigare konfiskerade vinstmedel
            till löntagarfonderna skall återgå till företagen.
          </note>
          <note>
            Som vi hörde av Arne Kjörnsberg fortsätter
          </note>
          <note>
            Socialdemokraterna nu som under hela striden och processen om
            löntagarfonderna att bråka och göra motstånd, trots att vi vet
            att löntagarfonderna under den tid som de verkade inte avsatte
            några som helst positiva resultat. Tvärtom blev löntagarfonderna
            en halvmesyr som socialiseringsinstrument betraktat, såväl utifrån
            politiska som utifrån ekonomiska utgångspunkter.
          </note>
          <note>
            Men i stället för att tyst lämna de av verkligheten raserade
            bastionerna fortsätter
          </note>
          <note>
            Socialdemokraterna att göra motstånd. Man undrar varför, men
            slutsatsen är ganska uppenbar.
          </note>
          <note>
            Djupt i den socialdemokratiska partisjälen finns ännu socialiseringsambitionerna
            kvar, vilket Arne
          </note>
          <note>
            Kjörnsberg bekräftar genom att säga att det visserligen är viktigt
            med riskkapitalsatsningar men att dessa skall ske inom AP-fondernas
            ram. Sedan faller man tillbaka på sin gamla och tydligen ännu
            aktuella idé, att man vill fortsätta att bygga för att göra svenskt
            näringsliv i ännu högre utsträckning mer och mer beroende av staten.
            Den politiken ställer inte den här riksdagsmajoriteten upp på.
          </note>
          <note>
            Finansutskottet föreslår nu riksdagen att genom ett första beslut
            väsentligt öka tillgången på reellt riskvilligt kapital. Det är
            meningen att 6,5 miljarder kronor skall sättas in i en decentraliserad
            organisation med verksamhet över hela landet.
          </note>
          <note>
            Organisationen framgår av utskottets betänkande, men i korthet
            skall den bestå av två portföljbolag med drygt 2 miljarder i eget
            kapital. Dessa portföljbolag skall verka tillsammans med sex riskkapitalbolag,
            vart och ett med 400 miljoner kronor i eget kapital. I denna organisation
            finns det också utomordentligt stora ambitioner att skapa en heltäckande
            verksamhet över hela landet och att hitta alla de riskvilliga
            och bra projekt som behöver finansiering. Dessutom finns ambitionen
            att samverka med andra aktörer på marknaden, som har visat sig
            vara duktiga på att göra lönsamma placeringar. På det sättet kommer
            ambitionerna att kunna skapa bra utvecklingsförutsättningar att
            realiseras.
          </note>
          <note>
            Herr talman! En uppgift för den nya organisationen är, förutom
            att utveckla den svenska riskkapitalmarknaden, att se till att
            det skapas en marknad för försörjning av mellankapital till framför
            allt de mogna företag som inte tidigare har haft någon sådan marknad.
            Detta är en viktig uppgift för att dagens svenska näringsliv skall
            kunna fortsätta att utvecklas.
          </note>
          <note>
            För oss är det alldeles naturligt med privatisering av riskkapitalbolagen,
            Arne Kjörnsberg. Det sätt som vi har valt att lämna tillbaka löntagarfondspengarna
            på är ganska finurligt.
          </note>
          <note>
            Medlen återgår till de företag som har betalat in vinstdelningsskatt
            i proportion till inbetalade pengar. Företagen får alltså inte
            några pengar, utan de får tillbaka inbetalade medel i form av
            aktier.
          </note>
          <note>
            Med aktierna följer ett ansvar att på bästa möjliga sätt förvalta
            det kapital som aktierna representerar.
          </note>
          <note>
            Herr talman! På det sättet blir denna del i utskiftningen av
            löntagarfondsmedlen inte bara ett utlovat återförande av medel,
            -- ett viktigt steg i avvecklingen av löntagarfonderna -- utan
            också en utmaning för svenskt näringsliv att förvalta dessa medel
            på ett sätt som gör att de växer i värde, att de sätts in i utvecklingsbara
            projekt och att de används av svenskt näringsliv som ett viktigt
            medel för att skapa den utveckling som vi så oundgängligt behöver
            för att få balans i svensk ekonomi, för att få en tillväxt i riktiga
            nya jobb och för att få en bra utveckling i vårt land.
          </note>
          <note>
            Herr talman! Jag förstår att Arne Kjörnsberg inte riktigt ställer
            upp på de grundläggande tankar som ligger bakom finansutskottets
            majoritetsförslag.
          </note>
          <note>
            Det blir uppenbart vid en tillbakablick på den filosofi som ligger
            till grund och som har legat till grund för socialdemokratiska
            satsningar via regering och riksdag på företagsutveckling i vårt
            land. Socialdemokraterna har hela tiden utgått ifrån tanken att
            politiker bättre skulle förstå hur resurser i näringslivet skall
            användas för att skapa utveckling. Ni socialdemokrater har haft
            tillfälle att hålla på med detta i ganska många år. Ni har skapat
            stödprogram, statliga investmentbolag, löntagarfonder och allt
            vad det är. Resultaten kan vi avläsa: oerhört mediokra. Hade de
            varit framgångsrika skulle vi i Sverige i dag ha haft ett starkt
            och omfattande näringsliv. Det har vi inte, herr talman! Det är
            just dessa problem som vi kämpar med nu.
          </note>
          <note>
            Nuvarande riksdagsmajoritet vänder på pannkakan och utgår från
            att de som sköter svenskt näringsliv har ägaransvar och att de
            som driver små och medelstora svenska företag är bättre skickade
            att svara för satsningar, risktagande och insatser för att få
            svenskt näringsliv att växa, därav den för oss mycket naturliga
            konstruktionen som det här förslaget har fått.
          </note>
          <note>
            Herr talman! Jag förstår att Arne Kjörnsberg och
          </note>
          <note>
            Socialdemokraterna bråkar i formaliafrågorna av den mycket enkla
            anledningen att de i sakfrågan har mycket svårt att hitta argument
            mot det nu framlagda förslaget. I den politiska frågan förstår
            jag Arne Kjörnsberg, för som känslostämningarna är ute i det svenska
            samhället i dag måste det vara nästintill otänkbart att ställa
            sig i talarstolen och föreslå en fortsatt politik av gammal socialdemokratisk
            modell, där utgångspunkten var att öka den politiska sektorns
            inflytande över näringslivet och därmed driva fram en utveckling
            mot ett alltmer socialiserat svenskt näringsliv.
          </note>
          <note>
            Herr talman! Jag yrkar bifall till utskottets hemställan i dess
            helhet.
          </note>
          <note type="speaker">
            Anf. 64 ARNE KJÖRNSBERG (s) replik:
          </note>
          <note>
            Herr talman! Bengt Wittbom -- välkommen herr näringsminister
            -- tycker att jag bråkar och gör motstånd. Han förtar mig dessutom
            rättigheten att göra det, inte utsagt men outsagt. Det är en självklarhet,
            herr Wittbom, att jag företräder mina väljare. Så länge talmannen
            inte klubbar ner mig förbehåller jag mig faktisk rätten att framföra
            mina åsikter i denna kammare. Om Wittbom t.o.m. vill kalla det
            för att bråka, ta i och göra mostånd, är det helt okej för min
            del. Jag ser det närmast som ett överbetyg när betygsättningen
            kommer från det hållet.
          </note>
          <note>
            Herr Wittbom säger att det för er är alldeles normalt att återbetala
            vinstdelningsskatten. Om dessa pengar hade funnits kvar i företagen
            -- låt oss hypotetiskt anta att någon vinstdelningsskatt inte
            utgått -- tror herr Wittbom då att de anställda i företagen hade
            fått en del utav dessa pengar? Jag påstår att det skulle ha blivit
            så. Svensk fackföreningsrörelse -- både på arbetar- och tjänstemannasidan
            -- är så stark att den skulle ha sett till att förhandla sig till
            delar av dessa pengar.
          </note>
          <note>
            Men nu skall ni ge tillbaka pengarna till stora och små företag
            och till banker.
          </note>
          <note>
            Herr Wittbom anklagar mig och det parti som jag representerar
            för att ha socialiseringsambitioner.
          </note>
          <note>
            Låt mig erkänna -- detta kommer från hjärtat herr
          </note>
          <note>
            Wittbom -- att så bra på att socialisera som ni är, har vi aldrig
            varit. Förra mandatperioden, 1976--1982, som ni hade regeringsansvaret
            var det så. Nu är det likadant. I nästa valrörelse kan vi nog
            inte utfästa så speciellt många vallöften, men ett vill jag formulera,
            herr Wittbom: Vi lovar att så snart som möjligt privatisera de
            banker som ni nu med fantastisk fart håller på att socialisera.
          </note>
          <note>
            Beträffande sakfrågan: Ni lämnar tillbaka 6 500
          </note>
          <note>
            miljoner kronor samtidigt som ni begär stora uppoffringar av
            medborgarna i Sverige. Det är detta som är orättfärdigt och fel
            och som jag bekämpar.
          </note>
          <note type="speaker">
            Anf. 65 BENGT WITTBOM (m) replik:
          </note>
          <note>
            Herr talman! Arne Kjörnsberg får naturligtvis säga precis vad
            han vill från denna talarstol. Det reglerar inte jag, utan talmannen.
            Men Arne Kjörnsberg får ju finna sig i att bli emotsagd.
          </note>
          <note>
            Skälet till att jag faktiskt uppfattar Arne
          </note>
          <note>
            Kjörnsbergs inlägg i betänkandets huvudreservation som bråkigt
            motstånd är att ni socialdemokrater inte har mycket att säga i
            själva sakfrågan. Där säger ni heller inte mycket. Det är litet
            en passant -- det är säkert så att svenskt näringsliv och de små
            och medelstora företagen behöver riskvilligt kapital, punkt. Därefter
            går ni in på formaliafrågor.
          </note>
          <note>
            För det första sitter inte medvetenheten om de stora behov som
            finns ute i näringslivet särskilt djupt. För det andra tycks det
            vara de formella och politiska utgångspunkterna som är viktigare
            för er.
          </note>
          <note>
            Jag tror att jag nästan kan om inte lova så i alla fall säga
            till herr Kjörnsberg att om löntagarfondspengarna hade funnits
            kvar i företagen och om löntagarfonderna inte hade funnits, hade
            utvecklingen i svenskt näringsliv under de år som de fanns varit
            väsentligen bättre.
          </note>
          <note>
            Detta har två orsaker. Den ena är naturligtvis att man undandrog
            företagen resurser. Den andra är den psykologiskt oerhört negativa
            stämning som inrättandet av löntagarfonderna skapade. Att ge tillbaka
            pengar från löntagarfonderna är för oss naturligt Det kan inte
            vara överraskande för Arne
          </note>
          <note>
            Kjörnsberg. Löftet utfästes vid det tillfälle då riksdagen fattade
            beslut om att inrätta löntagarfonderna.
          </note>
          <note>
            Mycket kan sägas om socialisering i kristider, Arne
          </note>
          <note>
            Kjörnsberg. Man kan vända på det hela och säga att det tycks
            vara så att borgerliga regeringar och majoriteter återkommande
            tycks få uppgiften att sopa upp efter misslyckad socialdemokratisk
            politik.
          </note>
          <note>
            Jag tycker att Arne Kjörnsberg skall tala mycket tyst om bankerna.
            Orsaken till sakernas tillstånd är väl kända, och ansvaret har
            tagits gemensamt av regeringspartierna och Socialdemokraterna.
          </note>
          <note>
            Därför skall vi väl inte strida om detta. Jag tycker att vi skall
            sänka tonläget något och ägna oss åt den faktiska problematiken.
          </note>
          <note type="speaker">
            Anf. 66 ARNE KJÖRNSBERG (s) replik:
          </note>
          <note>
            Herr talman! Bengt Wittbom säger att talmannen reglerar vad som
            sägs från denna talarstol. Det är jag glad för.
          </note>
          <note>
            Det enda som jag reagerade för i min förra replik var att Bengt
            Wittbom gjorde en stor affär av att jag råkade ha åsikter om detta
            -- jag var bråkig, jag gjorde motstånd, osv. Bengt Wittbom sade
            att jag hanterade sakfrågan en passant, som han uttryckte det.
          </note>
          <note>
            Jag vill påminna kammarens ledamöter om att jag faktiskt sade
            att man först skulle ta upp sakfrågan, eftersom jag tycker att
            den är viktig. Jag tog upp den t.o.m. i två omgångar. Sedan avslutade
            jag mitt anförande med sakfrågan. Men det var viktigt och nödvändigt
            för mig att för kammaren också tala om hur majoriteten i finansutskottet
            uppträder och hur den hanterar riksdagsordningens formuleringar
            om minoritetsskydd. Då tillåter jag mig faktiskt att göra detta,
            herr Wittbom.
          </note>
          <note>
            Ni skall ge tillbaka pengarna till företagen. Min korta och enkla
            fråga kvarstår: Tror herr Wittbom att någon del av pengarna, om
            de hypotetiskt tänkt hade varit kvar i företagen, på något sätt
            hade tillkommit löntagarna?
          </note>
          <note>
            Nu delar ni ut aktier till ett värde av 6 500 miljoner kronor.
            Detta gör ni till stora och små företag och till banker. Samtidigt
            kräver ni stora uppoffringar av Sveriges medborgare.
          </note>
          <note>
            När det gäller sakfrågan råkar det vara på det sättet att det
            redan i dag finns ungefär 20
          </note>
          <note>
            riskkapitalbolag. Flera av dem har statlig anknytning. I dessa
            finns det 2 500 miljoner kronor.
          </note>
          <note>
            Bara 900 miljoner kronor av dessa pengar är investerade som riskkapital.
          </note>
          <note>
            Jag vill ställa en fråga till herr Wittbom. Hur många konkurser
            -- inte exakt, inte på hundratalet, bara så där mellan tummen
            och pekfingret -- kommer att kunna undvikas när ni inför dessa
            riskkapitalbolag?
          </note>
          <note>
            Herr Wittbom gjorde i sitt första inlägg en uppräkning av antalet
            konkurser, vilket är väl känt för mig. Men frågan är hur många
            konkurser som kommer att kunna undvikas på grund av att ni nu
            delar ut 6,5 miljarder.
          </note>
          <note type="speaker">
            Anf. 67 BENGT WITTBOM (m) replik:
          </note>
          <note>
            Herr talman! Som svar på Arne Kjörnsbergs fråga kan jag bara
            säga att fler bra riskprojekt under alla omständigheter kommer
            att finansieras. Därmed blir det en bättre utveckling i fler företag.
            Det är det som målsättningen med det beslut som vi nu är på väg
            att fatta. Det är också detta som är väsentligt för svenskt näringsliv
            och för våra möjligheter att bidra till flera riktiga jobb i en
            arbetslöshetssituation som är krisartad.
          </note>
          <note>
            Jag bara undrar, Arne Kjörnsberg, av vilket skäl ni så sent gick
            in på formaliafrågan. Jag vill bara erinra om att riksdagen fattade
            beslutet om att inrätta riskkapitalbolagen i våras. Det har gått
            månad efter månad sedan dess. Ärendet har varit föremål för behandling
            i utskottet, och det var först vid slutbehandlingen som Socialdemokraterna
            reste frågan om remisser och beredning. Jag tycker att det talar
            för sig självt.
          </note>
          <note>
            Det andra som gör mig litet förundrad är att det i
          </note>
          <note>
            Socialdemokraternas huvudreservation, trots vetskap sedan i våras
            om att en omfattande riskkapitalbolagsverksamhet omfattande 6,5
          </note>
          <note>
            miljarder kronor skulle komma att inrättas, finns knappt en mening
            som pekar på ett alternativ. Det finns inte mycket i Arne Kjörnsbergs
            inlägg här i dag som talar om ett alternativ, utan han gör bara
            ett kort konstaterande om att det nog är möjligt att företagsamheten
            i Sverige behöver ökad tillgång på riskkapital. Herr talman! Jag
            tycker att också detta talar för sig självt.
          </note>
          <note>
            Arne Kjörnsberg frågade om löntagarna skulle ha fått del av pengarna
            om de aldrig hade dragits in till löntagarfonderna. Ja, naturligtvis
            skulle de ha fått det. De hade fått del av en bättre utveckling
            i svenskt näringsliv -- högre tillväxt. Det är väl en självklarhet.
          </note>
          <note>
            När beslutet om att inrätta löntagarfonderna fattades här i riksdagen,
            stod riksdagsledamöterna i gamla riksdagshuset och tittade på
            de 120 000--
          </note>
          <note>
            130 000 företagare som protesterade. Om Arne
          </note>
          <note>
            Kjörnsberg och Socialdemokraterna inte har förstått vilken hämsko
            när det gäller framtidstro och annat som detta lade på svenskat
            näringsliv under lång tid, då har jag en viss förståelse för vad
          </note>
          <note>
            Arne Kjörnsberg har sagt här i dag.
          </note>
          <note>
            Andre vice talmannen anmälde att Arne
          </note>
          <note>
            Kjörnsberg anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 68 BO G JENEVALL (nyd):
          </note>
          <note>
            Herr talman! Ärade meddebattörer! Jag skulle först vilja hälsa
            näringsministern välkommen till kammaren. Det är inte särskilt
            vanligt att ministrarna går in i kammardebatter om utskottsärenden.
            Jag tycker att det är trevligt, och jag tar det som ett uttryck
            för att även näringsministern anser att detta är en mycket viktig
            fråga.
          </note>
          <note>
            Det är dessutom en stor dag för svenskt näringsliv.
          </note>
          <note>
            Detta är en av de allra största satsningarna på svenskt näringsliv,
            kanske den allra största någonsin. Det borde uppmärksammas litet
            mer.
          </note>
          <note>
            Historiken bakom att detta förslag har framkommit är naturligtvis
            att det finns ett behov av denna satsning. Idéerna uppkommer hos
            enskilda människor och hos små företagare -- tyvärr mera sällan
            i storföretagen. Men de har haft mycket svårt att få något kapital
            till att förverkliga sina idéer.
          </note>
          <note>
            Detta förslag är ett viktigt inslag i detta sammanhang.
          </note>
          <note>
            I början av förra årtiondet infördes venturekapitalet. Man trodde
            då att man skulle kunna kopiera den amerikanska modellen. Det
            visade sig snart att det var en felsatsning. Den amerikanska modellen
            utgick från 320 miljoner människor. Men det är svårt att applicera
            detta på
          </note>
          <note>
            8 miljoner människor. Nu kan vi kanske få en möjlighet att få
            en annan effekt av det, eftersom vi snart står inför EG-inträdet
            och då får en motsvarande storlek på befolkningsunderlaget.
          </note>
          <note>
            Det är framför allt det otillräckliga egenkapitalet hos företagen
            som gör att de har svårt att utvecklas.
          </note>
          <note>
            De får i och med detta en dålig soliditet, vilket i sin tur innebär
            att de inte blir kreditvärdiga och inte kan låna pengar.
          </note>
          <note>
            Det som vi tycker var viktigt för denna satsning var snabbhet.
            Vi tog beslutet i kammaren den 3 juni, och det hela är ju i praktiken
            i drift sedan början av oktober. Vi fattar i dag det formella
            sista beslutet vad gäller privatiseringen.
          </note>
          <note>
            Vad som är viktigt i detta sammanhang är ju att få till stånd
            en mångfald. I ursprungsförslaget, som vi ju ligger bakom, hade
            vi skrivit detta i singularisform. Vi har haft nöjet och glädjen
            att under hand delta i arbetet, där man gemensamt kunnat komma
            fram till att den lösning som nu presenteras är ännu mycket bättre.
            Det är ett bra exempel på vad som kan göras med gott samarbete.
          </note>
          <note>
            Jag kan intyga att det ligger mycket arbete bakom det här, eftersom
            jag till stor del har deltagit i detta arbete. För varje fråga
            som reses uppstår ju omedelbart tio nya. Det ser mycket enkelt
            ut när det är färdigt, men jag försäkrar att det ligger ett stort
            arbete där bakom.
          </note>
          <note>
            Det är nu mycket viktigt att hjälpas åt -- och där har regeringen
            en mycket väsentlig uppgift -- med att verkligen få ut de positiva
            signalerna om det här till näringslivet, så att näringslivet kan
            räta på ryggen och få tillbaka litet grand av tilltron till framtiden.
          </note>
          <note>
            Det här är faktiskt en mycket stor satsning, men det är till
            skillnad från andra satsningar inte något bidragsgivande eller
            någon regionalpolitisk åtgärd.
          </note>
          <note>
            De här pengarna skall användas på ett effektivt sätt till att
            verkligen stödja de goda idéerna och de nya produkterna, och det
            kan leda till framtidens företag som kan ge oss både inkomster
            och arbete.
          </note>
          <note>
            De positiva signalerna skall inte underskattas. Det är synd att
            vi bara läser om kris, kris och åter kris i tidningarna. Jag tycker
            att det är dags även för media att hjälpa till med att föra fram
            de positiva sakerna.
          </note>
          <note>
            Jag tycker att media borde ha observerat detta mera. TV-kamerorna
            borde ha snurrat här, och radion borde ha direktsänt debatten.
            Det här är en stor händelse i svenskt näringsliv. Men jag hoppas
            att regeringen i stället med sina resurser kan föra ut detta budskap,
            så att det blir mera spritt än hittills.
          </note>
          <note>
            Med det här får näringslivet faktiskt sitt eget riskkapital.
            De här pengarna kommer ju ursprungligen från näringslivet, och
            de sätts nu bokstavligen i händerna på näringslivet för att det
            skall få den spänst som vi eftersträvar. Det är också viktigt
            att näringslivet nu tar sitt ansvar. När det här är sjösatt överlämnas
            det till normala kommersiella krafter, och vi vet att de ibland
            har sina avigsidor.
          </note>
          <note>
            Men jag är säker på att dessa bolag med sina styrelser, som ju
            är helt näringslivsrelaterade, känner det här och kommer att visa
            att det är näringslivet som kan sätta fart på utvecklingen. Det
            skulle vara en stor besvikelse om det inte utvecklar sig i enlighet
            med de bakomliggande tankegångarna.
          </note>
          <note>
            Man måste i detta sammanhang konstatera att löntagarfonderna
            var en felaktig satsning. Vad gjorde man med löntagarfondskapitalet,
            som egentligen skulle ha gjort samma sak som riskkapitalbolagen
            nu skall göra, nämligen satsa på näringslivet och utveckla det?
            Jo, i stället köpte man börsaktier för att på så vis vara med
            i 80-talets rally och se om man kunde utöka kapitalet. Det var,
            lindrigt sagt, en fullständig flopp.
          </note>
          <note>
            Men det var en god sak med löntagarfonderna, vars former vi nu
            har avvecklat men vars positiva del är kvar, nämligen det ansamlade
            kapitalet, som vi nu kan använda med förnuft, så att det till
            slut får den effekt på näringlivet som det från början var avsett
            att ha. Det samlades in under tider med god lönsamhet i näringslivet,
            och vi kan nu använda det under en tid när det verkligen är dåliga
            tider för näringslivet.
          </note>
          <note>
            Något annat som måste sägas nu och förhoppningsvis kommer att
            sägas många gånger framöver är att de här företagen bör ta den
            möjlighet som de har att gå in och göra räddningar av företag
            som råkar illa ut på grund av bankernas agerande. Den berömda
            pendeleffekten har ju ställt till mycket bekymmer även för sunda,
            annars livskraftiga och långsiktigt riktiga företag genom att
            helt enkelt rycka undan deras kapitalbas, ofta med tre dagars
            varsel.
          </note>
          <note>
            De nu aktuella företagen har möjlighet att ställa garantier för
            att motverka att t.ex. ett bolag med 50
          </note>
          <note>
            anställda på några veckor blir förstörda, så att arbetslösheten
            utökas med motsvarande antal personer. Kanske kan bara ett par
            miljoner få den verksamheten på fötter igen, så att vi kan behålla
            ett företag i sund utveckling. Det en mycket viktig uppgift, och
            jag vet att det redan har skett i ett fall.
          </note>
          <note>
            Jag är övertygad om att vi kommer att få se mer av detta.
          </note>
          <note>
            Vidare är nu det omöjliga faktiskt genomfört. Det sades från
            början att man inte kunde genomföra denna privatisering, eftersom
            det var tekniskt ogörligt. Nu har vi sett att det går, och det
            hälsar vi med tillfredsställelse. Den resterande tredjedelen av
            det mjuka kapitalet kommer inom några veckor, och då är kedjan
            sluten. Jag vill även i detta sammanhang ge en eloge till Näringsdepartementet
            och dess tjänstemän, som har gjort ett bra arbete i detta sammanhang.
            Jag är säker på att även den mjuka delen kommer att landa på sätt
            sätt.
          </note>
          <note>
            Om vi bara kan vaska fram en enda oslipad diamant och på så vis
            få embryot till ett nytt ABB eller
          </note>
          <note>
            Ericsson, har hela denna satsning varit mycket lyckad. Jag är
            övertygad om att vi hittar både guldklimpar och diamanter när
            vi börjar vaska.
          </note>
          <note>
            Med detta, herr talman, yrkar jag bifall till utskottets hemställan.
          </note>
          <note type="speaker">
            Anf. 69 ARNE KJÖRNSBERG (s) replik:
          </note>
          <note>
            Herr talman! Det är en stor dag för svenskt näringsliv, den allra
            största någonsin, sade
          </note>
          <note>
            Jenevall. Ja, det beror kanske på med vilka mått man mäter, herr
            Jenevall. Detta var ett sätt för honom att revalvera -- märk väl
            inte devalvera -- sitt och sitt eget partis inflytande på den
            här frågan.
          </note>
          <note>
            Men det är kanske ännu större än vad jag tidigare har anat. Möjligen
            kommer den fortsatta debatten att visa det.
          </note>
          <note>
            Herr Jenevall hade velat ha TV och radio osv. här i dag, och
            detta skulle vara den kanske största dagen någonsin för svenskt
            näringsliv. Vi får väl se om det är lånta fjädrar eller något
            realt bakom herr
          </note>
          <note>
            Jenevalls påstående.
          </note>
          <note>
            Men, herr talman, jag är skakad. Antingen måste näringsministern
            säga att Jenevall inte talar sanning eller också kommer jag att
            aktualisera en KU-
          </note>
          <note>
            prövning av det här ärendet. Bo Jenevall sade samma sak två gånger,
            formulerat på litet olika sätt.
          </note>
          <note>
            Först sade han att det som var viktigt var snabbhet och att detta
            i praktiken redan är i drift sedan början av oktober. Nu gäller
            det att ta det formella beslutet.
          </note>
          <note>
            Herr näringsminister! Jag hemställer, jag t.o.m.
          </note>
          <note>
            kräver, att som ledamot av denna kammare få reda på om departementet
            föregått beslutet i riksdagen.
          </note>
          <note>
            Om ni har gjort det, är det ett allvarligt fel mot gällande grundlagar.
            Om ni inte har gjort det, talar herr Jenevall inte sanning.
          </note>
          <note>
            I den andra delen av Bo Jenevalls inlägg där den här frågan berördes
            sade han att de här bolagen, de som ännu inte skall finnas, redan
            har agerat. Han känner till ett fall där de har gått in för att
            ställa en garanti. Detta är allvarliga saker, herr näringsminister.
          </note>
          <note>
            Låt mig ställa en hypotetisk fråga till Jenevall. Om inte någon
            vinstdelningsskatt hade utgått, tror herr
          </note>
          <note>
            Jenevall att landets löntagare då hade fått ta del av de pengarna
            i form av höjd lön? Och om han tror det, tycker han då att det
            är riktigt att nu lämna tillbaka pengarna till stora och små företag
            liksom till banker?
          </note>
          <note type="speaker">
            Anf. 70 BO G JENEVALL (nyd) replik:
          </note>
          <note>
            Herr talman! Det är alltid roligt att lyssna på Arne
          </note>
          <note>
            Kjörnsberg. Han är en god debattör, och han är även en stor formalist.
            Jag tar upp den sista frågan först. Ja, jag tror verkligen att
            löntagarna hade fått del av detta. Många företag som nu har råkat
            illa ut hade i stället varit på grön kvist, och det hade säkert
            skapat fler arbetstillfällen.
          </note>
          <note>
            Vad gäller den andra frågan tycker jag att Arne
          </note>
          <note>
            Kjörnsberg är rent okunnig. De sex riskkapitalbolagen har nämligen
            funnits länge. De har varit i drift sedan lång tid tillbaka och
            har varit en juridisk enhet, som har kunnat fatta vilka beslut
            som helst, oavsett det beslut som vi fattar här i kammaren i dag.
          </note>
          <note>
            Det som de nu kommer att få är helt enkelt en tillkommande, delvis
            ny ägarkrets. Det har ingenting med deras juridiska möjlighet
            att arbeta under hela denna tid, varken före eller efter denna
            satsning. Det var det som jag syftade på.
          </note>
          <note>
            Jag kan också komma tillbaka litet grand till någonting som Arne
            Kjörnsberg sade förut, nämligen att man skänker bort pengarna.
            Vi anser tvärtom att företagen nu får tillbaka en del av de pengar
            som de tidigare orättmätigt har tvingats betala in. Jag tror att
            jag med detta har besvarat de frågor som jag har fått.
          </note>
          <note type="speaker">
            Anf. 71 ARNE KJÖRNSBERG (s) replik:
          </note>
          <note>
            Herr talman! Bo Jenevall tycker att det är roligt att debattera
            med mig. Tack så mycket.
          </note>
          <note>
            Dessutom tycker herr Jenevall att jag är okunnig.
          </note>
          <note>
            Jag lyssnar bara på vad Jenevall säger. Vi kan läsa det i protokollet
            sedan, men jag repeterar det, eftersom jag faktiskt noterade nyckelorden.
          </note>
          <note>
            Han sade att det som var viktigt i denna fråga var snabbhet och
            att de här företagen i praktiken redan var i drift sedan början
            av oktober.
          </note>
          <note>
            Nu sade Jenevall i det senaste inlägget att de minsann är i drift
            sedan länge. Hur var det nu: Är de i drift sedan länge tillbaka
            eller sedan början av oktober? Jenevall har nu en replik kvar
            och kan lämligen svara på den frågan. Nyckelpunkten här är nämligen
            om det har begåtts brott mot landets grundlagar eller inte.
          </note>
          <note>
            Jenevall! Om det nu är så att en del av dessa pengar enligt Jenevalls
            uppfattning tillhör löntagarna, är det då inte konstigt att lämna
            tillbaks dem till 155
          </note>
          <note>
            eller 156 stora företag, de företag som skall äga aktierna i
            portföljbolagen, till ett antal banker och till 15 550 eller 15
            600 småföretag, men inte ge löntagarna några pengar?
          </note>
          <note>
            Kan Jenevall förresten förklara för mig hur ni skall börsintroducera
            portföljbolagen? Har ni en förhandlad marknadsekonomisk lösning?
            Ni måste ju få några företag att sälja sina aktier för att komma
            upp till de 1 000 aktieägare som krävs för en börsintroducering.
          </note>
          <note>
            Företrädare från Näringsdepartementet sade vid utfrågningen i
            finansutskottet att den frågan skall lösas.
          </note>
          <note>
            Jag förstod av Bo Jenevalls inlägg att han, eller om det är Ny
            demokrati, har haft stort inflytande över utformningen av propositionen.
            Jag har funderat över om Bo Jenevall har haft ett eget rum på
          </note>
          <note>
            Näringsdepartementet under hösten. Men den frågan kanske inte
            hör hit.
          </note>
          <note>
            Bo Jenevall kanske kan tala om hur Ny demokrati har tänkt sig
            denna börsintroduktion. Med vilka företag har ni gjort upp om
            att de skall sälja sina aktier? Eller är det banker ni har gjort
            upp med?
          </note>
          <note>
            Det vore intressant att få veta det.
          </note>
          <note type="speaker">
            Anf. 72 BO G JENEVALL (nyd) replik:
          </note>
          <note>
            Herr talman! Jag besvarar den sista frågan beträffande en eventuell
            framtida börsintroduktion först. Vi fick en fin föredragning i
            utskottet av statssekreteraren i Näringsdepartementet, där han
            mycket tydligt redogjorde för hur och när detta skall ske. Jag
            tror att vi kan diskutera den frågan vid ett annat tillfälle,
            så att Arne Kjörnsbergs minne kan friskas upp.
          </note>
          <note>
            Vidare har vi frågan om samarbete med departementet. Jag tillhör
            den sortens politiker som tror på samarbete. Jag tror inte på
            konfrontation. Den leder inte någonstans --
          </note>
          <note>
            möjligen till rubriker i tidningar och till trevliga ordväxlingar
            i kammaren. Men det är samarbete som leder till resultat, och
            det tänker jag fortsätta med.
          </note>
          <note>
            Jag vidhåller att Arne Kjörnsberg är mycket formalistisk och
            dessutom socialist -- vilket ger svar på frågan om skillnader
            i synsätt.
          </note>
          <note>
            De andra frågorna har jag redan redogjort för tidigare, nämligen
            att dessa företag är i drift sedan lång tid tillbaka.
          </note>
          <note>
            Andre vice talmannen anmälde att Arne Kjönsberg anhållit att
            till protokollet få antecknat att han inte ägde rätt till ytterligare
            replik.
          </note>
          <note>
            Anf. 73 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Först ber jag att få hälsa Arne
          </note>
          <note>
            Kjörnsberg välkommen till privatiseringsklubben.
          </note>
          <note>
            Jag är ledsen att han inskränker sig till privatisering av enbart
            statliga banker. Jag kan försäkra att det finns mer material att
            arbeta med för att stärka utvecklingskraften i svenskt näringsliv.
          </note>
          <note>
            Herr talman! Jag har under senare tid noterat ganska stora sinnesförändringar
            när det gäller synen på småföretagen och tillväxtföretagen. Jag
            uppmärksammade för några veckor sedan att den förre vice statsministern
            Odd Engström, när han besökte Företagarnas riksorganisations konferens
            i
          </note>
          <note>
            Kalmar, noterade att småföretagen ställts åt sidan.
          </note>
          <note>
            Det är svagheten i Socialdemokraternas näringspolitik de senaste
            20--25 åren. Kvittot för att det fortfarande gäller har Arne Kjörnsberg
            lämnat här i dag.
          </note>
          <note>
            För mig är det utomordentligt viktigt -- precis som jag har fått
            höra i de diskussioner jag har haft de senaste dagarna med ett
            antal av de industrifackliga organisationerna -- att en stor del
            av tillväxten av nya arbetstillfällen i Sverige under kommande
            år måste komma från små och medelstora företag.
          </note>
          <note>
            Vi har i dag en situation där småföretagen endast representerar
            17 % av sysselsättningen. Siffran ute i övriga Västeuropa ligger
            två tre gånger högre.
          </note>
          <note>
            Därmed finns betydande förutsättningar för att det skall finnas
            ett stort expansionsutrymme.
          </note>
          <note>
            Det finns sedan lång tid tillbaka en gammal familjeföretagartradition
            i min släkt. Vi har varit familjeföretagare i över 150 år. Jag
            har själv aktivt arbetat som styrelseordförande under ett antal
            år i ett av våra familjeföretag. Jag har högst påtagligt lärt
            mig spelets regler.
          </note>
          <note>
            Det finns ett behov av att ha självständighet i förhållande till
            statsmakten, att kunna rå sig själv och fatta sina egna beslut,
            att ha fasta spelregler och att satsa på så lågt risktagande som
            möjligt. Det behövs för att man skall kunna göra offensiva satsningar
            som skapar utökad välfärd och utveckling av företag. För att kunna
            klara detta behövs en låg ränta och låg inflation.
          </note>
          <note>
            Det behövs också tillgång till en fungerande riskkapitalmarknad.
            Denna riskkapitalmarknad har för de små och medelstora företagen
            i stor utsträckning lyst med sin frånvaro här i Sverige sedan
            kriget.
          </note>
          <note>
            Det gäller nu att känna stolthet som företagare, att kunna vara
            stolt över sitt värv, att värderas för det man gör och uppfatta
            att det är något positivt som görs. Därmed skapas ett klimat för
            småföretagen där deras verksamhet uppskattas.
          </note>
          <note>
            Vi vill bedriva en offensiv näringspolitik som skall få den industriella
            basen i Sverige att växa. Men en offensiv näringspolitik måste
            också vara en politik där man skapar utomordentligt konkurrenskraftiga
            förutsättningar för svenskt företagande. Det är därför vi säger
            att industriakuten är stängd. Vi skall inte satsa pengar på företag
            som saknar förutsättningar för framtiden. Vi måste acceptera strukturomvandlingar
            i näringslivet. Min gamla arbetsplats Saab-Scania gör neddragningar
            i personbilstillverkningen, liksom Volvo. Man måste acceptera,
            att när t.ex. monteringstiden för en vanlig bil sjunker från 110
            timmar till 55 timmar, på väg ner till 30 timmar, innebär det
            att det inte går att sysselsätta lika många i produktionen. Men
            samtidigt kan fler bilar produceras med hjälp av färre anställda.
          </note>
          <note>
            Det här måste också innebära snabbare produktionscykler. Man
            måste se till att produkterna förnyas, skapa tillväxt och expansionsmöjligheter,
            och på det sättet även skapa en rationell produktion.
          </note>
          <note>
            Den här typen av strukturomvandlingar måste accepteras, och man
            måste t.o.m. hjälpa till att åstadkomma dem. Det gäller samtidigt
            att inte föröda resurserna genom att satsa på företag med framtiden
            bakom sig eller genom att göra stora statliga satsningar som senare
            visar sig inte hålla. I
          </note>
          <note>
            stället skall ett utrymme skapas för att satsa på småoch tillväxtföretag
            och nyföretagande. Det är det som fler och fler i det svenska
            samhället, inte minst industrifacken själva, identifierar som
            en av tillväxtmotorerna i den svenska ekonomin under kommande
            år.
          </note>
          <note>
            Det här är den mest offensiva näringspolitiken och den som fungerar
            bäst. Det är det som kallas finanspolitik. Det håller ned kostnadsläget
            i
          </note>
          <note>
            Sverige och ser till att vi får låga räntor och låg inflation
            och därmed ett utomordentligt konkurrenskraftigt näringsliv.
          </note>
          <note>
            Vi har under de senaste tolv månaderna fattat beslut, och vi
            kommer att fatta beslut, om sänkta arbetsgivaravgifter. Vi har
            fått fram en av Europas absolut mest konkurrenskraftiga bolagsbeskattning.
            Vi har genomfört avreglering som skärper konkurrenskraften, och
            vi har fått i gång en produktivitetsutveckling i svenskt näringsliv
            som ligger klart högre än i andra jämförbara länder. Vi har dessutom,
            mer eller mindre ofrivilligt, fått betydande förändringar i valutakurserna.
            Det har gjort att svenskt näringsklimat har blivit utomordentligt
            konkurrenskraftigt i förhållande till omvärlden.
          </note>
          <note>
            Men därutöver behövs särskilda näringspolitiska åtgärder för
            att stärka förnyelsen, tillväxten och tron på framtiden i svenskt
            näringsliv.
          </note>
          <note>
            Det är därför vi gör ansträngningar att öka takten på produktutvecklingen
            och få en mer industrirelaterad forskning som verkligen kan tas
            till vara i nya svenska företag och i befintliga företag och som
            kan leda till sysselsättning och mer utveckling. Det är därför
            vi jobbar med avreglering, bolagisering och privatisering av statliga
            företag, dvs. för att stärka konkurrenskraften och utvecklingskraften.
            Det är därför vi reformerar konkurrenslagstiftningen, och det
            är därför vi koncentrerar så stor del av våra resurser till små-
            och tillväxtföretag.
          </note>
          <note>
            Den viktigaste drivkraften för en företagare är att förverkliga
            sin idé. Jag har många exempel på det i min egen släkt. Det är
            en idé eller en produkt som man bär med sig i huvudet och vill
            förverkliga i produktionen. En annan viktig drivkraft är att företag
            måste kunna tjäna pengar och icke enbart komma i händerna på banker
            och andra fordringsägare. Därför är den viktigaste förutsättningen
            att små och medelstora tillväxtföretag får ett skatteklimat i
            Sverige som är konkurrenskraftigt i förhållande till vad som gäller
            i Europa -- vilket vi nu steg för steg håller på att införa.
          </note>
          <note>
            Små och medelstora företag måste tjäna pengar för att kunna klara
            investeringar och risktagande. En av bristerna som finns kvar
            från den gamla tiden i
          </note>
          <note>
            Sverige är att små och medelstora företag har litet eget kapital
            i förhållande till alla jämförbara länder i Västeuropa.
          </note>
          <note>
            Vi återupprättar näringsklimatet för att företagen skall kunna
            tjäna pengar. Vi förändrar också lånemöjligheterna. Efter 80-talets
            kasinoekonomi, med det felaktiga tillvägagångssättet för avreglering,
            har vi fått ett banksystem som inte fungerar. Vi går nu in och
            garanterar banksystemet för att skapa förutsättningar för att
            man ånyo skall kunna komma i gång med mer offensiv utlåning till
            fungerande projekt och företag.
          </note>
          <note>
            Samtidigt ser vi till att det finns pengar kvar i utvecklingsfonderna,
            för att även de skall kunna fortsätta att stärka riskkapitalförsörjningen
            i denna besvärliga lågkonjunktur.
          </note>
          <note>
            Vi inför, förhoppningsvis genom dagens beslut, en svensk riskkapitalmarknad
            för små och medelstora företag. Det blir kanske en av de största
            satsningarna i Västeuropa.
          </note>
          <note>
            Beslutet att starta riskkapitalbolag har inte någon särskilt
            lång historia, De första delarna kom via regeringsförklaringen
            föregående år. Sedan kom ytterligare delar via motioner i riksdagen
            och en uppgörelse mellan regeringspartierna och Ny demokrati i
            finansutskottet under våren. Förslaget har sedan formats under
            sommaren och hösten i samarbete med flera här närvarande debattörer
            på den borgerliga sidan -- Bo G Jenevall och Bengt
          </note>
          <note>
            Wittbom. Det har utformats ett förslag som jag tror är utomordentligt
            konkurrenskraftigt.
          </note>
          <note>
            Vi har tagit till vara erfarenheterna från Sverige och det tidiga
            1980-talet. Då hade man svårigheter att hitta placeringar för
            pengar och startade bl.a.
          </note>
          <note>
            riskkapitalföretag, som bara försökte finna placeringar. Man
            hade svårt att finna former som gav avkastning,
          </note>
          <note>
            Vi har tagit till oss de erfarenheter som gjorts i
          </note>
          <note>
            USA, Storbritannien, Tyskland och Japan från denna typ av marknad,
            erfarenheter av hur man skapar riskkapitalförsörjning som ger
            tillväxt och utveckling i näringslivet. Vi har gått igenom dem
            och skapar nu ett system med portföljföretag och fungerande riskkapitalföretag.
          </note>
          <note>
            Vi har valt en lösning med två stora portföljföretag för att
            skapa pluralism och konkurrens och göra det möjligt att ställa
            krav. Det skall också finnas möjlighet att jämföra de resultat
            som uppnås. Vi har gjort detta utifrån de förutsättningar vi har
            funnit i en lång rad länder, nämligen att om man skall ha fungerande
            riskkapitalföretag får de inte domineras av ägande banker. Det
            går inte bra. De gör fel värderingar på riskkapitalmarknaden.
          </note>
          <note>
            Riskkapitalbolagen får inte ägas av stora företag.
          </note>
          <note>
            Det går heller inte bra. De små företagen är då rädda för att
            man plockar dem på deras goda idéer.
          </note>
          <note>
            Riskkapitalbolagen får heller icke vara regionalpolitiska. De
            måste ha ett speciellt kunnande. Man skall gifta ihop kunskap
            och kapital, som är nyckeln till lyckade riskkapitalbolag.
          </note>
          <note>
            Vi har därför placerat ägandet till portföljföretagen i banker
            och storföretag, för det är de som gör indirekta investeringarna
            eller investerar i större projekt. Själva riskkapitalföretagen,
            som jobbar direkt mot småföretagen, ägs däremot av 15 000--
          </note>
          <note>
            16 000 små och medelstora företag.
          </note>
          <note>
            Vi uppnår också målet att det inte blir någon statlig institution.
            Sådana har inte rätt förmåga till kommunikation med de många små
            och medelstora företagen. Arne Kjörnsberg kanske har uppmärksammat
            att de sex gamla, statliga riskkapitalbolagen, som vi nu bygger
            vidare på, inte lyckades något vidare. Det var inte så många företagare
            som ville sätta sig i knä på statskassan eller en statlig institution.
          </note>
          <note>
            I stället ser vi till att riskkapitalbolagen blir privatägda,
            genom att göra en utskiftning av ägandet till de bolag som varit
            med och betalat in pengar till löntagarfondssystemet. Därmed skapar
            vi privat ägande, konkurrens och pluralism och tar till vara de
            goda erfarenheterna från en lång rad länder.
          </note>
          <note>
            Jag kan försäkra, utifrån min tradition och den släkt jag representerar,
            att vi aldrig någonsin skulle ha satt oss i knä på en statlig
            institution eller ett statligt bolag. Vi vill göra affärer, vi
            vill skapa företag, vi vill bygga upp produkter, men det vill
            vi göra i privat regi, med affärsmässighet och icke via statliga
            organisationer eller statligt beslutsfattande.
          </note>
          <note>
            Vi kommer att gå vidare. Förutom att vi restaurerar företagens
            intjänandeförmåga skall vi se till att vi får en bättre fungerande
            lånemarknad och en fungerande riskkapitalmarknad. Genom dagens
            förslag gör vi också en satsning på de tidiga utvecklingsföretagen,
            de som kommer med nya produkter. Vi har lagt fram förslag om en
            industrioch nyföretagarfond, som skall se till att nya produkter
            kan tas fram. Statskassan ställer låga avkastningskrav, motsvarande
            inflationen, för att stimulera förnyelse av produkter och bildande
            av nya företag. Det är den sista länken i kedjan, som även kan
            tänkas omfatta delar av den verksamhet som NUTEK håller på med,
            men som inte direkt skall kallas kommersiell.
          </note>
          <note>
            Vilket förslag står då emot detta? Det är egentligen enbart ett
            avslagsyrkande. Man tänker inte på småföretagen. Man vet att småföretagen
            behövs.
          </note>
          <note>
            En trätobroder, som både satt i den socialdemokratiska partistyrelsen
            och var
          </note>
          <note>
            Metallare, sade till mig: I Metall har vi insett att småföretagen
            är oerhört viktiga att satsa på. Men som socialdemokrater har
            vi tyvärr inte kommit lika långt.
          </note>
          <note>
            Dagens beslut gör att vi passerar denna gräns och skapar förutsättningar
            för tillväxt och förnyelse i näringslivet i stället för att satsa
            på en industriakut.
          </note>
          <note>
            Vi satsar på investeringar i stället för konsumtion.
          </note>
          <note>
            Vi satsar på att bygga inför framtiden, i stället för på de nog
            så välbehövliga pensionsfonderna som dock knappast bygger inför
            framtiden.
          </note>
          <note>
            Herr talman! Jag tycker att Socialdemokraterna står med byxorna
            nere, utan alternativ för att stärka den del av näringslivet som
            de flesta är ense om måste växa.
          </note>
          <note type="speaker">
            Anf. 74 ARNE KJÖRNSBERG (s) replik:
          </note>
          <note>
            Herr talman! Jag beklagar att herr näringsministern, naturligtvis
            av utomordentligt viktiga skäl, inte kunde vara i kammaren när
            debatten började. Om herr näringsministern hade varit det, hade
            han hört vad jag sagt i sakfrågan.
          </note>
          <note>
            Av formella skäl blir det ett avslagsyrkande. Men vår motion
            och vårt sätt att sträcka ut handen i finansutskottet -- det senare
            kan naturligtvis inte näringsministern känna till -- visar att
            vi var beredda att diskutera. Men vi tycker att det är orättfärdigt
            att ena dagen kräva stora uppoffringar av Sveriges medborgare
            och nästa dag -- med samma hand eller med den andra handen, vad
            vet jag -- ge bort 6 500 miljoner kronor. Det tycker vi är orättfärdigt.
          </note>
          <note>
            Det var intressant att höra näringsministerns skildring av sin
            egen och sin familjs situation. Dess värre kan jag inte göra detsamma.
            Min far var murare. Jag kommer från Sjuhäradsbygden.
          </note>
          <note>
            Slarvigt uttryckt kan det sägas att om man inte är född bakom
            en krokig björkestam, lär man sig ganska snart hur människor tänker
            och agerar i den bygd som jag kommer ifrån. Den bygden domineras
            av små och medelstora företag.
          </note>
          <note>
            Dessa företagare säger till mig, precis det näringsministern
            sade i denna talarstol, nämligen att det viktiga är finanspolitiken
            och att få ner räntorna och inflationen. Där, herr näringsminister,
            fick ni gå till oss. Vi ställde upp, eftersom det var viktigt
            för landet. Det var viktigt för löntagarna, företagarna och för
            medborgarna i vårt land. Men ni väljer konfrontationens väg. Ni
            väljer strid i stället för samverkan. Det är detta som vi kritiserar
            er för.
          </note>
          <note>
            Jag har förstått att industriakuten är stängd. Man skall ju starta
            eget i stället.
          </note>
          <note>
            Herr näringsministern sade också att detta inte får ägas av banker.
            Nu råkar det vara så att portföljbolagen till 20--23 % skall ägas
            av banker.
          </note>
          <note>
            Jag vet att det finns begränsningar i rösträtten. Det finns också
            begränsningar när det gäller årtalen när man får börja sälja.
            Men jag tror att det är 20--23 %
          </note>
          <note>
            som skall ägas av banker, så nog kommer de att få ett stort inflytande
            i portföljbolagen. Oroar det herr näringsministern?
          </note>
          <note>
            Anf. 75 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Nej, Arne Kjörnsberg, det oroar mig inte. Vi har
            valt en konstruktion som skapar rätt förutsättningar. Storföretag
            och banker skall hålla till i portföljföretagen. De gör indirekta
            investeringar i riskkapitalbolag eller större projekt och bildar
            s.k. mellankapital utan säkerhet, något som liknar utvecklingsfondernas
            lånekapital. Där hör de hemma. De har en kompetens att tillföra.
          </note>
          <note>
            De direkta riskkapitalföretagen, som skall jobba mot de små företagen,
            är det viktigt att det är små företag som äger. Då får man rätt
            struktur. Det visar erfarenheterna runt om i världen.
          </note>
          <note>
            Det är litet typiskt för den debatt vi för, att vi inte ser mycket
            till alternativ från Socialdemokraterna i dessa frågor. Det fanns
            en hand som plockade litet grand för att möjligen kunna nå någonstans
            i finansutskottet. Men det ''bidde'' ingenting, inte nu, och det
            har inte blivit det de senaste 20--25
          </note>
          <note>
            åren. Det fick vi Odd Engströms egna ord på.
          </note>
          <note>
            Vi måste i stället se till att ta strid i vissa frågor. Det är
            nödvändigt, inte för att vi vill striden, men vi måste värna om
            och förnya svenskt näringsliv, stärka den industriella basen och
            se till att vi får bättre förutsättningar för de mindre och medelstora
            företagen.
          </note>
          <note>
            Det var bra att Socialdemokraterna var med på uppgörelserna i
            september om den bästa näringspolitiken, dvs. den generella näringspolitiken
            via finanspolitiken. Det var bra att de var med och tog ansvar
            för stora delar av det som de själva varit med om att åstadkomma,
            nämligen problemen i ekonomin.
          </note>
          <note>
            Vi samverkar gärna med olika partier här i riksdagen för att
            nå resultat och skapa Europas bästa och mest konkurrenskraftiga
            näringsklimat.
          </note>
          <note>
            Det behöver vi för att få näringslivet att växa.
          </note>
          <note>
            Sedan måste vi samtidigt se till att vi stärker små och medelstora
            företag samt tillväxtföretag.
          </note>
          <note>
            Herr talman! Jag är övertygad om att den satsning som vi nu gör
            i Sverige kommer att betala sig. Jag är övertygad om att fyrdubblingen
            av det kapital som satsas på den typen av verksamhet är riktig.
            Det gäller de radikala skatteförändringar som nu sker, de avregleringar
            som nu sker och stärkandet av den del av näringslivet som nästan
            alla bedömare anser vara den som måste växa, för att vi skall
            klara tillväxten av svensk arbetsmarknad i svenskt näringsliv.
            Jag hoppas att vi även steg för steg får se
          </note>
          <note>
            Arne Kjörnsberg och hans parti på den vägen.
          </note>
          <note type="speaker">
            Anf. 76 ARNE KJÖRNSBERG (s) replik:
          </note>
          <note>
            Herr talman! I sitt första inlägg hälsade herr näringsministern
            mig välkommen i privatiseringsklubben. Låt mig påminna näringsministern
            om att den är stängd. Det råder ett moratorium för utförsäljande
            av statliga företag, herr näringsminister.
          </note>
          <note>
            Det ingår i den överenskommelse som vi har gjort för att försvara
            viktiga intressen i vårt land. Om näringsministern vill kan jag
            tala om på vilken sida i protokollet det står. Där tog vi vårt
            ansvar. Det är mer än vad man kan säga att det parti herr näringsministern
            företräder gjorde förra gången det begav sig. Då skrev partiordföranden
            i
          </note>
          <note>
            Moderata samlingspartiet, numera även statsminister, att man
            inte skall stötta en fallande regering.
          </note>
          <note>
            Så var det när herr Westerberg var vanlig menig ledamot av denna
            kammare, som jag är nu. Då hade ni chansen att göra en insats
            för fosterlandet, men ni tog strid för stridens egen skull.
          </note>
          <note>
            Det är inte bara banker som skall äga detta. Det är också storföretag.
            Vi kan ta ett exempel. Kan näringsministern tala om för mig hur
            mycket ASEA
          </note>
          <note>
            får i aktier i något av dessa portföljbolag?
          </note>
          <note>
            Låt mig sedan komma med en liten kommentar. I
          </note>
          <note>
            en kommentar från den privata sfären sade näringsministern att
            han och hans familj aldrig skulle sätta sig i statens knä. Nu
            råkar det vara så att Per Westerberg är en av statens främsta
            företrädare. Per Westerberg är departementschef på Näringsdepartementet.
            Om näringsministern skäms så för allt som har med staten att göra,
            finns det kanske skäl att fundera på vad man skall göra åt det.
            Det ankommer inte på mig att säga det. Det skulle kunna uppfattas
            som ett misstroendevotum.
          </note>
          <note>
            Anf. 77 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Enligt den diskussion som förs här i kammaren förefaller
            det som om man behöver småföretagandet som en erfarenhet i blodet
            för att förstå det. Även om det finns krokiga björkar i södra
            Älvsborg, i knallebygden, där det finns ett mycket starkt småföretagande,
            har uppenbarligen inte en del av drivkrafterna smittat av sig.
          </note>
          <note>
            Arne Kjörnsberg tror uppenbarligen fortfarande att småföretagaren
            gärna sitter i knät på staten, när det gäller finansieringen av
            bolaget, och att han gärna går till löntagarfonder eller statliga
            riskkapitalbolag för att få sin finansiering. Jag kan försäkra
            honom om att de flesta -- den helt dominerande delen -- helst
            vill stå på egna ben och få finansiering på andra sätt. Man vill
            klara kontrollen, ha en affärsmässig relation och ha likvärdiga
            och jämbördiga människor att samarbeta med.
          </note>
          <note>
            Jag har fortfarande inte fått något program från
          </note>
          <note>
            Socialdemokraterna för hur man skall stärka tillväxten och förnyelsen
            i näringslivet. Jag får fortfarande inga uppgifter på hur det
            skall gå till, mer än möjligen de förslag som varit ute tidigare,
            nämligen litet grand inom ROT-sektorn och litet grand av en konferens.
            Men jag får inte många idéer när det gäller det som många av industrifackens
            företrädare säger måste växa av sysselsättningsskäl.
          </note>
          <note>
            Det är där de nya arbetstillfällena skall komma.
          </note>
          <note>
            Vi gör nu den förmodligen största satsningen i
          </note>
          <note>
            Västeuropa på riskkapitalförsörjning för små och medelstora företag
            och tillväxtföretag. Vi gör det därför att vi har sett att den
            sektorn har varit alldeles för liten i Sverige under en mycket
            lång följd av år. Den är antagligen bara hälften så stor som i
            andra jämförbara industrinationer. Det är en sektor som förmodligen
            har haft Västeuropas hårdaste beskattning. Den har haft ett antal
            särregler som vi nu steg för steg håller på att rensa upp. Därmed
            vill vi skapa konkurrenskraftiga förhållanden och en riskkapitalmarknad
            för den här typen av företag. Det är nödvändigt att göra detta.
          </note>
          <note>
            De skall tillåtas att tjäna pengar. Vi måste ha en lånemarknad
            som fungerar. Vi måste ha, vilket vi får med detta beslut, en
            fungerande riskkapitalmarknad.
          </note>
          <note>
            Vi skall också se till att det finns möjligheter att få hjälp
            och stöd för utveckling av nya banbrytande produkter och nystartning
            av företag.
          </note>
          <note>
            Andre vice talmannen anmälde att Arne
          </note>
          <note>
            Kjörnsberg anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 78 ROLF L NILSON (v):
          </note>
          <note>
            Herr talman! Jag vill börja med att yrka avslag på förslaget
            att skänka bort 6,5 miljarder av löntagarnas pengar från löntagarfonderna
            till banker, storföretag och mindre företag. Det är direkt otillständigt
            och måste avvisas.
          </note>
          <note>
            Sedan är det som vanligt när Per Westerberg talar en fruktansvärd
            massa munväder om nyföretagande och småföretagande. Det finns
            seriösa problem med kapitalförsörjningen till företagandet över
            huvud taget. De är inte längre enbart begränsade till de små och
            medelstora företagen. Bakgrunden är väl känd. Det svenska banksystemet
            uppfyller inte den viktiga del av sin verksamhet som går ut på
            att försörja företagen med riskvilligt kapital. Det är tveksamt
            om de över huvud taget försörjer dem med kapital om inte riskerna
            är obefintliga.
          </note>
          <note>
            Detta är ett baksmällefenomen efter bubbelekonomins champagneyra.
            Sammanbrottet har gjort bankerna skotträdda. De vågar helt enkelt
            inte låna ut pengar. Här tycker jag att Per
          </note>
          <note>
            Westerberg, som representerar oss som ägare i bank, borde uppmana
            bankerna att inte vara så rädda och låna ut mer, ta litet risker.
            Det är egentligen via bankerna som den huvudsakliga kapitalförsörjningen
            skall komma.
          </note>
          <note>
            Samhället har ett antal kanaler för att försörja företagen med
            kapital. Vi har NUTEK, utvecklingsfonderna, Industrifonden, riskkapitalbolagen
            som s och v inrättade, löntagarfonderna, och tidigare fanns det
            också en investeringsbank. Det är möjligt att jag har missat någonting.
          </note>
          <note>
            Efter regeringsskiftet skapade den nya regeringen -- Per Westerberg
            var mycket aktiv i detta -- förvirring på kapitalförsörjningens
            område.
          </note>
          <note>
            Vi har fått ett förlorat år när det gäller försörjning av kapital
            till små och medelstora företag genom att regeringen i ideologiskt
            nit har angripit de existerande formerna. Man har ifrågasatt deras
            verksamhet, och det gäller rakt över. Det gäller utvecklingsfondernas
            rätt att låna pengar, de instiftade riskkapitalbolagen och Industrifondens
            verksamhet.
          </note>
          <note>
            Den variant som regeringen nu föreslår, och som föreslås av finansutskottets
            majoritet, är en konstruktion med två nivåer: portföljförvaltande
            bolag och direktinvesterande bolag. De skall bli delägare och
            stå för riskkapital i små och medelstora företag. Jag ifrågasätter
            om den här konstruktionen främjar det nyföretagande som Bo
          </note>
          <note>
            G Jenevall värnade om.
          </note>
          <note>
            Per Westerberg har i Dagens Industri sagt att det troliga är
            att dessa företag -- som för övrigt kommer att ta ganska lång
            tid på sig för att komma i gång med sin verksamhet, det är alltså
            ingen snabblösning för kapitalförsörjningen -- kommer att satsa
            på mogna företag med goda utvecklingsmöjligheter, dvs. ganska
            riskfria placeringar. Det är inte fråga om nyföretagande, nya
            projekt och nya idéer.
          </note>
          <note>
            Problemet är de forskningsbaserade företagen, de som har högt
            kunskapsinnehåll i sin framtida produktion. Den tar lång tid att
            utveckla, kanske
          </note>
          <note>
            15, 20 eller 30 år. De kommer då att ge avkastning, och den kommer
            möjligtvis att ge sysselsättningseffekter. De företagens problem
            kommer att finnas kvar. Det finns inte i regeringens arsenal ett
            bra medel för att lösa deras problem.
          </note>
          <note>
            Det har inte visats. Kunskapen och erfarenheten finns i utvecklingsfonderna
            och i Industrifonden, men de har inte resurserna. Dit borde det
            tillföras resurser.
          </note>
          <note>
            Det finns en risk med den betoning på små företag, eller storlek
            över huvud taget, som regeringen gör.
          </note>
          <note>
            Man kommer att missa de större företagens behov av riskvilligt
            kapital. Det gäller satsningar på större projekt i företag som
            Saab, Volvo och de stora läkemedelsföretagen, vilket Industrifonden
            och
          </note>
          <note>
            Investeringsbanken tidigare har arbetat med. De kommer att minska
            och möjligtvis helt bortfalla i och med Industrifonden får nya
            instruktioner att ägna sig åt små och medelstora företag.
          </note>
          <note>
            Det man i stället kan föreslå, och som troligtvis behövs, är
            en investeringsbank som kan arbeta med de riktigt stora företagen.
            Troligen måste en sådan bank vara samhällsägd, eller annars måste
            det finnas ett stort samhälleligt inflytande. Jag tror inte att
            de privata intressena kommer att kunna klara av det, men detta
            kommer att behövas.
          </note>
          <note>
            När de gäller de kunskapsbaserade företagen måste konstateras
            att det är dessa som kommer att ge tillväxt. Jag tror att det
            är en myt att små företag i allmänhet kommer att ge stora sysselsättningseffekter,
            en långsiktigt tryggad utveckling i den svenska industrin och
            tillväxt. Det är mycket speciella företag med högt kunskapsinnehåll
            som behövs och långsiktiga satsningar. För detta måste det finnas
            en industripolitisk strategi, vilket jag tycker att regeringen
            saknar.
          </note>
          <note>
            Jag har hävdat detta i tidigare debatter med Per
          </note>
          <note>
            Westerberg. Jag har också sagt att vi i
          </note>
          <note>
            Vänsterpartiet är intresserade av att delta i en förutsättningslös
            diskussion om hur man skall kunna trygga kapitalförsörjningen.
            Samhället måste vara aktivt. Men fungerar kapitalförsörjningen
            av sig själv, skall samhället givetvis dra sig ur och syssla med
            annat.
          </note>
          <note type="speaker">
            Anf. 79 BO G JENEVALL (nyd):
          </note>
          <note>
            Herr talman! Det är alldeles riktigt att den satsning som vi
            kommer att fatta beslut om i dag inte i första hand är ägnad för
            nyföretagande. Ett beslut som rör detta kommer att fattas någon
            gång i mitten av december. Förslaget ligger för närvarande hos
            näringsutskottet för bedömning.
          </note>
          <note>
            Det intressanta med detta är att det skapas en kedja från NUTEK,
            som ju redan finns, den nya inriktningen på Industrifonden till
            riskkapitalsatsningen. Det tillfredställer hela skalan av nyföretagande,
            och det leder framför allt till tillväxt. Jag vill framhålla att
            riskkapitalbolagen främst är inriktade på att skapa tillväxt.
          </note>
          <note>
            Eftersom begreppet små och medelstora företag inbegriper ca 99
            % av alla svenska företag, har man med denna satsning verkligen
            fått en heltäckande funktion.
          </note>
          <note>
            Anf. 80 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Rolf L Nilson sade att det skulle skapas förvirring
            när man satsar på små och medelstora företag. Man skulle kunna
            tro honom om att vara en sann konservativ. Allt var bra som det
            är, och därför skall man inte göra några förändringar som kunde
            skapa förvirring.
          </note>
          <note>
            Jag kan försäkra Rolf L Nilson om att det inte är där som skiljelinjen
            går. Vi vill snarast stärka förutsättningarna för tillväxtkraften
            i små och medelstora företag. Det är alldeles uppenbart att det
            inte är någon tillfällighet att vi har hälften så många sysselsatta
            i mindre och medelstora företag som i jämförbara industriländer.
            Det är en logisk följd av att man i Sverige inte haft en konkurrenskraftigt
            klimat för dessa företag, med högre beskattning än i jämförbara
            länder, sämre förutsättningar att få riskkapital, särregler för
            fåmansbolag och mycket annat.
          </note>
          <note>
            Det är detta vi nu förändrar. Genom avregleringar och förändringar
            i skattesituationen skall vi se till att öka konkurrenskraften
            i hela det svenska näringslivet. Vi vill bedriva en offensiv näringspolitik.
            Vi skall se till att få den industriella basen i Sverige att växa.
            Det behövs för att ha råd att upprätthålla den konsumtionsnivå
            vi i dag har.
          </note>
          <note>
            Vi måste därför se till att vi får ett konkurrenskraftigare klimat
            än i många andra jämförbara länder.
          </note>
          <note>
            Det är därför som vi har drivit frågan om en sänkning av arbetsgivaravgiften.
            Det är därför som vi har drivit frågan om en ökat produktivitet.
            Den stiger i dag snabbare i Sverige än i omvärlden. Det är därför
            vi nu har fått växelkursjusteringar. Vi skulle hellre ha sett
            ytterligare sänkningar av arbetsgivaravgiften. Det är därför vi
            har sett till att börja förändra hela riskkapitalförsörjningen
            på småföretagssidan.
          </note>
          <note>
            Detta sker inte genom att ta bort ett antal saker, vilket Rolf
            L Nilson försöker antyda, såsom
          </note>
          <note>
            Industrifonden och utvecklingsfondernas lånekapacitet. I stället
            görs närmast en fyrdubbling av det kapital som kan gå till små
            tillväxtföretag.
          </note>
          <note>
            Skiljelinjen mellan oss går i den offensiva näringspolitiken.
          </note>
          <note>
            Vi vill stärka den industrirelaterade forskningen, den som kan
            tas tillvara i ny sysselsättning i svenskt näringsliv. Det sker
            genom att vi ser till att få konkurrenskraftiga förhållanden för
            företagen i stället för att gå in med subventioner via någon ny
            statlig bank med mjuka krediter. Det är en bank som uppenbarligen
            inte kan agera i privat regi, eftersom Rolf L Nilson menade att
            den behövde vara statlig.
          </note>
          <note>
            Herr talman! Den politik som Rolf L Nilson och hans socialdemokratiska
            kolleger har sysslat med under lång tid har misslyckats när det
            gäller små och medelstora företag. Det har drivit ner andelen
            sådana företag i Sverige till en av de lägsta i västvärlden. Det
            har samtidigt skapat en situation där nyföretagandet är dåligt.
            Det är detta vi nu ändrar på. Jag kan därför förstå att ni kämpar
            emot. Ni vill naturligtvis ha verksamheten under full statskontroll.
            Det är dock inte detta som skapar förnyelsen och tillväxten.
          </note>
          <note>
            Var och en som diskuterar dagligen med småföretagare känner drivkrafterna.
            De vet att det avgörande är viljan att förverkliga sig själva,
            att kunna förverkliga idéer, att kunna tjäna pengar och att i
            självständighet kunna driva sitt bolag. Då sätter man sig inte
            i knät hos statskassan.
          </note>
          <note type="speaker">
            Anf. 81 ROLF L NILSON (v):
          </note>
          <note>
            Herr talman! Det är länge sedan jag hörde någon slå in så många
            öppna dörrar som Per Westerberg nu gjorde i sitt anförande. Jag
            kan hänvisa till protokollen från de tidigare debatter vi har
            haft.
          </note>
          <note>
            Det framgår där, att på de flesta av de punkter där
          </note>
          <note>
            Per Westerberg sade att skiljelinjen gick, går faktiskt ingen
            skiljelinje.
          </note>
          <note>
            Kanske talar Per Westerberg oftare med småföretagare än vad jag
            gör. Det ligger i hans jobb. Men det händer att också jag gör
            det, och jag delar den beskrivning som Per Westerberg gjorde av
            småföretagandets villkor. Däremot är det en myt att småförtagarklimatet
            var extremt dåligt eller ens dåligt under den föregående riksdagsperioden.
            Det stämmer inte. All statistik talar emot detta. Det förekom
            ett mycket aktivt småföretagande. Det har
          </note>
          <note>
            Per Westerberg bestyrkt från denna talarstol. Han sade att problemet
            var att det blir många små företag, men de växer inte --jag tror
            att jag återger honom helt rätt.
          </note>
          <note>
            Det behövs en investeringsbank, och jag tror det är nödvändigt
            att samhället tar sitt ansvar för att en sådan bank kommer till
            stånd. Det är nödvändigt att samhället för ganska lång tid framöver
            tar ett ansvar för kapitalförsörjningen till de små och medelstora
            företagen, men framför allt till de nystartade teknikbaserade
            företagen. Det finns inga privata, snabba lösningar på detta.
          </note>
          <note>
            Allt var inte bra under den tidigare perioden. Jag kritiserade
            då mycket hårt den socialdemokratiska regeringen för att den drog
            in utvecklingsfondernas likviditet. Det fanns dåligt med överlikvid
            på vissa ställen. Men det hade sin förklaring. Man lånade inte
            när man kunde få bidrag i Norrland. De pengarna hade man kunnat
            dirigera om. Men som kollektiv behövde utvecklingsfonderna sina
            pengar. De kunde göra nytta i företagen.
          </note>
          <note>
            Jag var kritisk till att Socialdemokraterna minskade
          </note>
          <note>
            Industrifondens stiftelsekapital när detta behövdes för satsningar
            på framtidsinriktade projekt.
          </note>
          <note>
            Vi är inom Vänsterpartiet väl medvetna om den stora betydelse
            som de små företagen har. Vi är väl medvetna om att det behövs
            en omstrukturering av svensk industri, så att vi blir mindre beroende
            av de utlandskänsliga och valutakänsliga basindustrier som vi
            har. Det kräver mycket kapital, och det kräver samhälleligt kapital.
          </note>
          <note>
            Kedjan finns redan, Bo G Jenevall, det är bara det att den inte
            har varit spänd. Därför krävs förbättringar. Kedjan behöver putsas,
            och det är mycket möjligt att det saknas en och annan länk. Vi
            bidrar gärna till att man tillfogar sådana länkar.
          </note>
          <note>
            Anf. 82 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Det är möjligt att det finns en kedja.
          </note>
          <note>
            Det är möjligt att Rolf L Nilson, precis som Arne
          </note>
          <note>
            Kjörnsberg, har en mer positiv syn på småföretagandet utan att
            han ger det vid handen i handling.
          </note>
          <note>
            Det är bara att titta på verkligheten. Har vi i
          </note>
          <note>
            Sverige hälften så många anställda i små och medelstora företag
            som man har i jämförbara industriländer, då är någonting fel.
            Jag tror inte att man behöver vara särskilt analytisk för att
            konstatera det.
          </note>
          <note>
            Vi har försökt ta de framgångsexempel som finns --
          </note>
          <note>
            exempelvis USA, Storbritannien, Tyskland och
          </note>
          <note>
            Japan -- och lära av erfarenheterna där när vi har konstruerat
            det här förslaget med portfölj och riskkapitalföretag. Jag tror
            att vi har alla förutsättningar att lyckas. Erfarenheten och verkligheten
            brukar vara väldigt goda exempel.
          </note>
          <note type="speaker">
            Anf. 83 BO G JENEVALL (nyd):
          </note>
          <note>
            Herr talman! Problemet är väl att kedjan inte har funnits förut.
            Länkarna har funnits, men det har inte varit en kedja. Det skulle
            jag vilja beteckna som skillnaden i de nya förslagen.
          </note>
          <note>
            Att ta ytterligare kapital från Utvecklingsfonderna, som är under
            diskussion, måste vara helt rätt. Nu ligger kapitalet fördelat
            geografiskt, och det används på lindrigt sagt väldigt olika sätt.
            På många håll används det inte alls, utan det står på bankräkningar,
            och den enda inkomst det ger är ränta på kapital.
          </note>
          <note>
            Att i stället ta kapitalet och föra upp det i den nya
          </note>
          <note>
            Industrifonden gör att samtliga utvecklingsfonder får tillgång
            till ett betydligt större kapital. Det är nu deras kompetens och
            kunnande som blir utslagsgivande för vilken kapitalvolym de får
            tillgång till. Med andra ord: Det blir de som är duktiga som får
            ökade resurser, och de som är mindre duktiga får naturligtvis
            mindre. Jag tycker att det är viktigt att påpeka. Detta är ju
            det beslut som vi skall fatta här i kammaren om några veckor.
          </note>
          <note type="speaker">
            Anf. 84 ARNE KJÖRNSBERG (s):
          </note>
          <note>
            Herr talman! Eftersom näringsministern apostroferade mig och
            sade att det möjligen kunde finnas något dolt intresse, vill jag
            mycket klart slå fast att det i mitt parti självfallet finns ett
            intresse för små och medelstora företag, om inte annat, herr näringsminister,
            så därför att vi är klyftiga nog --
          </note>
          <note>
            man behöver inte vara speciellt klyftig för det -- att inse att
            det är i de små och medelstora företagen som en stor del av människorna
            i vårt land skall arbeta.
          </note>
          <note>
            Jag har redan i flera inlägg påpekat vad det är som jag i detta
            sammanhang vänder mig emot, men eftersom näringsministern av andra
            skäl inte har haft möjlighet att delta i den här debatten från
            början, skall jag upprepa det. Jag tycker att det är orättfärdigt,
            att samtidigt som vi kräver stora uppoffringar av landets medborgare,
            så delar ni ut
          </note>
          <note>
            6 500 miljoner kronor. Det är det jag vänder mig emot. Det är
            det vi tycker är orättfärdigt.
          </note>
          <note>
            Sedan vill jag ge herr näringsministern en chans att ändra ett
            tidigare inlägg. Jag tror att det är viktigt för vårt land och
            för vårt lands ekonomi att näringsministern gör det. Jag antecknade
            tidigare under debatten: ''Avslöjandets dag''. Först var nämligen
            Bo G Jenevall uppe i talarstolen och talade om att man hade gått
            före riksdagsbehandlingen, och sedan sade näringsministern: Nu
            när vi mer eller mindre frivilligt har fått skriva ner kronan...
            Jag tror att det vore av värde för vårt land och för vårt lands
            ekonomi om näringsministern kunde utveckla det han sade och --
            som jag hoppas -- ta avstånd från att det skedde frivilligt.
          </note>
          <note type="speaker">
            Anf. 85 ROLF L NILSON (v):
          </note>
          <note>
            Herr talman! Det har, Bo G Jenevall, saknats vissa beståndsdelar,
            t.ex. bra lån till nyföretagande, men jag hoppas att den föreslagna
            typen av EKH-lån kommer att avhjälpa den bristen.
          </note>
          <note>
            Per Westerberg brukar säga att det i Sverige finns
          </note>
          <note>
            17 % anställda i små företag men att det i andra länder i Europa
            är betydligt fler. Jag har aldrig riktigt förstått om detta är
            något bra eller något dåligt i sig. Det är en sorts siffermagi
            som jag inte riktigt begriper mig på. Jag tror att det hänger
            samman med att man, beroende på naturliga förutsättningar, historiska
            förutsättningar, osv., har olika industritraditioner i olika länder.
            Sådana siffror är därför inte speciellt meningsfulla att använda
            sig av.
          </note>
          <note>
            Det som man bör konstatera och ta på allvar är att vi måste ställa
            om svenskt näringsliv och att samhället måste bidra när det privata
            kapitalet inte klarar av det, vilket man uppenbarligen inte gör
            under de kommande fem kanske tio åren. Jag menar att det är ett
            politiskt ansvar att skapa sådana förutsättningar att det kan
            ske, men man tar inte det ansvaret om man i ideologisk nit privatiserar
            och arbetar med huvudinriktningen sänkta skatter, utan det krävs
            en industripolitisk strategi, att man vill någonting med politikens
            innehåll.
          </note>
          <note>
            I det sammanhanget kan jag konstatera -- jag får kvittera näringsministerns
            artighet -- att det är näringsministern som är konservativ. Han
            är väl snart den enda näringsministern i världen som inte vill
            driva någon industripolitik.
          </note>
          <note>
            Förvirringen, hävdar jag, finns. Den finns ute i
          </note>
          <note>
            Utvecklingsfonderna. Den skapades direkt när Per
          </note>
          <note>
            Westerberg tillträdde och höll sitt jungfrutal som minister.
            Den skapades med den första proposition som lades fram, i vilken
            man sade att man skulle ta bort möjligheterna för Utvecklingsfonderna
            att låna ut pengar. Regeringen har backat på den punkten, och
            det tycker jag är bra. Men visst skapades det en förvirring, som
            fortfarande består.
          </note>
          <note>
            Jag är orolig för att den speciella kompetens som finns i Utvecklingsfonderna
            och i Industrifonden inte kommer att utnyttjas fullt ut med de
            modeller som regeringen föreslår. När det, som Arne
          </note>
          <note>
            Kjörnsberg säger, finns riskkapitalbolag med ett par miljarder
            i riskvilligt kapital och detta inte utnyttjas, då borde man ställa
            sig frågan: Är behovet av riskkapital i form av ägande så stort
            att det är motiverat att ge bort 6,5 miljarder till sådana bolag?
          </note>
          <note>
            Anf. 86 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Vad jag sade, Arne Kjörnsberg, var att det var mer
            eller mindre ofrivilligt som vi fick lov att skriva ner kronan.
            Har det uppfattats som
          </note>
          <note>
            ''mer eller mindre frivilligt'', utan o:et, så beklagar jag.
          </note>
          <note>
            En näringsminister bedriver inte industripolitik, utan näringspolitik,
            och det av förklarliga skäl. Vi bedriver en offensiv näringspolitik,
            och vi menar att det centrala i finanspolitiken är att den skapar
            låga kostnader och en hög grad av konkurrenskraft.
          </note>
          <note>
            Sedan gör vi särskilda insatser bl.a. för förnyelsen av näringslivet
            och forskningen. Jag hoppas att de inlägg vi har hört från Rolf
            L Nilson, Arne
          </note>
          <note>
            Kjörnsberg m.fl. betyder att vi framdeles kommer att få se mer
            offensiva småföretagarinsatser från dessa partier. Det tror jag
            vore välgörande för svenskt näringsliv.
          </note>
          <note type="speaker">
            Anf. 87 ARNE KJÖRNSBERG (s):
          </note>
          <note>
            Herr talman! Mer offensiva än vad, herr
          </note>
          <note>
            Westerberg? Vi inser vidden och är beredda att ställa upp. Det
            har vi visat i handling. När det gäller frågor som är viktiga
            för vårt land och vårt lands medborgare har vårt parti tagit ett
            större ansvar än något annat parti i oppositionsställning gjort
            i fredstid under den tid vi har haft demokrati här i landet. Det
            hävdar jag, och jag är säker på att herr
          </note>
          <note>
            Westerberg håller med mig om det. Jag vet att statsministern
            gör det.
          </note>
          <note>
            Men, herr Westerberg, man kan inte smeka med ena handen och knocka
            med den andra. Man kan inte förvänta sig att man skall kunna stå
            här i talarstolen, som herr Westerberg gör, och tala om privatisering
            som om ingenting har hänt. Det finns faktiskt en överenskommelse
            mellan regeringen och det socialdemokratiska partiet som innebär
            att näringsministern är satt under förmyndare när det gäller det
            fortsatta privatiseringsarbetet av statliga företag och verk.
            Jag tror att det är viktigt för atmosfären i det fortsatta viktiga
            arbete som vi har att utföra att näringsministern inser detta
            och i handling och ord visar att han insett det. Annars blir påfrestningarna
            så stora att vi kanske inte orkar med detta från någotdera hållet.
          </note>
          <note>
            Jag har inga krav på att näringsministern skall ställa sig här
            och erkänna detta, men om näringsministern tar det till sig i
            sitt hjärta skulle jag vara nöjd -- inte för egen del, utan för
            vårt lands.
          </note>
          <note>
            Anf. 88 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Även om vi nu börjar komma utanför betänkandet måste
            jag klart få markera att det
          </note>
          <note>
            Arne Kjörnsberg säger är fel i sak. Det finns ett skrivet protokoll
            mellan oss och Arne Kjörnsbergs partibröder om vad som gäller.
            Det är fråga om ett moratorium, beroende på marknadssituationen
            på riskkapitalmarknaderna, men det finns möjligheter under mellanperioden
            att vidta åtgärder, inte minst strukturaffärer. Det är därför
            det litet längre ned i samma protokoll står att det skall föregås
            av samråd. Protokollet gäller helt klart.
          </note>
          <note type="speaker">
            Anf. 89 ARNE KJÖRNSBERG (s):
          </note>
          <note>
            Herr talman! Visst är det så, näringsministern. Men låt oss var
            och en på sitt håll fundera på vad som ligger i ordet samråd.
            Jag tror att det vore bra för det fortsatta arbetet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            9 § Skattelättnader vid utskiftning av aktier i riskkapitalbolag,
            m.m.
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU8 Skattelättnader vid utskiftning av aktier i riskkapitalbolag,
            m.m.
          </note>
          <note>
            Kammaren biföll tredje vice talmannens förslag om att ärendet
            skulle avgöras efter endast en bordläggning.
          </note>
          <note type="speaker">
            Anf. 90 KARL HAGSTRÖM (s):
          </note>
          <note>
            Herr talman! I skatteutskottets betänkande nr 8
          </note>
          <note>
            behandlas skattelättnader vid utskiftningen av aktier i riskkapitalbolag,
            m.m. Vad vi socialdemokrater vänder oss emot är ju känt, nämligen
            slakten av löntagarfonderna. Vi kan inte heller godta att man
            vid skiftningen av dessa ger skattelättnader som man i detta betänkande
            planerar att genomföra.
          </note>
          <note>
            Herr talman! Mitt anförande skall inte bli långt, eftersom Arne
            Kjörnsberg tog upp det mest väsentliga i den föregående debatten.
            Men jag vill ställa följande frågor till herr Staaf: Hur behandlas
            framtida ägarskiftningar skattemässigt, när det som i det här
            fallet rör sig om icke kontanta medel? Vad är skälen till denna
            särbehandling? Är regeringens partier rädda för att intresseanmälningar
            uteblir om man inte förutom gåva får en skattemässig fördel?
          </note>
          <note>
            Herr talman! Vara hur det månde med svaren på frågorna, men jag
            konstaterar att slakten på löntagarfonderna och dess följdbeslut
            är att betrakta som ideologiskt rituell. Medel som genom idogt
            arbete byggts upp av Sveriges löntagare delas nu ut som om de
            var värdelösa papper. Ett sådant handlande kommer för all framtid
            att sakna respekt från löntagarnas sida.
          </note>
          <note>
            Måtte riksdagen med förnuft förpassa förslaget dit där det hör
            hemma. Jag yrkar bifall till motionen och avslag på hemställan
            i betänkandet i denna del.
          </note>
          <note type="speaker">
            Anf. 91 LARS BÄCKSTRÖM (v):
          </note>
          <note>
            Herr talman! Jag kan instämma i vad som sagts av
          </note>
          <note>
            Vänsterpartiet genom Rolf L Nilson och av socialdemokraterna
            i den föregående debatten om finansutskottets betänkande. Jag
            vill passa på att ge en kort kommentar till näringsministern som
            finns kvar i kammaren. Han sade att Vänsterpartiet i ord talar
            för att hjälpa småföretagare, men inte gör något i handling. Jag
            vill erinra om att jag, som skattepolitiker, och mitt parti har
            tagit initiativ och ställt yrkanden för att förbättra förhållandena
            när det gäller exempelvis beskattning och arbetande kapital för
            småföretagare. Det vet jag att näringsministerns partiledare vet
            om. Statsrådet borde också känna till det.
          </note>
          <note>
            Vi har vidtagit konkreta åtgärder för att hjälpa småföretagare.
            Däremot tycker vi inte att det är rimligt att nu föra över 5,6
            miljarder till storföretag, banker och ett och annat småföretag.
            Det är inte rimligt när vi redan har tagit på oss så stora utgifter
            i bankstöd. Det är inte rimligt med tanke på budgetunderskotten.
            Det är inte rimligt med tanke på de brister som finns i pensionssystemen.
            ATP-
          </note>
          <note>
            systemet ger ingen vinst; inbetalningarna täcker inte utbetalningarna.
            Det är rimligare att föra detta kapital till pensionssystemen.
          </note>
          <note>
            Det är riktigt att man behöver förstärka riskkapitalförsörjningen.
            Men det är inte säkert att huvuddelen av dessa medel kommer att
            gå till att nystarta företag. Troligtvis kommer man att stärka
            befintliga företag. Men det borde ske genom ett mer traditionellt
            kreditväsensystem.
          </note>
          <note>
            Parantetiskt vill jag säga: Häromveckan röstade vi riksdagsledamöter,
            socialdemokrater, vänsterpartister och nydemokrater, fram ett
            förslag för att gynna svensk småföretagsamhet. Det gällde en utsatt
            och hotad näring här i Stockholm, nämligen taxinäringen, som bad
            om litet mer lag och rättvisa, för att få rimliga konkurrensvillkor.
          </note>
          <note>
            Det görs alltså en del här i kammaren, tyvärr görs det mindre
            på annat håll.
          </note>
          <note>
            Skatteutskottets betänkande borde naturligtvis avslås på samma
            sätt som finansutskottets betänkande borde avslås. Om finansutskottets
            betänkande antas, kan man i och för sig tycka att det är rimligt
            att det följs upp. Det är i princip rimligt, men i det här betänkandet
            finns det några felaktigheter -- ett slags grädde på moset. Man
            får ytterligare några fördelar. Först får man presenter, sedan
            får man litet skattelättnader, för att få hjälp med att ta emot
            presenterna. Då börjar det bli ''en bro'' för mycket. Därför yrkar
            vi i Vänsterpartiet avslag på utskottets hemställan och ställer
            oss bakom den socialdemokratiska reservationen.
          </note>
          <note type="speaker">
            Anf. 92 HARRY STAAF (kds):
          </note>
          <note>
            Herr talman! I skatteutskottets betänkande tillstyrker utskottet
            lagförslaget i proposition
          </note>
          <note>
            1992/93:108 ''om skattelättnader för de företag som i samband
            med utskiftning av de förutvarande löntagarfondernas tillgångar
            erhåller aktier i de s.k.
          </note>
          <note>
            portföljförvaltningsbolagen respektive riskkapitalbolagen.''
          </note>
          <note>
            Den motion som Karl Hagström och Lars
          </note>
          <note>
            Bäckström förordar innebär avslag på propositionen. I betänkandet
            avstyrks motionen.
          </note>
          <note>
            Herr talman! Jag yrkar bifall till utskottets hemställan och
            avslag på reservationen.
          </note>
          <note>
            Herr talman! Jag vill också besvara ett par frågor som Karl Hagström
            har ställt till mig. Han undrar hur framtida ägarskiften kommer
            att behandlas i skattehänseende. Jag hänvisar till texten i betänkandet,
            sid. 9: ''Den överlåtelse av aktier i portföljförvaltningsbolag
            och riskkapitalbolag som skall genomföras är en unik åtgärd som
            ett led i avvecklingen av löntagarfonderna.'' Det är alltså därför
            man kan göra så här. Det är inte fråga om att frånhända sig skatt
            på dessa pengar. Vid en framtida försäljning kommer ju pengarna
            att beskattas. Det är alltså fråga om en uppskjuten beskattning.
          </note>
          <note>
            När det gäller intresseanmälningarna tror jag inte --
          </note>
          <note>
            utan att riktigt kunna svara -- att det finns någon risk. Det
            finns däremot intresse i näringslivet att få riskkapital.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            Kammaren biföll tredje vice talmannens förslag om att betänkandet
            skall avgöras efter endast en bordläggning.
          </note>
          <note>
            10 § Höjd skatt på tobaksvaror
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU1 Höjd skatt på tobaksvaror
          </note>
          <note type="speaker">
            Anf. 93 LARS BÄCKSTRÖM (v):
          </note>
          <note>
            Herr talman! Skatternas grundläggande uppgift är helt enkelt
            att ge inkomster, så är det även med tobaksskatten. När det gäller
            tobaksskatten tillkommer en annan sak som man kan säga genom att
            citera ur Tjechovs pjäs om tobakens skadeverkningar: Skatter kan
            också ha som syfte att dämpa konsumtion av något.
          </note>
          <note>
            Det här är två orsaker till att tobaksskatten bör vara hög, och
            vi i Vänsterpartiet kan även tänka oss att höja den. Det finns
            stora underskott i statens finanser, och det här är skatt på en
            produkt som ger så att säga dubbla effekter med tanke på om konsumtionen
            dämpas. Man kan få inkomster genom skattehöjningen, men om konsumtionen
            går ned får man intäkter genom att tobakens skadeverkningar minskar.
            Hur det än går så vinner man på en skattehöjning.
          </note>
          <note>
            När det här förslaget kommer från ett finansdepartement med en
            skatteminister som står för skattesänkningar så är det ju dramatiska
            skattehöjningar som förespråkas. I utskottets betänkande står
            det att förslaget ingår i en stor helhet, en helhet som var till
            för att trygga den svenska kronan, värdet på fast valutakurs.
            I det läget var det värt med extraordinära åtgärder för vissa.
            Nu har läget helt förändrats, så en ny funderare borde vara möjlig.
            Det kan gälla skatt på tobak och naturligtvis skatt på bensin.
          </note>
          <note>
            När det här beslutet fattades i skatteutskottet kunde ingen där
            veta att läget så dramatiskt skulle förändras -- med en flytande
            valuta, en devalvering.
          </note>
          <note>
            Låt oss emellertid utgå från de fakta som skatteutskottet hade
            att hantera. I propositionen föreslås att skatten på cigaretter
            höjs med 19 öre per styck och att skatten på övriga varor höjs
            i motsvarande mån. Det blir 39 % skattehöjning på cigaretter.
            Vad blir då ''motsvarande mån'' för övriga tobaksvaror, exempelvis
            röktobak, som används när man rullar cigaretter eller stoppar
            pipa? I den här politiska världen är ''motsvarande mån'' 110 %.
            Vilken semantisk skillnad, kan många tycka, att 39 % i motsvarande
            mån är 110 % på annan tobak. Det är ett egenartat sätt att förhålla
            sig till begreppet motsvarande mån.
          </note>
          <note>
            Gör det nu så mycket, om man höjer skatten? Det kan göra en del.
            Tobaksbolaget har skrivit till skatteutskottet att det kan innebära
            att produktionsmönstren förändras. Konsumtionen av vissa produkter
            kan exempelvis gå ner, om skatten höjs med 110 %. Det kan gälla
            piptobak och även andra former av tobak. Produktionen i vissa
            av
          </note>
          <note>
            Tobaksbolagets anläggningar kan då hotas, som i
          </note>
          <note>
            Arvika, Härnösand och eventuellt även i Malmö.
          </note>
          <note>
            I nuvarande läge, med en arbetslöshet som är dramatiskt hög,
            har vi inte råd att minska någon produktion. Vi har inte råd att
            stänga några fabriker bara för att få en övergång från piptobak
            till cigaretter -- det vore fel. Nya konsumtionsmönster skulle
            inte innebära någon förbättrad folkhälsa, men en del arbetstillfällen
            skulle kunna gå förlorade. Vi i Vänsterpartiet har uttryckt oss
            oerhört mjukt. Vi lade inte fram någon motion där vi krävde en
            exakt ändring. Vi ville öppna för möjligheten att bereda frågan
            på annat sätt, därför skrev vi på ett formellt sätt; riksdagen
            borde ge regeringen till känna att den skall se över hur skattehöjningen
            fördelades.
          </note>
          <note>
            Skatteutskottet gick oss i viss mån till mötes och gjorde det
            som vi hade hoppats på. Man kallade till sig Tobaksbolaget, man
            kallade till sig
          </note>
          <note>
            Finansdepartementet, och man prövade frågan.
          </note>
          <note>
            Det finns en gammal ironisk dikt där det berättas om kungar,
            ämbetsmän eller politiker som hade stämplat: Tagit del av, men
            ej förstått. Så gjorde inte skatteutskottet. Skatteutskottet använde
            i stället en stämpel med texten: Tagit del av. Förstått.
          </note>
          <note>
            Bryr sig inte om. Jag tycker det är synd, därför att det här
            hade gått att justera.
          </note>
          <note>
            I stället för att höja skatten på cigaretter med 19 öre kunde
            man ha höjt den med 20 öre, en mycket enkel åtgärd. Man hade då
            inte behövt höja skatten på de här andra tobaksprodukterna så
            kraftfullt, och ändå hade man fått in samma teoretiska skatteintäkt.
            Ett öre mer -- från 19 till 20 öre -- hade inte gjort så stor
            skillnad på priset för cigaretterna, men det hade kanske tryggat
            jobben på två fabriker, nämligen fabrikerna i Arvika och
          </note>
          <note>
            Härnösand.
          </note>
          <note>
            Jag säger inte att dessa fabriker måste läggas ned.
          </note>
          <note>
            De kanske klarar sig, men det är dumt att chansa när det gäller
            sysselsättningen på så utsatta orter som Arvika. Det är dumt att
            hota med att
          </note>
          <note>
            Härnösand kan tappa ytterligare arbetstillfällen.
          </note>
          <note>
            Därför borde kammaren i detta läge bifalla
          </note>
          <note>
            Vänsterpartiets yrkande, som är mycket modest, att riksdagen
            ger regeringen i uppdrag att se över detta och pröva om det går
            att undvika ej avsedda effekter. Jag förstår att det inte är majoritetens
            avsikt att hota några fabriker med stängning.
          </note>
          <note>
            Någon kanske undrar om man verkligen kan höja skatten med ytterligare
            1 öre. Jag skall ta en anekdotisk paradox. Efter denna kraftfulla
            skattehöjning kommer Sveriges beskattning av cigaretter fortfarande
            att ligga under EG:s minimiskatt för cigaretter. Det är en paradox.
            Man kan beskylla EG för att hota med att vi skall tvingas sänka
            vissa skatter, men om EG-vännerna här i kammaren vore så EG-vänliga
            och följde EG:s alla direktiv som de är i andra fall, skulle de
            vara tvungna att höja tobaksskatten i Sverige.
          </note>
          <note>
            Det sägs att skatten skall vara minst 57 % av produktens pris
            inkl. skatt i handeln, och då skulle vi tvingas höja den med 1
            eller 2 öre. I det här fallet skulle alltså skatten på cigaretter,
            för att dämpa skattehöjningen på andra tobaksslag, vara en EG-
          </note>
          <note>
            anpassning som vi från Vänsterpartiets sida för en gångs skull
            kunde tillstyrka.
          </note>
          <note>
            Herr talman! Jag yrkar bifall till meningsyttringen från Vänsterpartiet,
            där vi yrkar bifall till utskottets hemställan med den ändring
            som följer av bifall till
          </note>
          <note>
            Vänsterpartiets motion.
          </note>
          <note type="speaker">
            Anf. 94 HARRY STAAF (kds):
          </note>
          <note>
            Herr talman! Låt mig citera något från utskottets betänkande.
            Den skattehöjning som det är tal om beror på en ''överenskommelse
            som har träffats mellan regeringen och Socialdemokraterna om den
            ekonomiska politiken och som redovisas i proposition 1992/93:50''.
            Den innebär bl.a. att tobaksskatten skall höjas. I enlighet med
            överenskommelsen föreslås också att ''skatten på cigarretter,
            cigarrer och cigariller höjs med 19 öre per styck. Även för övriga
            tobaksvaror föreslås en skattehöjning.'' Denna skattehöjning beräknas
            ge ca 1,9 miljarder i inkomstförstärkning.
          </note>
          <note>
            Lars Bäckström har i meningsyttringen och även i sitt anförande
            här uttryckt oro för att skatten skall förändra konsumtionsmönstret.
            Om jag har fattat syftet med tobaksskatten rätt, har den två syften,
            nämligen dels intäkter till staten, dels att hålla konsumtionen
            nere. Det kan man göra, därför att tobaken anses orsaka en stor
            del av cancerfallen och hjärtinfarkterna. Utskottet anser däremot
            att regeringens förslag inte torde medföra någon nämnvärd konsumtionsförskjutning
            mellan olika tobaksprodukter, som Lars Bäckström var orolig för.
            Det står på s. 7 i betänkandet.
          </note>
          <note>
            Lars Bäckström kritiserar konstruktionen och ironiserar litet
            över uttrycket ''i motsvarande mån''.
          </note>
          <note>
            Låt oss då titta på s. 2 och 3 i betänkandet, där lagförslaget
            finns. Det kanske kan förklara vad som menas med en höjning ''i
            motsvarande mån''. Där framgår att höjningen av skatten på cigarrer,
            cigariller och cigaretter är 19 öre per styck.
          </note>
          <note>
            Eftersom de har olika tyngd och olika mängd tobak blir skattehöjningen
            i procent räknat större för lättare rökverk än för tyngre. För
            en cigarill i grupp
          </note>
          <note>
            II höjs skatten från 18 till 37 öre, dvs. med drygt
          </note>
          <note>
            100 %. Det är litet svårt att höja skatten på röktobak, tuggtobak
            och snus per styck, och därför har man valt att höja skatten ''i
            motsvarande mån'', dvs. med ungefär 100 %.
          </note>
          <note>
            Det är så det är uträknat, och jag tror att det är ganska rätt
            och riktigt.
          </note>
          <note>
            Herr talman! Jag yrkar bifall till utskottets hemställan och
            avslag på Lars Bäckströms yrkande om bifall till meningsyttringen.
          </note>
          <note type="speaker">
            Anf. 95 LARS BÄCKSTRÖM (v):
          </note>
          <note>
            Herr talman! Förvisso bör tobaksbruket dämpas, och vi bör använda
            skatteinstrumentet för det -- det är helt riktigt. Vi i Vänsterpartiet
            har föreslagit att momsen inte bör höjas, som resten av kammaren
            vill. Vi säger att momsen inte skall vara 25 % nästa år, utan,
            22--23 %. Det skulle stimulera konsumtion och efterfrågan i Sverige.
            Vi säger också att tobaksskatten bör höjas med 5 % för att kompensera
            momssänkningen -- annars skulle tobaken bli billigare. Så ser
            vi det.
          </note>
          <note>
            Vad vi talar om är inte att vi vill ha generellt låga tobaksskatter,
            utan vi menar bara att man kan höja skatten något mer på cigaretter
            och inte så mycket på vissa andra tobaksslag. Det är det som är
            vår utgångspunkt.
          </note>
          <note>
            Man kan förvisso citera utskottet, och det står i utskottsmajoritetens
            text att skattehöjningen på cigaretter blir 34--39 % men för andra
            tobaksslag
          </note>
          <note>
            110 %. Det är inte ''i motsvarande mån''. Vad blir det på prissidan?
            Jo, man kan tänka sig 23 % i prishöjning för cigaretterna men
            för vissa andra tobaksslag 45--50 %. Det är det som vi tycker
            är fel.
          </note>
          <note>
            Harry Staaf säger att utskottet har gjort den bedömningen. Jag
            är inte expert på tobakskonsumtionen och kan inte säga hur den
            kommer att fördelas, men jag tror att
          </note>
          <note>
            Tobaksbolaget är duktigast på att bedöma det.
          </note>
          <note>
            Tobaksbolaget bedömer att fabrikerna i Arvika och
          </note>
          <note>
            Härnösand kan hotas. Jag erkänner att jag inte är kompetent att
            göra bättre bedömningar än
          </note>
          <note>
            Tobaksbolaget av deras verksamhet, men jag tror inte heller att
            någon annan i utskottet har större kompetens. För en gångs skull
            kan jag säga: Lyssna på verkligheten, även om det råkar vara ett
            företag som säger någonting! De har ofta -- inte alltid -- rätt
            när de analyserar sin situation. I detta fall tror jag att de
            har en poäng i vad de säger.
          </note>
          <note>
            Det är synd att man inte har kunnat gå oss till mötes. Vad beror
            det på? Jo, det beror troligtvis på att det är en liten del i
            ett stort, med möda hopskruvat, komplex. Då vågar man inte ändra
            någonting. Det är som när man bygger korthus; rör man ett enda
            kort riskerar allt att störta samman.
          </note>
          <note>
            Då får verkligheten stå sitt kast. Då kan man ta en chans med
            200--300 jobb i Arvika. Men det kan vara en dödsstöt för sysselsättningen
            i den regionen. Jag kommer från Uddevalla, och vi har fått vår
            dom genom Volvo och kämpar mot. Sverige har inte råd med att flera
            orter tappar jobb, med stora industrinedläggelser, därför att
            vissa har byggt korthus på nätterna och man sedan inte vågar ändra
            någonting. Det är det som jag kritiserar Harry Staaf och utskottsmajoriteten
            för.
          </note>
          <note type="speaker">
            Anf. 96 HARRY STAAF (kds):
          </note>
          <note>
            Herr talman! Man kan naturligtvis alltid ha farhågor för att
            saker och ting kan hända. De enheter som Lars Bäckström talar
            om är relativt små, och ur den synvinkeln kanske de är mer känsliga
            för en minskad konsumtion.
          </note>
          <note>
            Man kan också väga in andra apekter när man bedömer det här.
            Om vi tittar på prisrelationen i fråga om Blend, små cigaretter
            i grupp I, ser vi att ett paket i dag kostar mellan 19 och 22
            kr. Där är prishöjningen 23 %. Bellman Siesta kostar i dag 19
          </note>
          <note>
            kronor. Prishöjningen på den väntas bli ungefär
          </note>
          <note>
            16 %. Det är en produkt som -- om jag inte minns alldeles fel
            -- kommer från någon av de fabriker som Lars Bäckström talade
            om.
          </note>
          <note>
            Jag försökte förklara för Lars Bäckström att det är ungefär samma
            höjning på pip- och rulltobak som på cigariller, om man ser till
            tobaksmängden. I dag är prisrelationen när det gäller innehållet
            i ett paket
          </note>
          <note>
            Blend och innehållet i ett paket pip- och rulltobak ungefär 1,0:0,5
            till piptobakens fördel. Efter skattehöjningen kommer den att
            vara ungefär
          </note>
          <note>
            1,0:0,6.
          </note>
          <note>
            Jag tror alltså inte att förslaget kommer att få de konsekvenser
            som Lars Bäckström har påstått. Blir det några konsekvenser beror
            det på den totala konsumtionsminskningen, och den torde vara till
            fördel för samhället.
          </note>
          <note type="speaker">
            Anf. 97 LARS BÄCKSTRÖM (v):
          </note>
          <note>
            Herr talman! Jag har respekt för att Harry Staaf inte tror att
            det blir några förändringar.
          </note>
          <note>
            Tobaksbolaget tror att det blir det. Jag tror mer på
          </note>
          <note>
            Tobaksbolaget än på Harry Staaf när det gäller att bedöma tobakskonsumtionen.
            Det tycker jag att flera här i kammaren borde göra. Sedan kan
            vi nog vara eniga om att höja skatterna på tobak. Men just nu
            är varje jobb värt att spara, t.o.m. för dem som har byggt korthus.
            Vad vi har begärt är att man skall se över den här frågan. Det
            vore synd om kammaren inte tog den begäran ad notam.
          </note>
          <note type="speaker">
            Anf. 98 HARRY STAAF (kds):
          </note>
          <note>
            Herr talman! Jag tror att Lars Bäckström har fattat saken rätt.
            När det gäller tobak och liknande produkter är Tobaksbolaget vida
            överlägset mig i kunskapshänseende.
          </note>
          <note>
            Däremot var jag med och lyssnade när
          </note>
          <note>
            Tobaksbolagets representant talade i utskottet, och jag kunde
            inte finna att han kom med sådana kategoriska påståenden som Lars
            Bäckström här framför.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            11 § Utlämnande av uppgifter från Tullverket till vissa myndigheter
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU6 Utlämnande av uppgifter från
          </note>
          <note>
            Tullverket till vissa myndigheter (prop.
          </note>
          <note>
            1992/93:66).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 12 §.)
          </note>
          <note>
            12 § Den nya budgetprocessen
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1992/93:FiU4 Den nya budgetprocessen
          </note>
          <note>
            (förs.1991/92:20).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Företogs till avgörande jordbruksutskottets betänkanden 1992/93:JoU1,
            JoU3 och JoU5, finansutskottets betänkande 1992/93:FiU3, skatteutskottets
            betänkanden 1992/93:SkU8, SkU1
          </note>
          <note>
            och SkU6 samt finansutskottets betänkande
          </note>
          <note>
            1992/93:FiU4.
          </note>
          <note>
            Jordbruksutskottets betänkande JoU1
          </note>
          <note>
            Mom. 11 (djurtransporter)
          </note>
          <note>
            Utskottets hemställan -- som ställdes mot reservation 1 av Christer
            Windén -- bifölls med acklamation.
          </note>
          <note>
            Mom. 16 (svenska karantänsbestämmelser m.m.)
          </note>
          <note>
            Utskottets hemställan -- som ställdes mot reservation 2 av Christer
            Windén -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU3
          </note>
          <note>
            Mom. 2 (tilläggsdirektiv om allemansrätten)
          </note>
          <note>
            Utskottets hemställan bifölls med 170 röster mot
          </note>
          <note>
            133 för reservation 1 av Göran Persson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU5
          </note>
          <note>
            Mom. 10 (hobbybilar m.m.)
          </note>
          <note>
            Utskottets hemställan bifölls med 283 röster mot 20
          </note>
          <note>
            för reservation 1 av Christer Windén.
          </note>
          <note>
            Mom. 20 (miljöreglernas betydelse för konkurrensen)
          </note>
          <note>
            Utskottets hemställan bifölls med 284 röster mot 21
          </note>
          <note>
            för reservation 3 av Christer Windén.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Finansutskottets betänkande FiU3
          </note>
          <note>
            Mom. 1 (avslag på propositionen)
          </note>
          <note>
            Utskottets hemställan bifölls med 173 röster mot
          </note>
          <note>
            132 för reservation 1 av Hans Gustafsson m.fl.
          </note>
          <note>
            Mom. 2--4
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU8
          </note>
          <note>
            Mom. 1 (skattelättnader vid utskiftning av aktier i riskkapitalbolag)
          </note>
          <note>
            Utskottets hemställan bifölls med 173 röster mot
          </note>
          <note>
            132 för reservationen av Lars Hedfors m.fl. i motsvarande del.
          </note>
          <note>
            Övriga moment
          </note>
          <note>
            Utskotets hemställan bifölls.
          </note>
          <note>
            Skatteutskottets betänkande SkU1
          </note>
          <note>
            Utskottets hemställan bifölls med 290 röster mot 12
          </note>
          <note>
            för meningsyttringen av Lars Bäckström. 1 ledamot avstod från
            att rösta.
          </note>
          <note>
            Skatteutskottets betänkande SkU6
          </note>
          <note>
            Utskottets hemställan bifölls.
          </note>
          <note>
            Finansutskottets betänkande FiU4
          </note>
          <note>
            Utskottets hemställan bifölls.
          </note>
          <note>
            Meddelande om information från regeringen
          </note>
          <note type="speaker">
            Anf. 99 TREDJE VICE TALMANNEN:
          </note>
          <note>
            Vid kammarens sammanträde fredag den 27
          </note>
          <note>
            november lämnar statsrådet Bo Lundgren kl. 11.00
          </note>
          <note>
            information om propositionen om åtgärder för att stärka det finansiella
            systemet.
          </note>
          <note>
            Beslut om samlad votering
          </note>
          <note>
            På förslag av tredje vice talmannen medgav kammaren att de på
            föredragningslistan närmast upptagna ärendena, utbildningsutskottets
            betänkande UbU2 samt konstitutionsutskottets betänkanden KU5 och
            KU6, fick företas till avgörande i ett sammanhang sedan debatten
            i dessa ärenden avslutats.
          </note>
          <note>
            13 § Vissa högskolefrågor
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1992/93:UbU2 Vissa högskolefrågor.
          </note>
          <note type="speaker">
            Anf. 100 THOMMY OHLSSON (v):
          </note>
          <note>
            Herr talman! Den meningsyttring från
          </note>
          <note>
            Vänsterpartiet som i dag ligger på riksdagens bord kan karakteriseras
            som en följetong. Vi har länge propagerat för en vetenskaplig
            grundkurs som skulle kunna ingå i en akademisk grundexamen. En
            sådan grundkurs skulle bredda studenternas kritiska perspektiv
            på utbildningen och uppmuntra till tvärvetenskaplighet.
          </note>
          <note>
            Ett hinder för en sådan här utbildning som ofta påtalas är den
            ökade skuldsättning som skulle drabba den enskilde studenten.
            För att minimera detta problem vill vi att de studieskulder som
            uppstår till följd av en vetenskaplig grundkurs skall få avskrivas
            efter genomgången examen.
          </note>
          <note>
            Med detta, herr talman, yrkar jag bifall till
          </note>
          <note>
            Vänsterpartiets meningsyttring.
          </note>
          <note type="speaker">
            Anf. 101 MARGITTA EDGREN (fp):
          </note>
          <note>
            Herr talman! Jag yrkar bifall till hemställan i betänkandet i
            dess helhet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            14 § Författningsfrågor
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU5 Författningsfrågor.
          </note>
          <note>
            Anf. 102 HARRIET COLLIANDER
          </note>
          <note>
            (nyd):
          </note>
          <note>
            Herr talman! Rubriken på mitt anförande kunde lyda: Personalval,
            färre riksdagsledamöter och fler folkomröstningar.
          </note>
          <note>
            I en levande demokrati behöver folkets makt över sina ombud alltid
            värnas. Ett valsystem med personval och färre folkvalda ombud
            i riksdagen skulle stärka kontakten mellan folket och de folkvalda.
          </note>
          <note>
            I det offentliga livet har det allmännas egna korporationer vuxit
            till maktfaktorer. Ledningen styr åsikter och opinionsbildning.
            Det har medfört att riksdagens ställning som hjärtpunkten i svensk
            demokrati i motsvarande grad har försvagats. Vad som händer i
            de stora organisationerna tilldrar sig ofta större intresse än
            det som sker här i riksdagen.
          </note>
          <note>
            Den demokratiska vitaliteten har med andra ord försvagats till
            förmån för andra maktcentra.
          </note>
          <note>
            I riksdagens utskott och här i kammaren är den levande debatten
            faktiskt mycket sällsynt. Den diskussion som sker är en redovisning
            av de beslut som partierna redan på förhand har fattat.
          </note>
          <note>
            Allmänhetens intresse för riksdagen är också i sjunkande. Ett
            tilltagande politikerförakt har följt i spåren av detta. I de
            djupa leden finns det i dag föga förståelse för krav på höjda
            löner till riksdagsledamöterna.
          </note>
          <note>
            Att återupprätta riksdagens demokratiska vitalitet och att höja
            riksdagsmännens status är en angelägenhet som kräver skyndsamhet.
            En ny valordning bör ge utrymme för att personer och nya grupperingar
            fritt kan föras fram i riksdagen.
          </note>
          <note>
            Debatten skulle då vitaliseras, och intresset för riksdagen skulle
            öka.
          </note>
          <note>
            Ny demokrati tror också på en ordning med en mindre kammare,
            dvs. med färre ledamöter.
          </note>
          <note>
            Kanske skulle 151 personer vara ett lämpligt antal.
          </note>
          <note>
            Ledamöterna skulle då bli mera synliga för allmänheten. Personanknytningen
            skulle alltså förstärkas, och även intresset för de folkvalda
            skulle öka.
          </note>
          <note>
            Ny demokrati anser också att svenska folket bör få komma till
            tals oftare. Finns det en tydlig riksdagsopinion för att låta
            medborgare ta ställning till viktiga förändringar i vanlig lagstiftning,
            vill vi att en opinionskontroll genom folkomröstning skall bli
            möjlig.
          </note>
          <note>
            Herr talman! Jag yrkar bifall till Ny demokratis reservationer
            i konstitutionsutskottets betänkande nr 5 i fråga om momenten
            4, 6 och 9.
          </note>
          <note type="speaker">
            Anf. 103 BENGT HURTIG (v):
          </note>
          <note>
            Herr talman! Vi alla är nog medvetna om att den ärftliga monarki
            som finns kvar i Sverige strider mot de demokratiska grundvärderingarna
            om att hela folket i fria val skall utse sina företrädare.
          </note>
          <note>
            Några har kanske inte tagit vår motion om en översyn av de här
            förhållandena på allvar. Men jag uppfattar den nog som allvarligt
            menad. Egentligen är det vänsterns gamla republikmotion som återupprepas.
          </note>
          <note>
            Motionärerna tycker kanske att det i dessa EG-
          </note>
          <note>
            tider är viktigt att fundera över hur vi skall bevara delar av
            vårt svenska kulturarv, samtidigt som tillsättandet av statschef
            demokratiseras.
          </note>
          <note>
            För att undvika missförstånd vill jag säga att det här inte är
            den mest avgörande frågan för vår demokrati. Men den har betydelse
            för värderingarna i samhället. Vad monarken betyder, tycker och
            tänker kan ha relevans även i vår tid. Vår förra kungs intresse
            för arkeologi och kulturhistoria exempelvis var positivt för det
            folkliga intresset för sådana problem. För egen del hade jag möjlighet
            att träffa kungen och lyssna till hans anföranden i dessa frågor.
          </note>
          <note>
            Jag vill inte beskylla vår nuvarande kung för att medvetet driva
            en viss politisk linje. Tyvärr finns det en rad exempel på att
            han tycks ha låtit sig utnyttjas av andra som velat ha honom som
            språkrör för vissa politiska värderingar.
          </note>
          <note>
            Vi kommer ihåg riksmötets öppnande 1991, då kungens tal innehöll
            vändningar om nödvändiga val när det gäller att stödja antingen
            grannar eller också främlingar. Det föranledde en viss diskusssion.
          </note>
          <note>
            I Exportrådets årsrapport från 1991, där kungen har skrivit företalet,
            sägs det att 1991 var ett svårt år, men vi ser förtroendefullt
            framåt. I allt väsentligt uttrycks genomgående borgerliga värderingar.
            Där står att svenskar ogillar muslimer och att det privata näringslivet
            blomstrar efter den borgerliga valsegern. En utlandskorrespondent
            skriver också att det socialdemokratiska regerandet är slut och
            att Olof Palme är begravd även politiskt.
          </note>
          <note>
            Jag påstår naturligtvis inte att kungen genom sitt förord skulle
            ha godkänt innehållet i denna årsskrift. Men jag är övertygad
            om att förordet i utlandet stärker skriftens karaktär av en officiell
            beskrivning.
          </note>
          <note>
            Ett annat exempel är när Naturskyddsföreningen vid konferensen
            i Rio i somras diskuterade den svenska skogspolitiken. Man hävdade
            bl.a. att det storskaliga skogsbruket utarmade den biologiska
            mångfalden. Kungens kommentar och yttrande väckte en viss förvåning.
            Naturskyddsföreningen uppfattade det som att yttrandet måste bygga
            på missförstånd och okunskap.
          </note>
          <note>
            I motiven till regeringsformen vid författningsrevisionen 1974
            framhölls att statschefens hela agerande inför offentligheten
            måste präglas av hans roll att företräda nationen som helhet.
            Hans sätt att utöva representation inom landet och i förhållande
            till andra stater får inte vara sådant att det tyder på motsatsförhållanden
            eller spänningar mellan statschefen och det politiskt ansvariga
            organet. Jag tycker att vi kan konstatera att det ibland finns
            anledning att känna spänning mellan våra värderingar och de värderingar
            som kungen har gett uttryck för.
          </note>
          <note>
            Det är enligt min mening en grundläggande demokratisk fri- och
            rättighet att få uttala sin mening utan att ständigt behöva nagelfaras
            för att ens åsikter inte skall strida mot andras. Det är just
            därför som systemet med ärftlig monarki strider mot grundläggande
            demokratiska fri- och rättigheter. Det känns inte rätt att uppfostra
            ett barn, vars läggning och intressen kanske gör honom eller henne
            lämpad till något helt annat, till en monark höjd över det politiska
            stridsvimlet, utan möjlighet att fritt uttrycka sina åsikter.
            Om vi hade ett valt statsöverhuvud skulle dessa problem minska
            betydligt.
          </note>
          <note>
            De nu aktuella exemplen visar också hur boulevardpressen grovt
            kan exploatera ett helt kungahus mest intima liv, och bli ganska
            brutala i sina metoder. De flesta kändisar har trots allt valt
            sitt kändisskap och kan ganska lätt försvinna från offentligheten.
            Men kungahus är ganska hårt bundna till sina roller hela livet
            och har svårt att dra sig ur dessa förhållanden. Hur mycket vi
            än vattnar ur kungahuset kommer vi inte ifrån att monarkin är
            en kvarleva från tiden före det demokratiska genombrottet. Systemet
            strider mot den demokratiska grundvärdering som säger att hela
            folket i fria val skall utse sina företrädare. Med detta, herr
            talman, vill jag yrka bifall till min meningsyttring till konstitutionsutskottets
            betänkande, mom. 1.
          </note>
          <note>
            Frågan om invandrares rösträtt har vi många gånger tagit upp.
            Hundratusentals människor lever, arbetar och betalar skatt i Sverige
            sedan lång tid.
          </note>
          <note>
            De har rösträtt i kommunala val, men inte i riksdagsval. En stor
            del av dessa människor tillhör i praktiken den svenska arbetarklassen.
            Egentligen kan vi inte säga att vi har allmän och lika rösträtt
            för alla som sedan länge lever och verkar i vårt land.
          </note>
          <note>
            Jag vill därmed yrka bifall till meningsyttringen avseende mom.
            8.
          </note>
          <note>
            Vi har också en utredning som nu sitter och funderar på hur folkomröstningen
            om EG-
          </note>
          <note>
            medlemskapet skall genomföras. Det finns en oro för att denna
            folkomröstning inte skall bli avgörande för frågans utgång. Därför
            tror jag att det vore bra om riksdagen slog fast att omröstningen
            skall vara avgörande, att alternativen skall vara ja eller nej
            och att folkomröstningen skall hållas skild från ordinarie valdag.
            Jag har emellertid en viss förståelse för att utskottet inte ännu
            vill föregripa den pågående utredningen. Det är emellertid viktigt
            att andra partier snarast möjligt ger sin ståndpunkt till känna
            i denna fråga.
          </note>
          <note type="speaker">
            Anf. 104 BIRGER HAGÅRD (m):
          </note>
          <note>
            Herr talman! För närvarande arbetar tre stycken utredningar på
            det författningspolitiska fältet. Det är Olof Ruins utredning,
            som skall se över i vilken utsträckning vi behöver ändra grundlagen
            inför ett svenskt inträde i EG. Det är också den s.k.
          </note>
          <note>
            personvalskommittén, som arbetar med frågan om hur vi skall kunna
            förstärka personvalet i Sverige.
          </note>
          <note>
            Den tredje kommittén arbetar med fri- och rättigheter för att
            se över hur vi i olika sammanhang skall kunna förstärka dem. Dessutom,
            herr talman, pågår för närvarande samtal mellan de olika partierna
            om författningsfrågorna. Av detta drar jag slutsatsen att tidpunkten
            inte är den bäst lämpade att dra i gång en stor författningsdebatt,
            trots att många väsentliga frågor berörs i detta betänkande.
          </note>
          <note>
            Jag nöjer mig därför med att kommentera några punkter. Jag kan
            inte underlåta att till Bengt Hurtig säga att vi vet att en överväldigande
            majoritet i
          </note>
          <note>
            Sverige vill ha monarki. Jag förutsätter att Bengt
          </note>
          <note>
            Hurtig som nybliven demokrat, för det får jag väl anta att han
            är när han har släppt k:et i partibeteckningen, inte kan tänka
            sig någonting annat än monarki, eftersom det är vad majoriteten
            vill ha. Men han vill inte ha en ärftlig monarki. Då blir min
            alldeles logiska slutsats: Är det en valmonarki som han är ute
            efter? Skall vi gå tillbaka till medeltiden och välja kungarna
            fortsättningsvis?
          </note>
          <note>
            Jag tror inte det skulle gå att samla någon majoritet kring det
            heller.
          </note>
          <note>
            Beträffande de andra frågorna som tas upp vill jag säga att jag
            principiellt är anhängare av ett utvidgat folkomröstningsinstitut.
            Men det har naturligtvis sina nackdelar också, jag skall medge
            det. På 50-
          </note>
          <note>
            talet hade man hunnit så långt att man antagit ett vilande grundlagsbeslut
            som i stort sett skulle kopiera den danska modellen. Dock är det
            kanske för tidigt att ta ut en sådan fråga som folkomröstningsinstitutet
            när det är så många andra författningsfrågor som diskuteras. Det
            får lösas i ett senare sammanhang.
          </note>
          <note>
            Färre ledamöter i denna kammare -- ja. Men då får vi vara införstådda
            med att vissa partier inte blir representerade i stora delar av
            landet och även att färre mandat faller på glesbygden. Det är
            heller inte en sak som är löst i en handvändning.
          </note>
          <note>
            En verkligt positiv sak i detta betänkande är förslaget att riksdagen
            nu som vilande skall anta ett grundlagsförslag, nämligen fastslåendet
            av utlandssvenskarnas rösträtt. Det skall räcka med att antingen
            bo i landet eller att ha varit bosatt någon gång. Det är ett stort
            fall framåt för detta rättvisekrav, som har funnits så länge och
            som har utretts så länge. Det var ett nöje att vi i det här hänseendet
            kunde tillstyrka motionerna från tredje vice talmannen och från
            Gudrun Norberg, som den här gången hade plitat ihop var sitt aktstycke.
          </note>
          <note>
            Med detta, herr talman, ber jag att få yrka bifall till hemställan
            i konstitutionsutskottets betänkande nr
          </note>
          <note>
            5 och avslag på samtliga reservationer.
          </note>
          <note>
            Anf. 105 BENGT HURTIG v) replik:
          </note>
          <note>
            Herr talman! Jag betraktar mig inte som någon nybliven demokrat.
            Jag har varit demokrat så länge jag har varit politiskt aktiv,
            sedan i tonåren.
          </note>
          <note>
            Dessutom har jag varit socialist i den meningen att demokratin
            också skall kunna utsträckas till väsentliga delar av det ekonomiska
            livet.
          </note>
          <note>
            Erfarenheterna av bolagshögerns övningar i
          </note>
          <note>
            Bergslagen, där jag växte upp, gjorde inget annat ställningstagande
            möjligt.
          </note>
          <note>
            När det gäller benämningen på statschefen är det naturligtvis
            inte uteslutet att den skulle kunna vara vald monark, vald kung.
            Det har förekommit tidigare. Man kan tänka sig riksföreståndare
            eller någon annan benämning. Innan regeringen har tittat på frågan
            och utarbetat förslag kan vi inte vara helt säkra på hur folk
            skulle ställa sig i denna fråga.
          </note>
          <note>
            Vi får ofta frågan från sådana som kommer från länder som är
            republiker hur det kan komma sig att vi har kvar ett sådant här
            system. Jag tycker alltid att det är bekymmersamt att klart och
            redigt kunna svara på frågan.
          </note>
          <note type="speaker">
            Anf. 106 BIRGER HAGÅRD (m) replik:
          </note>
          <note>
            Herr talman! Det är roligt att höra att -- och jag vill gärna
            tro det -- Bengt Hurtig alltid har varit demokrat. Men jag kan
            också konstatera att det parti som han tillhör inte alltid har
            kunnat skryta med att ha funnits på den demokratiska sidan.
          </note>
          <note>
            I övrigt är det tråkigt att Bengt Hurtig har varit ett offer
            för sin uppväxtmiljö. Det är sådant som har varit modernt att
            åberopa.
          </note>
          <note>
            Valkungadömets renässans tror jag inte så mycket på, om jag skall
            vara riktigt uppriktig.
          </note>
          <note type="speaker">
            Anf. 107 BENGT HURTIG (v) replik:
          </note>
          <note>
            Herr talman! När det gäller synen på demokrati finns det mörka
            kapitel i mitt partis historia. Men jag har också den erfarenheten
            att det finns mörka kapitel i den svenska högerns historia. Det
            diskuterar jag gärna vid ett annat tillfälle. Vi vet hur högern
            röstade när den allmänna rösträtten infördes i Sverige och känner
            till händelserna under
          </note>
          <note>
            30-talet och många andra politiska situationer. Vi kan diskutera
            hur frågan om demokrati har hanterats i högerns sfär.
          </note>
          <note>
            Anf. 108 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Herr talman! Jag vill först, liksom Birger Hagård, uttrycka min
            tillfredsställelse över att den under så många år aktuella frågan
            om hur utlandssvenskarnas rösträtt skall regleras nu kommer att
            få sin lösning, om inte någonting alldeles oförutsett inträffar.
            Det är särskilt tillfredsställande för mig, eftersom jag har väckt
            motioner i denna fråga under många år.
          </note>
          <note>
            Ur formell synpunkt är det här inte någon stor reform. Utlandssvenskarna
            har efter mycket bråk i denna kammare och mycken motvilja från
            tidigare majoriteter undan för undan i allt större omfattning
            fått rösta. Rösträtten är nu garanterad i vallagen.
          </note>
          <note>
            Det är just detta som blir den principiella skillnaden, när vi
            fattat beslutet här.
          </note>
          <note>
            En reglering av medborgarnas rösträtt i vallagen är naturligtvis
            inte tillfredsställande. Vallagen kan, om man så vill, ändras
            genom en enkel majoritet i riksdagen vid ett beslut. När allas
            rösträtt är garanterad i grundlagen krävs två beslut med val emellan
            för att man skall kunna börja tafsa på bestämmelserna. Jag vill
            samtidigt uttrycka min förvåning över att Socialdemokraterna inte
            heller den här gången slutit upp omkring ett enligt min mening
            ganska självklart förslag, som utskottsmajoriteten tillstyrkt.
          </note>
          <note>
            Betänkandet i övrigt omfattar många mycket intressanta författningsfrågor.
            Utskottets slutsatser kan tyckas litet magra. Det beror på, som
            Birger
          </note>
          <note>
            Hagård utvecklade det, att vi under senare tid har fått en lång
            rad utredningar som sysslar med skilda delar av författningen.
            Det har gjort att konstitutionsutskottet med förhoppningar har
            kunnat hänvisa till dessa utredningar.
          </note>
          <note>
            Nu tycker jag ändå att utredningsverksamheten på det här området
            inte är tillfredsställande. Vi har från Centerpartiet riksmöte
            efter riksmöte väckt mycket omfattande motioner i författningsfrågor,
            där vi har krävt en mer övergripande författningsutredning, som
            skulle kunna ta sig an alla de problem som har diskuterats i fråga
            om författningen. Jag tror fortfarande att det hade varit en bra
            ordning. Då hade man inom olika områden kunnat väga de politiska
            partiernas synpunkter mot varandra. Genom ett stillsamt resonemang
            i en utredning, som inte hade haft alltför knappt om tid, hade
            man säkert kunna komma fram till positiva lösningar över partigränserna.
            Det är jag rätt övertygad om.
          </note>
          <note>
            Jag vet att samma klagomål framförs från
          </note>
          <note>
            Socialdemokraterna vad gäller de utredningar som regeringen har
            tillsatt och som sysslar med olika delar av författningen. Det
            förvånar mig litet, därför att Socialdemokraterna tidigare har
            avvisat de motioner som vi har väckt med krav på breda författningsutredningar.
          </note>
          <note>
            På några punkter kan det trots allt finnas anledning att kommentera
            de konkreta frågorna. En del av dem har redan varit uppe i debatten.
            Allt täcks inte in, som jag nyss nämnde, i de utredningar som
            sitter. En del av de frågor som finns med i
          </note>
          <note>
            Centerpartiets motion har aktualiserats genom de s.k. samtal
            som nu pågår under Lars Leijonborgs ledning med företrädare för
            olika partier. Det är möjligt att vi så småningom kan komma till
            skott i ytterligare några frågor, men det får vi se. Min förhoppning
            är kanske inte så överväldigande stor, men man skall inte döma
            ut detta försök för det är behjärtansvärt.
          </note>
          <note>
            Ett bekymmer är dock att tidspressen inför ordentliga genomgångar
            av vissa frågor kan bli stor.
          </note>
          <note>
            Vi känner av tidspress också i fråga om de vanliga utredningar
            som nu sitter. För att vi skall kunna ändra grundlagen inom en
            rimlig tid krävs, som alla nu i kammaren närvarande väl känner
            till, att propositionen om detta läggs fram för riksdagen senast
            den 18 december 1993.
          </note>
          <note>
            Folkomröstningar gillar vi också, Harriet
          </note>
          <note>
            Colliander. Vi har haft förslag på detta område åravis i riksdagen.
            Jag tycker för min del inte att det nuvarande folkomröstningsinstitutet
            är bra. Jag tänker då särskilt på de rådgivande folkomröstningarna.
            Vi vet av erfarenhet att det kan bli väldigt svårt att tolka resultatet,
            även om partierna har sagt att de skall respektera det. Vi grälar
            fortfarande då och då om hur kärnkraftsomröstningens resultat
            skall tolkas. Det är inte bra. Jag tycker för min del att vi borde
            gå vidare och ha beslutande folkomröstningar även i andra frågor
            än grundlagsfrågor. Samtidigt reagerade jag när Bengt Hurtig sade
            att riksdagen skall slå fast att den förväntade folkomröstningen
            om EG skall bli avgörande.
          </note>
          <note>
            Samtidigt sade Bengt Hurtig att folkomröstningen inte behöver
            ske i samband med valet. Den grundläggande förutsättningen för
            en beslutande folkomröstning är ju att den beslutas i samma ordning
            som finns angiven för folkomröstningar och grundlagsfrågor. Och
            då kommer vi inte undan valdagen.
          </note>
          <note>
            Det innebär inte att det måste vara en sådan omröstning. Vi kan
            också besluta om en annan omröstning, men då blir den enligt grundlagens
            krav rådgivande. Jag ville bara göra detta förtydligande. Riksdagen
            kan alltså inte så enkelt som Bengt Hurtig tror slå fast att omröstningen
            skall vara avgörande, eftersom riksdagen inte gärna kan gå emot
            gällande grundlag.
          </note>
          <note>
            Det finns naturligtvis ytterligare en möjlighet. Man kan i grundlagsenlig
            ordning ändra grundlagen, men det går inte förrän valet 1994 är
            över. Och då hade vi ju tänkt att omröstningen redan skulle ha
            ägt rum.
          </note>
          <note>
            Harriet Colliander höll ett vackert tal om personval och framställde
            det som om det var en innovation från Ny demokrati. Vi får ofta
            höra här i riksdagen att Ny demokrati minsann kommer med nyheter.
          </note>
          <note>
            Frågan om personval är en gammal fråga. Dess bättre finns det
            en utredning som nästan är färdig.
          </note>
          <note>
            Såvitt jag kan förstå blir resultatet -- efter mycket om och
            men -- ett förstärkt personvalsmoment i valsystemet, vilket också
            jag välkomnar.
          </note>
          <note type="speaker">
            Anf. 109 BENGT HURTIG (v) replik:
          </note>
          <note>
            Herr talman! Vi har avsiktligt valt ordet
          </note>
          <note>
            ''avgörande'' vid folkomröstning. Vi har funnit den konstruktionen
            som den enda framkomliga, dvs.
          </note>
          <note>
            att man har en rådgivande folkomröstning som efter samtliga partiers
            deklaration skall avgöra inriktningen av beslutet. Vi anser detta
            vara bättre än en beslutande omröstning, som då skulle medföra
            en grundlagsändring.
          </note>
          <note>
            Det här är kanske ett ''finlir'' som inte håller.
          </note>
          <note>
            Därför har jag inte heller drivit denna fråga så hårt i dag.
            Jag har efterlyst en deklaration från de övriga partierna om var
            de står. Jag begriper att de vill avvakta. Men det vore nog nyttigt
            för folkopinionen och för förtroendet för politikerna om man så
            snart som möjligt fick en klargörande om de olika partiernas ståndpunkt.
            Jag kommer alltså inte att begära någon votering i den här frågan.
          </note>
          <note>
            Anf. 110 Tredje vice talman BENGT
          </note>
          <note>
            FISKESJÖ (c) replik):
          </note>
          <note>
            Herr talman! Det missförstånd som jag möjligen har gjort mig
            skyldig till är betingat av det som inte står i meningsyttringen.
            Där står att omröstningen skall vara rådgivande. Det är det alternativ
            som ges enligt den uppläggning som meningsyttringen har. I
          </note>
          <note>
            så fall bör man vara uppriktig och säga att man vill ha en rådgivande
            omröstning som kan äga rum vid annan tidpunkt än i samband med
            val. Men man skall inte ge medborgarna ett intryck av att man
            är för en beslutande folkomröstning, om man inte accepterar att
            den hålls i samband med val.
          </note>
          <note>
            Det behöver naturligtvis inte finnas någon särskild anledning
            till misstro från medborgarnas sida, även om vi tvingas att ha
            en rådgivande folkomröstning.
          </note>
          <note>
            Såvitt jag kan förstå kommer partierna -- i den mån de inte redan
            har gjort det -- att klart deklarera att folkomröstningsresultatet
            skall följas. Det finns en liten risk för att det skulle kunna
            ingå flera alternativ i folkomröstningen. Det vore naturligtvis
            inte bra, eftersom det då skulle kunna uppstå tvivel om folkomröstningens
            resultat.
          </note>
          <note type="speaker">
            Anf. 111 THAGE G PETERSON (s):
          </note>
          <note>
            Herr talman! Jag brukar inte ta till starka ord i den politiska
            debatten -- det är det så många andra som alltför ofta gör. Men
            i dag känner också jag ett behov av att få göra det.
          </note>
          <note>
            Beslutet att grundlagsfästa utlandssvenskarnas rösträtt är mycket
            anmärkningsvärt och utmanande. Vi från socialdemokratisk sida
            är både förvånade och bekymrade över det borgerliga beslutet i
            konstitutionsutskottet. Vi är förvånade därför att man fattar
            beslut utan att frågan har utretts. Inte den minsta utredning
            har föregått beslutet. Det enda som finns är en borgerlig reservation
            till en författningsutredning för många år sedan. De borgerliga
            fattar sitt beslut mitt under pågående författningssamtal mellan
            regeringen och oppositionen. När regeringen säger sig söka samförstånd
            i författningsfrågorna, kör de borgerliga i konstitutionsutskottet
            med Ny demokratis hjälp över socialdemokraterna.
          </note>
          <note>
            Till min överraskning uttrycker tredje vice talman glädje och
            tillfredsställelse över detta beslut.
          </note>
          <note>
            Vi är bekymrade över KU-beslutet, eftersom det kan vara början
            till ett nytt författningspolitiskt klimat i Sverige, där man
            inte söker samförstånd över blockgränserna. Jag är rädd för att
            det borgerliga beslutet i dag kan öppna dörren för ensidiga politiska
            majoritetsbeslut, som man passar på att fatta när man befinner
            sig i majoritetsställning. En sådan utveckling vore mycket olycklig,
            både för Sverige och för partiväsendet i vårt land.
          </note>
          <note>
            Herr talman! Jag vill inte betrakta författningsfrågorna som
            ett bland flera politikområden. Författningsfrågorna är speciella
            till sin karaktär. De måste hanteras med hänsynstagande till betydande
            minoritetsuppfattningar. Min grunduppfattning är att det i författningspolitiken
            skall föras fram bara sådana frågor till beslut om vilka vi kan
            enas över blockgränserna.
          </note>
          <note>
            Alltsedan det demokratiska genombrottet har författningspolitiken
            i Sverige ansetts vara konstituerande för överideologier. I
          </note>
          <note>
            regeringingsformen har vi kodifierat uppnådda vinster för det
            konstitutionella samförståndet.
          </note>
          <note>
            Författningspolitiken har i vårt land inte varit ett område för
            partipolitisk offensiv utan för samverkan.
          </note>
          <note>
            När Fri- och rättighetskommittén förbereddes och tillsattes behandlades
            Socialdemokraterna som vilket treprocentsparti som helst. När
            KU
          </note>
          <note>
            beslutade om att ändra grundlagen för utlandssvenskarnas rösträtt,
            struntade de sju borgerliga ledamöterna helt i vad socialdemokraternas
            sju ledamöter ansåg. Med hjälp av Ny demokratis ledamot föreslår
            man en ändring i grundlagen.
          </note>
          <note>
            Vi Socialdemokrater kommer inte att avbryta de pågående författningssamtalen
            med regeringen med hänsyn till det riksdagsbeslut om en grundlagsändring,
            som riksdagens borgerliga partier med Ny demokratis hjälp mot
          </note>
          <note>
            Socialdemokraternas vilja kommer att fatta om en stund. Men vi
            kommer att bära med oss beslutet som ett övergrepp mot den samförståndsanda
            som socialdemokratin upprätthållit i författningsfrågorna.
          </note>
          <note>
            Jag vill avsluta med en fråga till tredje vice talman
          </note>
          <note>
            Bertil Fiskesjö: Är ni borgerliga inte rädda för att ert beslut
            i dag kommer att bli ett prejudikat, ett fribrev för nya ensidiga
            politiska majoritetsbeslut i författningsfrågor?
          </note>
          <note>
            Her talman! Jag yrkar bifall till reservation nr 3.
          </note>
          <note>
            Anf. 112 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Herr talman! Det var kraftfulla ord från utskottets ärade ordförande.
            Han sade att detta beslut var anmärkningsvärt och utmanande. Sedan
            satte han in beslutet i ett sammanhang där han målade upp bilden
            av att en majoritet i fråga efter fråga med särskild lustkänsla
            skulle köra över den socialdemokratiska minoriteten. Så är ju
            inte fallet.
          </note>
          <note>
            Jag är litet förvånad över denna reaktion i efterhand. Alla vi
            som sitter i konstitutionsutskottet vet ju att det där sannerligen
            inte var någon upphetsning när dessa frågor behandlades. Det var
            en lugn och sansad diskussion -- för övrigt var det inte så mycket
            diskussion över huvud taget.
          </note>
          <note>
            Jag uppfattar det snarast så att den socialdemokratiska reservationen
            tillkom därför att man ansåg sig vara nödd och tvungen, eftersom
            man hade intagit den ståndpunkten tidigare. Det var ingen argumentation
            mot den förändring som nu har föreslagits. Det gör mig, som jag
            sade, litet överraskad över utskottsordförandens tonläge i denna
            fråga.
          </note>
          <note>
            Om man vill spetsa till det hela kan man fråga varför ni i sak
            vill att utlandssvenskarnas rösträtt även i framtiden endast skall
            stå i vallagen? Har ni planer på att ändra vallagen och åter införa
            de reduktioner när det gäller tidsgränser och liknande som tidigare
            fanns för utlandssvenskars rösträtt?
          </note>
          <note>
            Var finns motivet i själva sakfrågan för att inte alla svenska
            medborgares rösträtt skall vara garanterad i grundlagen? Det är
            mina frågor till utskottets ärade ordförande.
          </note>
          <note type="speaker">
            Anf. 113 THAGE G PETERSON (s):
          </note>
          <note>
            Herr talman! Jag ber att få upprepa min fråga till tredje vice
            talman. Frågan löd: Är ni borgerliga inte rädda för att ert beslut
            i dag kommer att bli ett prejudikat, ett fribrev, för nya ensidiga
            politiska majoritetsbeslut i författningsfrågor? Tyvärr ger inte
            tredje vice talman en korrekt beskrivning av
          </note>
          <note>
            KU:s behandling. När frågan kom upp anmärkte jag kort att detta
            var en grundlagsfråga som skall beslutas i den ordning som vi
            har vant oss vid i
          </note>
          <note>
            Sverige, dvs. i samförstånd. Jag tyckte att dessa ord skulle
            räcka för att det inte skulle bli ett ensidigt majoritetsbeslut.
          </note>
          <note>
            Herr talman! Jag är något bekymrad över att tredje vice talman
            Bertil Fiskesjö, som tillika är en aktad statsvetare, tar så lätt
            på ändringar av grundlagen.
          </note>
          <note>
            En grundlag är ett lands konstitution. Den utgör det viktigaste
            dokumentet i en demokrati. Den ändrar man inte hur som helst eller
            bara därför att man i sin ungdom har skrivit en motion eller för
            att man vill uppfylla avgivna löften.
          </note>
          <note>
            I ett särskilt yttrande till det betänkande som vi nu behandlar
            skriver tredje vice talman att författningsfrågorna befinner sig
            i ett nytt skede genom pågående partisamtal. Jag är överraskad
            av att tredje vice talman inte drar några konsekvenser av vad
            han själv har skrivit. Varför plockar man ut utlandssvenskarnas
            rösträtt för ett beslut, när beslut i andra stora frågor får anstå
            tills dess att samtalen är slutförda? I fråga efter fråga i detta
            betänkande hänvisar KU till de pågående samtalen. Men i en fråga
            som gäller utlandssvenskarnas rösträtt slår man till direkt. Det
            är inte heller vilket slag som helst, utan man slår till med en
            grundlagsändring. Då kör man över en betydande majoritet: sju
            borgerliga ledamöter, sju socialdemokrater och en nydemokrat som
            ställer upp på den borgerliga vagnen.
          </note>
          <note>
            I majoritetens bedömning skriver man att genom ett enda riksdagsbeslut
            med enkel majoritet kan svenska medborgare som vistas utomlands
            berövas rösträtten. Jag måste då fråga vilka partier tredje vice
            talman tror skulle fatta ett sådant beslut. Vilka är det som tredje
            vice talman inte litar på i den svenska riksdagen och som helt
            överraskande skulle beröva en grupp rösträtten? Sverige är ju
            en gammal demokrati. Inte kan väl någon behöva frukta att Sveriges
            riksdag skulle fatta ett sådant odemokratiskt beslut. Vilka är
            tredje vice talman rädd för i detta sammanhang?
          </note>
          <note>
            Anf. 114 tredje vice talman BERTIL FISKESJÖ
          </note>
          <note>
            (c):
          </note>
          <note>
            Herr talman! Konstitutionsutskottets ordförande påstår att jag
            skulle ta lätt på grundlagen. Det gör jag inte alls. Jag har ägnat
            den mycken omsorg och deltog redan i slutskedet när nuvarande
            grundlag skrevs. Jag har sannerligen stor respekt för grundlagen.
          </note>
          <note>
            Ur grundlagsteknisk synpunkt och vad gäller det rella innehållet
            är detta en mycket liten förändring.
          </note>
          <note>
            Ur principiell synpunkt, som jag sade, är det naturligtvis viktigt
            att alla svenska medborgares rösträtt garanteras i grundlagen.
            Min fråga kvarstår till utskottets ordförande: Varför vill ni
            inte vara med på detta? Det skulle vara skojigt att få något som
            helst motiv utöver dessa formalistiska resonemang som ordföranden
            nu ägnar sig åt. Det är ju inte alls så att alla beslut om grundlagsändringar
            har fattats med fullständig majoritet i denna kammare. Det har
            tidigare funnits partier som har reservert sig mot grundlagsändringar
            av olika slag.
          </note>
          <note>
            Denna fråga skulle sedan tas upp vid partiledaröverläggningar.
            Detta har jag inte hört ett ord om. Jag var på ett tidigt stadium
            inblandad i dessa överläggningar, men inget nämndes om denna fråga.
            Det är ju andra frågor som tas upp för behandling där.
          </note>
          <note>
            Utskottets ordförande frågar också -- och här kommer han upp
            ordentligt i varv -- vilka partier som skulle fatta ett beslut
            innebärande att man berövar svenska medborgare deras rösträtt.
            Hur har det då gått till att ge de utlandsboende svenska medborgarna
            rösträtt, herr ordförande? Det har varit ett framflyttande av
            positionerna undan för undan på grund av motioner från de borgerliga
            partierna, vilket skett under motstånd från
          </note>
          <note>
            Socialdemokraterna. Nu skall vi göra en korrekt historieskrivning.
            Det är på detta sätt det har gått till. Det är då inte obefogat
            att ställa min fråga:
          </note>
          <note>
            Varför vill ni att rösträtten för svenska medborgare boende utomlands
            fortfarande skall kunna ändras genom ett enkelt majoritetsbeslut
            i den svenska riksdagen?
          </note>
          <note type="speaker">
            Anf. 115 THAGE G PETERSON (s):
          </note>
          <note>
            Herr talman! Tredje vice talman beskyllde mig för att komma upp
            något i varv när jag försvarade den svenska grundlagen. Jag tycker
            faktiskt att man bör höja rösten om man finner att en majoritet
            i det viktiga konstitutionsutskottet inte tar hänsyn till en stor
            minoritet i en grundlagsfråga. Det är ju inte så att vi under
            åtminstone enkammarriksdagens dagar har fattat några ensidiga
            grundlagsbeslut utan att det har varit en majoritet över blockgränsen.
            Det betyder inte att det har rått politisk enighet i varje fråga,
            utan det kan ha varit något enstaka parti som har gått emot. Vi
            har i konstitutionsutskottet tagit fram en sådan förteckning som
            beskriver hur detta har gått till. Men det har inte varit så att
            man har sökt samförståndet.
          </note>
          <note>
            I denna fråga har det heller inte sökts något samförstånd. Det
            finns ingen utredning eller några kontakter som har tagits åt
            något håll, utan man föreslår direkt en grundlagsändring. Det
            är detta jag tycker är anmärkningsvärt. Varför hade man inte kunnat
            vila med denna fråga på samma sätt som man vilar med alla andra
            grundlagsfrågor? Det betänkande som vi nu om en stund skall ta
            ställning till är fullt av frågor, där man hänvisar till pågående
            utredningar eller till samtal mellan oppositionen och regeringen.
            Men det gäller inte för denna fråga, utan den lyfter man ut. Jag
            har förgäves försökt få ett svar från tredje vice talman om inte
            de borgerliga är rädda för att ett beslut i dag kommer att bli
            ett prejudikat, ett fribrev, för nya ensidiga politiska majoritetsbeslut
            i författningsfrågor.
          </note>
          <note>
            Det tycker jag skulle vara mycket olyckligt för
          </note>
          <note>
            Sverige och för partisystemet i vårt land. Vi skulle så att säga
            ändra på grundlagen under nya premisser. Det har varit en styrka
            för vår demokrati att vi till grundlagsändringar har fört fram
            endast sådana frågor om vilka det har rått ett samförstånd över
            blockgränserna. I denna fråga råder det inte något sådant samförstånd,
            utan man har fattat ett ensidigt politiskt beslut. Det beklagar
            jag. Jag beklagar att de borgerliga partierna har fattat detta
            beslut och att riksdagen om en stund tydligen kommer att följa
            konstitutionsutskottets majoritet i denna fråga.
          </note>
          <note>
            Anf. 116 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Herr talman! Detta skall bli mitt sista inlägg i denna debatt.
            Jag vill än en gång understryka att konstitutionsutskottet inte
            upplevde någon som helst dramatik. Det är en dramatik som har
            tillskapats i efterhand. Av vilka skäl detta har skett, förmår
            jag inte att genomskåda.
          </note>
          <note>
            Utskottets ordförande menar att jag skall avge något slags deklaration
            om under vilka omständigheter grundlagsändringar i framtiden kan
            företas. Jag kan naturligtvis inte komma med några garantier i
            den frågan. Det är ju riksdagens kommande uppsättningar som avgör
            det. Men jag utgår från att ett ledmotiv även i framtiden när
            det gäller stora och viktiga förändringar i grundlagen skall vara
            att man söker mycket bred majoritet. Det tycker jag också är en
            styrka.
          </note>
          <note>
            Detta är emellertid formellt en kolossalt enkel ändring att göra.
            Dessa utlandssvenskar har enligt vallagen redan rösträtt. Vi ger
            inte några utlandssvenskar rösträtt, och vi förändrar inte det
            materiella innehållet i tillståndet på detta område.
          </note>
          <note>
            Vad vi gör är att vi ur principiell synpunkt konfirmerar vår
            övertygelse om att grundlagen är viktig, att rösträtten är viktig
            och att rösträtten bör finnas i grundlagen.
          </note>
          <note>
            Jag har ännu icke hört ett enda ord i sak från utskottets ordförande.
            Det förvånar mig väldigt mycket, eftersom utskottets ordförande
            i andra sammanhang brukar vara noga med att framhålla att vi skall
            ha sakdebatter och inte formdebatter.
          </note>
          <note type="speaker">
            Anf. 117 THAGE G PETERSON (s):
          </note>
          <note>
            Herr talman! Nu försöker tredje vice talmannen att tona ned denna
            grundlagsändring genom att säga att det är bara ett formellt beslut
            och inget viktigt beslut. Men det går inte ihop, eftersom han
            samtidigt säger att det här är ett så pass viktigt beslut att
            vi nu genast måste genomföra denna grundlagsändring. Om det inte
            hade varit något viktigt beslut, utgår jag från att den borgerliga
            majoriteten inte hade hastat fram detta beslut och kört över den
            socialdemokratiska minoriteten. Vi menar att man kan vänta med
            detta beslut, på samma sätt som man gör med alla andra grundlagsfrågor.
          </note>
          <note>
            Tredje vice talmannens argumentation om dramatiken går inte heller
            ihop. Han säger att detta är en dramatik som har tillskapats i
            efterhand. Det påståendet faller också på sin egen orimlighet.
            Jag pekade på att detta var en grundlagsfråga som skulle hanteras
            som en grundlagsfråga. Om det skulle behövas, får jag väl höja
            rösten i konstitutionsutskottet nästa gång för att mer markera
            de åsikter som jag för fram. Som ordförande brukar jag inte göra
            det, utan jag brukar framföra dem i en ganska låg ton.
          </note>
          <note>
            Skälet till att vi fördömer beslutet, eller går emot beslutet,
            är desamma före som efteråt. Detta skäl har inte ändrats. Skälen
            är att denna fråga inte har utretts av någon utredning. Det fanns
            för mycket länge sedan en reservation till en författningsutredning,
            där de borgerliga ledamöterna förde fram detta.
          </note>
          <note>
            Dessutom tycker jag att det är anmärkningsvärt att just denna
            fråga, bland alla andra författningsfrågor, plockas fram till
            beslut. Det är inte vilket beslut som helst, utan jag ber återigen
            att få säga att vi kommer att fatta ett författningsbeslut och
            därmed ändra på grundlagen. Grundlagen är inte vilket dokument
            som helst. Grundlagen är det viktigaste dokumentet i en demokrati.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            Förste vice talmannen meddelade att anslag om kvällsplenum satts
            upp.
          </note>
          <note>
            15 § Valfrågor, m.m.
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU6 Valfrågor, m.m.
          </note>
          <note>
            Anf. 118 LISBETH STAAF-IGELSTRÖM
          </note>
          <note>
            (s):
          </note>
          <note>
            Herr talman! I detta betänkande från konstitutionsutskottet behandlas
            20 motioner rörande skilda valfrågor.
          </note>
          <note>
            Vi socialdemokrater står bakom betänkandet, förutom när det gäller
            frågan om brevröstning, vilken tas upp i motion 1991/92:K709.
            Vi socialdemokrater har därför fogat en reservation till betänkandet
            om brevröstning.
          </note>
          <note>
            Genom särskild lagstiftning har det föreskrivits att väljare
            som befinner sig i Tyskland eller i Schweiz skall kunna avge sina
            röster genom brevröstning.
          </note>
          <note>
            Bakgrunden till de särskilda reglerna om brevröstning är att
            man i dessa länder godtagit endast att utländska medborgare deltar
            i val i sina hemländer genom att sända sina valsedlar till hemlandet
            med posten, s.k. brevröstning. Någon röstmottagning vid svenska
            utlandsmyndigheter har således inte accepterats. För Tysklands
            del har en förändrad hållning i frågan aviserats.
          </note>
          <note>
            Lagen föreskriver hur röstningen skall gå till, och efter genomförd
            röstning lämnas försändelsen för postbefordran. Enligt lagen får
            brevröstningsförsändelsen vara iordninggjord tidigast 24 dagar
            före valdagen och skall avges senast dagen före valdagen. Försändelsen
            skall anses vara avgiven den dag då den är poststämplad.
          </note>
          <note>
            Med poststämpelns hjälp kontrolleras även att omslagskuvertet
            har avlämnats i Tyskland eller i
          </note>
          <note>
            Schweiz.
          </note>
          <note>
            I valet 1991 röstade 2 966 väljare genom brevröstning från Tyskland
            och Schweiz. Av dessa röster var 12,2 % underkända. De fel som
            förekommer är att röstkort saknas, att ytterkuvertet inte varit
            igenklistrat och att datum på ytterkuvertet saknats eller varit
            felaktigt. Det förekommer även att det av postämplarna inte gått
            att utläsa att brevrösten har avgivit i Tyskland eller i Schweiz
            eller att poststämpel har saknats. I vissa fall har detta att
            göra med att brevrösterna inte har skickats med ordinarie post
            utan som kurirpost.
          </note>
          <note>
            Vallagsutredningen, som i förra månaden avgav ett delbetänkande,
            har enligt sina tilläggsdirektiv haft att se över bestämmelser
            som reglerar röstningsförfarandet för utlandssvenskar i syfte
            att göra det lättare för denna väljarkategori att delta i riksdagsvalen.
            Vissa förenklingar föreslås.
          </note>
          <note>
            Man har även behandlat frågor rörande brevröstningsförfarandet.
            Med anledning av att
          </note>
          <note>
            Tyskland numera har ändrat sin inställning till röstmottagning
            vid utlandsmyndigheterna i landet, föreslår utredningsmannen att
            regler om poströstning från väljare som befinner sig i
          </note>
          <note>
            Tyskland slopas. Kvar blir då behov av brevröstningsregler rörande
            Schweiz.
          </note>
          <note>
            I delbetänkandet av Vallagsutredningen betonas behovet av att
            reglerna för brevröstning uppfyller vissa formkrav med hänsyn
            till valhemligheten.
          </note>
          <note>
            Kravet på poststämpling i landet där rösten har avgivits kvarstår.
          </note>
          <note>
            Vi socialdemokrater anser att de formella kraven för brevröstning,
            som i fortsättningen enbart torde gälla Schweiz, måste vara utformade
            så att största möjliga säkerhet kan upprätthållas. Vi utgår även
            från att centrala valmyndigheten och
          </note>
          <note>
            Utrikesdepartementet ger erforderlig information, så att berörda
            svenska röstberättigade medborgare har kännedom om brevröstningsreglerna.
            I och med detta skall andelen underkända röster minska.
          </note>
          <note>
            Herr talman! Utifrån detta och utifrån att
          </note>
          <note>
            Vallagsutredningen nyligen har avgivit ett delbetänkande, där
            frågan har varit föremål för översyn, och man inte föreslår någon
            förändring, yrkar jag avslag på motion K709 och bifall till reservation
            1.
          </note>
          <note>
            Anf. 119 HARRIET COLLIANDER
          </note>
          <note>
            (nyd):
          </note>
          <note>
            Herr talman! Jag skulle kunna sätta följande rubrik på mitt anförande:
            Krav på legitimationskontroll i vallokal.
          </note>
          <note>
            Röstning till de allmänna valen sker enligt vallagen på valdagen
            i vallokalen för det valdistrikt där väljaren är upptagen i röstlängden.
            Väljaren skall själv lämna sin valsedel till valförrättaren, och
            han bör enligt lagen medföra sitt röstkort, men det är inte något
            absolut krav. Saknar väljaren röstkort kan valförrättare, om denne
            inte känner igen väljaren, begära att väljaren uppger sitt fullständiga
            namn, födelsetid och sin hemvist inom valdistriktet. Någon obligatorisk
            kontroll av identiteten är inte föreskriven.
          </note>
          <note>
            Ny demokrati anser att röstning är en viktig handling. Om en
            röstande inte medför röstkort och inte är känd av valförrättaren,
            skall den röstande avkrävas legitimation.
          </note>
          <note>
            Herr talman! Jag yrkar härmed bifall till Ny demokratis reservation
            vid mom. 10 i konstitutionsutskottets betänkande nr 6.
          </note>
          <note type="speaker">
            Anf. 120 BENGT HURTIG (v):
          </note>
          <note>
            Herr talman! I de flesta frågor som berörts i detta betänkande
            hänvisar man, liksom i det förra betänkandet, till pågående utredningar
            eller överläggningar mellan partierna. Därför får de flesta ställningstaganden
            anstå tills vidare. När det gäller de kyrkliga valens organisation
            hänvisar utskottet till kyrkoberedningen, som tillsattes i våras
            och som skall avsluta sitt arbete nästa år.
          </note>
          <note>
            Det är ju inte säkert att skiljandet av kyrkan från staten går
            så fort som vi kanske har trott, och jag tycker därför att en
            rationalisering av valen till kyrkofullmäktige, som flera motionärer
            har förespråkat, hade kunnat genomföras. Vi vet inte heller om
            kyrkofullmäktige blir kvar när kyrkan så småningom skiljs från
            staten, men om det skulle bli kvar i någon form, finns det möjlighet
            för kyrkan att utnyttja den service som den lokala valnämnden
            kan ge.
          </note>
          <note>
            Jag vill med detta yrka bifall till min meningsyttring under
            mom. 7.
          </note>
          <note type="speaker">
            Anf. 121 BIRGER HAGÅRD (m):
          </note>
          <note>
            Herr talman! I det här betänkandet tas enbart upp vad vi kan
            kalla tekniska vallagsfrågor. Som sagts förut har vi en särskild
            utredning, vallagsutredningen, som sysslar med detta.
          </note>
          <note>
            Utredaren, Hans-Erik Holmqvist, har nyligen presenterat ett delbetänkande.
            Arbetet skall fortsätta, men under parlamentarisk medverkan.
          </note>
          <note>
            Detta är motiveringen till att utskottsmajoriteten har avstyrkt
            flertalet av de motionskrav som har framförts, dock inte i två
            fall. Min blygsamhet förbjuder mig att säga vem som har författat
            dessa motioner. Den ena gäller brevröstning och den andra överklagandetiderna
            -- två teknikaliteter, kan det tyckas.
          </note>
          <note>
            Lisbeth Staaf-Igelström tog här upp frågan om brevröstningen.
            Jag vill bara ytterligare förklara bakgrunden. Som så riktigt
            har sagts här gick i det senaste valet en del röster från ambassaden
            i Bonn med kurirpost till Sverige. De hade i vanlig ordning registrerats
            på ambassaden i Bonn innan de gick i väg. En del av dessa röster
            godkändes i Göteborg medan andra, som gick till Stockholm, kom
            att underkännas. Man kan alltså säga att det inte var en likställighet
            i behandlingen.
          </note>
          <note>
            Det är väl riktigt att brevröstningen inte torde vara aktuell
            i Tyskland, men däremot kan det fortfarande bli sådan i Schweiz.
            Som motionär ansåg jag, liksom också utskottets majoritet, att
            det kanske kan finnas skäl att se över dessa frågor och att exakt
            ange vad som skall krävas för att sådana här röstsedlar, om de
            går med kurirpost, utan vidare skall kunna godkännas. Vi har ju
            hört att både det ena och det andra transporterats med kurirpost
            under senare tid, och det borde väl vara bra att det finns fasta
            regler i varje fall när det gäller röstsedlar. Jag tycker att
            det är tacknämligt att man närmare vill se på denna fråga.
          </note>
          <note>
            I den andra frågan, om överklagandetiderna, är det positivt att
            utskottet ställer sig bakom att det utarbetas klarare regler än
            vad som finns för närvarande.
          </note>
          <note>
            En besvärlig fråga i detta sammanhang har varit legitimationskontrollen,
            som Harriet Colliander tog upp. Man brukar säga att den som går
            till posten måste legitimera sig för minsta summa och att man
            borde kunna legitimera sig också när man röstar på valdagen.
          </note>
          <note>
            Det ligger naturligtvis någonting i detta, men vi kan också konstatera
            att det i Riksskatteverkets valhandledning nr 10 finns en passus
            om att för den händelse att valförrättaren är osäker om den röstandes
            identitet, kan man faktiskt begära legitimation. Men det är inte
            ett krav att alla röstande skall ha legitimation.
          </note>
          <note>
            När det här diskuterades talade två starka argument emot att
            man skulle ställa upp ett obönhörligt krav på legitimation. Det
            ena var att ett sådant generellt krav mycket väl kan leda till
            att en del personer inte kommer att rösta. Den som inte får sin
            röstsedel mottagen utan har glömt sin legitimation säger kanske
            i vredesmod: Då får det vara! -- Det vore ju beklagligt om så
            skulle vara fallet.
          </note>
          <note>
            Den allra viktigaste invändningen är emellertid:
          </note>
          <note>
            Vet vi om det ägt rum något missbruk i detta avseende? Det har
            vi faktiskt inget belägg för. Då tycker jag att den gamla satsen
            att man inte skall lagstifta i onödan skall råda. Det finns ändå
            alldeles för många regler i vårt samhälle, och är det inte absolut
            nödvändigt, skall man helt enkelt inte lagstifta.
          </note>
          <note>
            Med detta ber jag att få yrka bifall till konstitutionsutskottets
            hemställan i betänkandet nr
          </note>
          <note>
            6 och avslag på de reservationer som fogats till detta.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande utbildningsutskottets betänkande 1992/93:UbU2
            samt konstitutionsutskottets betänkanden 1992/93:KU5
          </note>
          <note>
            och KU6.
          </note>
          <note>
            Utbildningsutskottets betänkande UbU2
          </note>
          <note>
            Mom. 7 (vetenskaplig grundkurs)
          </note>
          <note>
            Utskottets hemställan -- som ställdes mot meningsyttringen av
            Björn Samuelson -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU5
          </note>
          <note>
            Mom. 1 (statsskicket)
          </note>
          <note>
            Utskottets hemställan bifölls med 273 röster mot 14
          </note>
          <note>
            för meningsyttringen av Bengt Hurtig i motsvarande del. 6 ledamöter
            avstod från att rösta.
          </note>
          <note>
            Mom. 4 (personval)
          </note>
          <note>
            Utskottets hemställan bifölls med 274 röster mot 20
          </note>
          <note>
            för reservation 1 av Harriet Colliander. 2 ledamöter avstod från
            att rösta.
          </note>
          <note>
            Mom. 6 (riksdagsledamöternas antal)
          </note>
          <note>
            Utskottets hemställan bifölls med 276 röster mot 20
          </note>
          <note>
            för reservation 2 av Harriet Colliander.
          </note>
          <note>
            Mom. 7 (grundlagsreglering av utlandssvenskarnas rösträtt)
          </note>
          <note>
            Utskottets hemställan bifölls med 165 röster mot
          </note>
          <note>
            130 för reservation 3 av Thage G Peterson m.fl.
          </note>
          <note>
            Mom. 8 (invandrares rösträtt i riksdagsval)
          </note>
          <note>
            Utskottets hemställan bifölls med 282 röster mot 12
          </note>
          <note>
            för meningsyttringen av Bengt Hurtig i motsvarande del.
          </note>
          <note>
            Mom. 9 (folkomröstningsfrågor)
          </note>
          <note>
            Utskottets hemställan bifölls med 275 röster mot 20
          </note>
          <note>
            för reservation 4 av Harriet Colliander. 1 ledamot avstod från
            att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU6
          </note>
          <note>
            Mom. 3 (brevröstning)
          </note>
          <note>
            Utskottets hemställan bifölls med 164 röster mot
          </note>
          <note>
            132 för reservation 1 av Thage G Peterson m.fl.
          </note>
          <note>
            Mom. 7 (kyrkliga val)
          </note>
          <note>
            Utskottets hemställan bifölls med 283 röster mot 12
          </note>
          <note>
            för meningsyttringen av Bengt Hurtig. 1 ledamot avstod från att
            rösta.
          </note>
          <note>
            Mom. 10 (legitimationskontroll i vallokal)
          </note>
          <note>
            Utskottets hemställan bifölls med 276 röster mot 20
          </note>
          <note>
            för reservation 2 av Harriet Colliander.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om uppskjuten votering
          </note>
          <note>
            På förslag av andre vice talmannen medgav kammaren att de ärenden
            som hann debatteras färdigt under återstoden av dagens sammanträde
            skulle företas till avgörande vid arbetsplenum onsdagen den 2
            december.
          </note>
          <note>
            16 § Inseminationsverksamheten i Sverige
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU4 Inseminationsverksamheten i
          </note>
          <note>
            Sverige.
          </note>
          <note type="speaker">
            Anf. 122 BARBRO WESTERHOLM (fp):
          </note>
          <note>
            Herr talman! Lagutskottet har lagt ner ett omfattande arbete
            med anledning av min motion om inseminationer. Det är förtjänstfullt.
            Jag får också medhåll från åtta av nio remissinstanser.
          </note>
          <note>
            Socialstyrelsen är den remissinstans som inte stöder min motion.
            Trots att så många remissinstanser tillstyrker, avslår utskottet
            motionen utan någon som helst motivering i sammanfattningen.
          </note>
          <note>
            Betänkligt är att referaten av remissvaren i utskottsbetänkandet
            är ofullständiga. Läsaren av betänkandet kan dock reparera skadan
            genom att läsa bilagan till betänkandet, där remissvaren finns
            fullständigt återgivna.
          </note>
          <note>
            Mina utgångspunkter för motionen har varit barnens bästa och
            att vi inte skall ha lagar som man går runt för att de inte går
            att tillämpa.
          </note>
          <note>
            Låt mig kort lämna några kommentarer kring mina yrkanden om information
            i relation till utskottets skrivningar.
          </note>
          <note>
            Jag vill först säga något om informationen om inseminationslagen.
            Ja, det finns utförlig information från Socialstyrelsen. Men vi
            vet inte hur det används och tas emot. Inte heller vet vi vilka
            brister mottagarna tycker att den har. Vi vet t.ex. inte hur den
            påverkar tillgången på donatorer.
          </note>
          <note>
            Den skall också ses tillsammans med den information som två av
            Sveriges ledande gynekologer framfört i Läkartidningen 1985 med
            anledning av det yttrande de medverkat i om eventuella gemensamma
            nordiska rättsregler för givarinsemination. De skriver så här:
            ''I stället emotser man en förutsättningslös översyn av den nyss
            ikraftträdda lagen i avsikt att lindra densamma. Till dess detta
            sker kommer vi, liksom läkarna vid landets övriga kvinnokliniker
            att på begäran remittera de par som kvalificerat sig för behandling
            med givarinsemination till lämpliga kliniker utanför Sveriges
            gränser.''
          </note>
          <note>
            Det kan vara så att den kraftiga nedgången av inseminationer
            i Sverige sedan lagens införande beror på att paren i stället
            råds eller väljer att åka utomlands, för att gå runt lagens skrivning
            om barnets rätt att få information om sitt biologiska ursprung.
          </note>
          <note>
            Det leder mig till nästa fråga. Den gäller de ensamstående kvinnor
            inkl. de lesbiska kvinnor som genomgår insemination och därmed
            bryter mot lagen. Vi har ingen som helst kunskap om hur vanligt
            detta är. Här tycker Socialstyrelsen att en lagändring inte är
            befogad bara för att lagen kringgås på vissa punkter. Det tycker
            jag är märkligt.
          </note>
          <note>
            Men om det är så att många inseminationer av olika skäl genomförs
            utanför lagen, tycker jag att vi som riksdagsledamöter och lagstiftare
            har ett ansvar att initiera en översyn av lagen och överväga förändringar.
          </note>
          <note>
            Stötande i detta sammanhang är också
          </note>
          <note>
            Socialstyrelsens svar att man kan bortse från risken för HIV-smitta
            i samband med insemination, eftersom det finns risk för HIV-smitta
            också vid vanliga samlag. Men eftersom det vid insemination finns
            möjlighet att eliminera HIV-risken, måste vi använda oss av den.
            Det vore oetiskt att inte göra det. Det rör sig om en dödlig sjukdom
            för såväl mor som barn.
          </note>
          <note>
            Sedan till barnens rättsliga ställning. Utskottets uppfattning
            är, vad jag förstår av texten, att det inte kan anses som en allmänmänsklig
            rättighet att få barn, och det kan man tycka. Men verkligheten
            är en annan. Vi vet att ensamstående kvinnor föder barn, och då
            tycker jag att de barnen skall ha samma sociala trygghet som andra
            barn.
          </note>
          <note>
            Utskottet undviker här att kommentera de lagändringsförslag som
            juridiska fakultetsstyrelsen i Uppsala framfört. Man tar bara
            upp vad som händer om modern avlider. Det hade varit enkelt att
            ta in juridiska fakultetsstyrelsens förslag, att göra gällande
            bestämmelser i föräldrabalken tillämpliga på så sätt att samtyckande
            sambo blir att anse som rättslig förälder vid sidan om modern.
          </note>
          <note>
            Barnet får härigenom samma rättsliga ställning som barn födda
            i heterosexuella förhållanden inkl.
          </note>
          <note>
            rätten att få vetskap om spermadonatorns identitet.
          </note>
          <note>
            För ensamstående föräldrar är det litet svårare att åstadkomma
            samma trygghet, men underhåll i form av bidragsförskott anser
            fakulteten i varje fall skulle kunna utges. Jag tycker att man
            kunde ha föreslagit det från utskottets sida.
          </note>
          <note>
            Så till forskningen kring barnens situation. Jag är medveten
            om de etiska problem som är förenade med sådan forskning. Därför
            tycker jag att man inom ramen för den utredning som jag föreslagit
            i motionen borde kunna tillsätta en grupp, som tillsammans med
            ledande forskare i andra länder kunde lägga upp en studie. Den
            skulle utformas så att resultatet blir lätt att jämföra med resultat
            från andra länder.
          </note>
          <note>
            I betänkandet tycker man att vi skall avvakta internationella
            studier. Men internationella forskare har uttalat att det är angeläget
            att Sverige, som är det land som har en lagstiftning som ger barnet
            rätt att få veta sitt ursprung, gör en egen studie av det material
            man har.
          </note>
          <note>
            Jag tycker alltså att en utredning borde tillsättas som fick
            ta sig an alla dessa frågor. Det går inte att gömma frågorna och
            låtsas som om problemen inte finns.
          </note>
          <note>
            Jag yrkar därmed bifall till min motion. Jag gläds åt att åtta
            av de nio remissinstanserna gav mig stöd.
          </note>
          <note>
            Jag gläds särskilt mycket åt stödet från Svenska kyrkans centralstyrelse.
            Samtidigt inser jag att jag inte kommer att få stöd från en riksdagsmajoritet,
            eftersom det var ett enigt utskott bakom betänkandet. Därför avstår
            jag nu från att yrka på votering. Samtidigt meddelar jag att jag
            kommer igen med en ny motion baserad bl.a. på de fakta lagutskottet
            tagit fram och andra fakta som kommit fram under tiden som denna
            motion behandlats.
          </note>
          <note type="speaker">
            Anf. 123 HOLGER GUSTAFSSON (kds):
          </note>
          <note>
            Herr talman! Jag vill först be att få yrka bifall till utskottets
            hemställan i betänkande LU4, som innebär att utskottet enhälligt
            avslår Barbro
          </note>
          <note>
            Westerholms motionskrav. Enligt utskottets mening är det givet
            att de frågor som tas upp i motionen skall bedömas utifrån ett
            övergripande synsätt som i första hand lägger vikten vid det blivande
            barnets bästa.
          </note>
          <note>
            Motionären pekar på betydelsen av information om inseminationslagen
            i några olika hänseenden.
          </note>
          <note>
            Socialstyrelsen har 1987 utgivit föreskrifter och allmänna råd
            om inseminationer. I föreskrifterna och de allmänna råden, som
            riktar sig till alla som kommer i kontakt med frågor rörande ofrivillig
            barnlöshet men naturligtvis främst till personal inom hälso- och
            sjukvården och socialtjänsten, behandlas utförligt de medicinska
            och juridiska frågor som har samband med inseminationsverksamheten.
            Ett stort utrymme har ägnats frågorna om den psykosociala utredning
            som skall föregå en givarinsemination. I anslutning därtill behandlas
            också barnets behov av och rätt till vetskap om sitt ursprung
            och betydelsen av föräldrarnas attityder i detta avseende.
          </note>
          <note>
            Utskottet vill peka på att det i vart fall för alla dem som i
            sin yrkesverksamhet kommer i kontakt med barnlösa par finns ett
            omfattande informationsmaterial att tillgå i Socialstyrelsens
            föreskrifter och allmänna råd. I sista hand är det dock den enskilde
            läkaren som har att bedöma vilka informationsåtgärder som behövs
            i det enskilda fallet.
          </note>
          <note>
            Mot denna bakgrund finner utskottet det inte påkallat med något
            särskilt tillkännagivande till riksdagen.
          </note>
          <note>
            I motionen har Barbro Westerholm vidare begärt dels en översyn
            av inseminationslagen med hänsyn till att insemination av ensamstående
            och lesbiska kvinnor förekommer, dels en utredning med syftet
            att få fram ett förslag om hur den rättsliga tryggheten skall
            kunna förbättras för barn som tillkommit genom insemination av
            ensamstående och lesbiska kvinnor.
          </note>
          <note>
            I det sammanhanget uttalar utskottet stöd för departementschefen
            och den proposition som han redovisar. Man anser inte att det
            är en allmänmänsklig rättighet att under alla förhållanden få
            tillgång till insemination.
          </note>
          <note>
            Verksamheten bör begränsas till de fall som har medfört att metoden
            börjat användas, nämligen för att avhjälpa ofrivillig barnlöshet
            hos makar och samboende av motsatt kön.
          </note>
          <note>
            Utskottet anser att det måste vara en strävan att så långt som
            möjligt se till det blivande barnets bästa.
          </note>
          <note>
            Därvid måste det beaktas att barnpsykiater och barnpsykologer
            för barnets utveckling särskilt betonar vikten av att det har
            både en mor och en far.
          </note>
          <note>
            Utskottet finner inte heller anledning att särskilt låta utreda
            frågan om den rättsliga tryggheten och hur den skall kunna förbättras
            för de barn som tillkommmit genom insemination av ensamstående
            och lesbiska kvinnor. Någon regel om att styvföräldern automatiskt
            skulle komma i fråga som legal vårdnadshavare i ett sådant fall
            finns inte.
          </note>
          <note>
            I stället gäller att om barnet står under vårdnad av endast en
            av föräldrarna och denna dör, skall rätten, efter ansökan från
            den andra föräldern eller efter anmälan från socialnämnden, anförtro
            vårdnaden till den andra föräldern. Annars gör man en prövning
            om det finns någon som är lämpligare som bör vara förmyndare.
          </note>
          <note>
            Slutligen, när det gäller Barbro Westerholms yrkande om en utredning
            som följer upp hur det har gått för de barn som tillkommit genom
            insemination, har ett par remissinstanser framhållit dels att
            det torde vara svårt att få fram de önskade uppgifterna, dels
            att endast ett fåtal barn har fötts efter givarinsemination. Därtill
            kommer att de barn som fötts sedan detta ikraftträdande inte har
            den ålder som man ur utvärderingssynpunkt bedömer att de måste
            ha för att man skall kunna göra detta.
          </note>
          <note>
            Detta är utskottets värderingsgrunder som i allt väsentligt sammanfaller
            med de ställningstaganden som vi gjort tidigare i det här sammanhanget.
            Vår uppfattning är att de remissinstanser som vi har tillkallat
            i mycket hög grad stöder utskottet.
          </note>
          <note type="speaker">
            Anf. 124 BARBRO WESTERHOLM (fp)
          </note>
          <note>
            replik:
          </note>
          <note>
            Herr talman! Jag tycker att vi läser dessa remissyttrande mycket
            olika. Juridiska fakultetsstyrelsen ger själv förslag på hur den
            sociala tryggheten för barn till ensamstående mödrar, och vars
            far är okänd, skall förbättras. I
          </note>
          <note>
            utskottsbetänkandet går man endast in på vad som händer i samband
            med att modern dör och inte på de andra saker som borde göras
            för att öka på tryggheten för dessa barn.
          </note>
          <note>
            Vi kan ha en lång diskussion om lämpligheten att barn föds med
            bara en förälder. Jag tycker inte att vi i den diskussionen skall
            straffa de barn som redan finns. De barnen skall ha samma rätt
            och möjlighet till trygghet som andra barn i det här landet.
          </note>
          <note>
            Forskningen om detta är knepig att utföra. Jag har själv gjort
            ganska många epidemiologiska undersökningar av olika slag och
            vet väl de etiska problem som finns här. Bl.a. Australien och
            Nya
          </note>
          <note>
            Zeeland har studier i gång. Man kan söka samarbete med dem och
            lägga upp studierna på samma sätt. Det är en grannlaga uppgift
            att informera föräldrarna. Det kan man också göra på litet olika
            sätt. Det är viktigt att deltagandet är frivilligt.
          </note>
          <note>
            Det sägs att barnen är få, men om vi lägger ihop erfarenheterna
            från olika länder blir det ändå ett gediget material.
          </note>
          <note>
            Det sägs att barnen är unga och att det har gått så kort tid.
            För det första tar det ganska lång tid att planera den här typen
            av studier, så det hinner gå några år till. För det andra får
            barn information om hur de har kommit till tidigt i livet. Jag
            menar inte att de skall få kännedom om den biologiska pappan vid
            tidig ålder, men informationen om hur de har kommit till skall
            man lämna tidigt i livet. Vi behöver mer information om hur föräldrarna
            har lyckats med detta.
          </note>
          <note>
            Anf. 125 HOLGER GUSTAFSSON (kds)
          </note>
          <note>
            replik:
          </note>
          <note>
            Herr talman! Barbro Westerholm pekar på den rättsliga tryggheten
            för inseminationsbarn. Det är inte ett specifikt ärende som bara
            gäller dessa barn.
          </note>
          <note>
            Det gäller också andra barn vars ena förälder kanske dör. Då
            måste vi ta ställning till det på precis samma sätt. Det har egentligen
            ingenting med lagen om insemination att göra.
          </note>
          <note>
            Barbro Westerholm kräver en lagstiftning för dessa särintressen.
            Det är väl den stora frågan i sammanhanget. Det faktum att en
            lagstiftning kringgås av ett fåtal läkare och patienter, kan inte
            få utgöra motiv för att ändra en lagstiftning. Det är inget motiv
            i sig. Man kan undra vilken lagstiftning vi skulle få i vårt land
            om överträdelserna skulle vara den viktigaste ledstjärnan för
            en lagstiftare.
          </note>
          <note>
            En lagstiftning skall ha en god förankring i folkdjupet. Det
            är min övertygelse att det finns en förkrossande majoritet i Sverige,
            som inte är övertygad om att lesbiska förhållanden är den bästa
            familjemiljön för våra barn. Jag anser att det är vårt ansvar
            att spegla majoritetens vilja och låta den vara normgivande också
            i lagstiftningen.
          </note>
          <note type="speaker">
            Anf. 126 BARBRO WESTERHOLM (fp)
          </note>
          <note>
            replik:
          </note>
          <note>
            Herr talman! Jag vill understryka att jag inte har tagit ställning
            till lesbiska kvinnors rätt till insemination. Jag är ute efter
            att de barn som föds till ensamstående mödrar och där fadern är
            okänd --
          </note>
          <note>
            det kan gälla kvinnor som lever i lesbiska förhållanden eller
            helt enkelt är ensamstående --
          </note>
          <note>
            skall ha rätt till den sociala tryggheten. Det gäller inte en
            särlagstiftning för barn till lesbiska kvinnor.
          </note>
          <note>
            Det vill jag understryka. Frågan om inseminationer har jag i
            det här sammanhanget inte tagit ställning till.
          </note>
          <note>
            När det gäller förankringen i folkdjupet, är detta ett bekymmer.
            Antalet inseminationer har gått ner drastiskt sedan vi antog den
            lag som trädde i kraft
          </note>
          <note>
            1985. Det finns alltså tecken på att man kringgår lagen i ganska
            stor utsträckning. Därför är just det
          </note>
          <note>
            Holger Gustafsson säger om att lagar skall vara förankrade i
            folkdjupet problemet med den här lagen. Den tycks inte ha en förankring,
            i alla fall inte tillräckligt för att den skall användas så som
            avsikten var.
          </note>
          <note>
            Därför anser jag fortfarande att en utredning bör göras. Det
            tycker också majoriteten av remissinstanserna. Svenska kyrkans
            cntralstyrelse tar upp frågan om informationen om inseminationslagen,
            med en uppföljning av inseminationsbarnens sociala och psykologiska
            situation, och anser att en utredning bör göras med syfte att
            ge förslag till hur vissa inseminationsbarns rättsliga trygghet
            skulle kunna förbättras. Kyrkan preciserar mer det som jag vill
            rent allmänt.
          </note>
          <note>
            Anf. 127 HOLGER GUSTAFSSON (kds)
          </note>
          <note>
            replik:
          </note>
          <note>
            Herr talman! Först en liten komplettering när det gäller faderskapsförhållandet.
            Om mamman medverkar och talar om vem som är fadern, är det inte
            något problem. Det är i den situation som man inte vill medverka
            till detta som problemet uppstår.
          </note>
          <note>
            Det får väl anses vara en plikt för modern att ta det ansvaret.
          </note>
          <note>
            Herr talman! När det gäller lagstiftningen och tryggheten, är
            det min uppfattning att lagstiftningen skall vara normativ. Samhället
            skall genom lagen ta ställning till vilken uppväxtmiljö man vill
            ge våra barn. Den som bryter mot detta måste ta på sig ett mycket
            stort personligt ansvar för de barn som blir till. Samhället har
            tagit sitt ansvar genom den lagstiftning man erbjuder, som är
            förankrad i övertygelsen att barnen behöver både en mamma och
            en pappa.
          </note>
          <note>
            Att okritiskt ställa upp med en lagstiftning för vad som jag
            uppfattar som olika särintressen, är inte att ta ansvar från samhällets
            sida. Man kan konstatera att Barbro Westerholm i sin strävan att
            vara framsynt är ganska isolerad i sitt politiska agerande i denna
            fråga.
          </note>
          <note>
            Andre vice talmannen anmälde att Barbro
          </note>
          <note>
            Westerholm anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 128 ELISABETH PERSSON (v):
          </note>
          <note>
            Herr talman! Barbro Westerholm tar upp en angelägen fråga i denna
            motion, och hon gör det på ett föredömligt sätt. Jag tror däremot
            inte att det är så illa att det inte finns ett intresse för dessa
            frågor här i kammaren.
          </note>
          <note>
            För att de ledamöter som har tänkt igenom detta och som har en
            uppfattning i frågan skall kunna visa detta, yrkar jag bifall
            till motionen. Jag vill också tala om att jag har uppmanat mina
            partikamrater att rösta för motionen. Jag är nämligen övertygad
            om att Barbro Westerholm är på fullkomligt rätt spår. Hon säger
            att hon kommer att återkomma i frågan. Jag vill också tala om,
            att det kommer även vi i Vänsterpartiet att göra inför nästa mantatperiod.
            Jag vill inte här gå in och argumentera i sakfrågor, utan jag
            kommer att fatta mig ganska kort i detta inlägg.
          </note>
          <note>
            Naturligtvis inser också jag att det inte är läge för någon majoritet
            i kammmaren i dessa frågor. Jag tror att det är en lång väg att
            gå. Men jag är övertygad om att Sveriges riksdag en dag kommer
            till insikt och tar ställning mot en lagstiftning som diskriminerar
            kvinnor enbart på grund av deras homosexuella läggning. Det är
            precis vad det handlar om i inseminationsfrågorna.
          </note>
          <note>
            Oavsett vad vi själva tycker om insemination som metod för att
            bli gravid, har vi en gång beslutat att detta är en acceptabel
            metod som hälso- och sjukvården skall tillhandahålla för kvinnor.
            Men vi har gjort begränsningen att det skall vara fråga om kvinnor
            som lever i ett äktenskap eller i ett samboförhållande. Detta
            görs bl.a. med argumentet att man måste se till barnets bästa.
          </note>
          <note>
            Dess värre kan ingen rimlig lag i världen tvinga två människor
            att leva ett liv tillsammans. Vi vet också hur det ser ut. Det
            är många kvinnor som lever och fostrar barn ensamma -- också män
            för den delen.
          </note>
          <note>
            Det finns även kvinnor som väljer att bli gravida på det ena
            eller andra sättet, men som inte har för avsikt att leva ihop
            med en man tillsammans med barnet.
          </note>
          <note>
            Herr talman! Jag vill uttrycka en förhoppning om att vi så småningom
            kommer att ta bort denna horrör i lagstiftningen som så uppenbart
            diskriminerar en grupp kvinnor, nämligen de homosexuella kvinnorna
            -- och förresten för den delen även de ensamstående kvinnor som
            vill använda sig av insemination som en metod för att bli gravida.
          </note>
          <note>
            Jag yrkar bifall till motion L425. Jag vill inte gå in på argumentationen
            om barnets bästa osv. Den frågan skall tas upp av Partnerskapsutredningen,
            som skall utreda rätten till registrerat partnerskap för homosexuella.
            Men jag är övertygad om att vi får anledning att återkomma och
            diskutera detta senare i kammaren.
          </note>
          <note type="speaker">
            Anf. 129 MAJ-LIS LÖÖW (s):
          </note>
          <note>
            Herr talman! Det kan bero på den sena timmen och att vi snart
            skall bryta förhandlingarna, men jag tycker att det är en litet
            förvirrad debatt. Barbro
          </note>
          <note>
            Westerholms motion, och därmed betänkandet, behandlar faktiskt
            flera olika frågor. När man då går upp i debatten och säger att
            man tycker att detta är en alldeles utmärkt motion, vore det lämpligt
            att tala om vad man stöder.
          </note>
          <note>
            Det som jag ställer mig mycket frågande till är:
          </note>
          <note>
            Tycker Elisabeth Persson och Barbro Westerholm att vi skall ompröva
            det som diskuterades omgående och som vi efter djupa överväganden
            här i riksdagen en gång i tiden bestämde oss för, nämligen att
            ta bort möjligheten för spermadonatorer att vara anonyma? Det
            bestämdes just med utgångspunkt från barnens rätt och för barnens
            bästa.
          </note>
          <note>
            Jag kan inte se annat än att detta krav på utredning av varför
            det sker så få inseminationer i Sverige, och så många åker till
            utlandet och utför en insemination, måste betyda att man är beredd
            att ompröva det som jag tycker är den viktigaste tumregeln i hela
            denna diskussion.
          </note>
          <note>
            Spermadonatorerna skall vara beredda att en gång i tiden kunna
            ta ansvar för att de har medverkat till ett barns tillblivelse,
            så att detta barn i framtiden skall kunna få reda på sitt biologiska
            ursprung.
          </note>
          <note>
            Det finns flera moment i denna motion som handlar bl.a. om det
            som Holger Gustafsson har diskuterar, nämligen: Vad händer om
            den ena föräldern är okänd? Det är snarare en fråga för socialutskottet
            eller möjligtvis socialförsäkringsutskottet att ta tag i. Det
            har ingenting med insemination att göra. Det kan mycket väl inträffa
            efter det att barnet har blivit till på vanligt vis.
          </note>
          <note>
            Remissinstanserna har sagt att det kanske vore önskvärt att i
            dag få veta mer om dessa inseminationsbarns situation. Men väldigt
            många av remissinstanserna har också konstaterat att det kan bli
            en mycket svår och grannlaga fråga att forska i, inte minst därför
            att dessa barn fortfarande är så unga. Det handlar om att klampa
            in i familjer och deras integritet, och det är mycket svårt. Man
            får nog vänta tills dessa barn är litet större. Vi har i och för
            sig inte haft någonting emot att följa upp detta, men vi tror
            att det är för tidigt.
          </note>
          <note type="speaker">
            Anf. 130 ELISABETH PERSSON (v):
          </note>
          <note>
            Herr talman! Jag talar gärna om vad den här motionen handlar
            om, Maj-Lis Lööw. Jag trodde faktiskt att ledamöterna hade läst
            på och visste detta.
          </note>
          <note>
            Jag tycker att motionen är bra. Kraven är möjligen alltför hovsamma.
            Det Barbro Westerholm begär är mer information om inseminationslagen.
            Sedan begär hon också en översyn av inseminationslagen, med hänsyn
            till att insemination av ensamstående och lesbiska kvinnor förekommer.
            Därutöver finns två punkter till. Jag tycker inte att de på något
            sätt är utmanande.
          </note>
          <note>
            Ibland går tiden fort, och det gäller framför allt vissa attityder
            och attitydförändringar. Allting är relativt. Det har gått lång
            tid sedan inseminationsutredningen kom fram till sina slutsatser,
            även om det i år räknat inte är så länge sedan. I attitydfrågor
            sker förändringar snabbt. Jag anser att det är dags att göra en
            ny utvärdering.
          </note>
          <note>
            Slutligen påstår Maj-Lis Lööw att det är för tidigt att göra
            en utredning, eftersom dessa barn är så unga. Med kännedom om
            hur långt tid det tar att få igenom sådana här förslag i riksdagen,
            tycker jag att det vore alldeles utmärkt att nu besluta om detta.
            Jag är övertygad om att dessa barn hinner bli fem, sex, sju eller
            åtta år innan vi kommer så långt att en undersökning kan göras
            av hur detta har påverkat dem.
          </note>
          <note type="speaker">
            Anf. 131 BARBRO WESTERHOLM (fp):
          </note>
          <note>
            Herr talman! Maj-Lis Lööw ställde en fråga till mig om hur jag
            ser på donatorns anonymitet och barnets rätt att få veta sitt
            biologiska ursprung. Jag drev den frågan i Socialstyrelsen innan
            man så småningom skrev en proposition om lagen. Jag tycker att
            barnen skall ha rätt att får veta sitt biologiska ursprung, och
            det håller jag styvt på.
          </note>
          <note>
            Det är kanske här som meningarna går isär bland dem som genomför
            insemination. I Göteborg var man t.ex. mycket negativ till skyldigheten
            att informera. I Göteborg har man också svårt att få fram donatorer.
            Däremot verkar verksamheten att fungera väl i Umeå och Malmö.
            Jag vill gärna veta varför det skiljer sig åt mellan dessa olika
            orter.
          </note>
          <note>
            Beror det på informationen om vad det innebär att som donator
            så småningom få kontakt med detta barn, eller beror det på någonting
            annat? Jag tycker att detta är viktigt att ta reda på. Det är
            bättre att man kan genomföra insemination i Sverige än att människor
            skall behöva resa utomlands för att få detta genomfört, eftersom
            någonting inte har fungerat.
          </note>
          <note>
            Föräldrarna skall förstå varför detta är viktigt. Det är en ganska
            svår information att lämna. Jag tror inte alls att Socialstyrelsens
            skrifter räcker. Det handlar också om hur personal och andra människor
            förmedlar denna information till föräldrarna.
          </note>
          <note type="speaker">
            Anf. 132 MAJ-LIS LÖÖW (s):
          </note>
          <note>
            Herr talman! Det var bra att vi fick höra detta. När jag lyssnade
            till Barbro Westerholms första inlägg lät det som om att lagen
            skulle ses över och utvärderas på grund av att det är så många
            som åker utomlands för att insemineras, förmodligen för att man
            inte sympatiserar med idén om spermadonatorernas brist på anonymitet.
            Det gör att man i stället ger detta råd. Detta gjorde oss alla
            litet konfunderade, dvs. att man skulle falla undan för att det
            inte finns respekt för lagen i detta avseende. Men då är vi överens
            på den punkten, och det är alldeles utmärkt.
          </note>
          <note>
            Det finns fler punkter. Elisabeth Persson tar upp de lesbiska
            kvinnornas rätt till insemination. Det kanske beror litet grand
            på vilken punkt vi har tänkt på när vi har läst remissyttrandena
            ifall vi tycker att det finns ett stöd eller ej för Barbro
          </note>
          <note>
            Westerholm motion. Det finns som jag ser det ingen som helst
            förståelse bland remissinstanserna för detta krav.
          </note>
          <note type="speaker">
            Anf. 133 ELISABETH PERSSON (v):
          </note>
          <note>
            Herr talman! Min personliga uppfattning i frågan om rätten att
            känna till donatorns identitet är att det är rimligt. Även om
            vi skulle ändra inseminationslagen så att även ensamstående och
            lesbiska kvinnor får den rätten, anser jag att den regeln bör
            finnas kvar.
          </note>
          <note>
            För att återkomma till diskussionen om varför man åker utomlands
            för att få insemination utförd, så vet vi faktiskt inte vilka
            skäl som ligger bakom. Jag har både hört talas om kvinnor och
            träffat kvinnor själv som säger att det tar förfärligt lång tid
            i
          </note>
          <note>
            Sverige. Det finns även andra skäl. Jag tror inte alls att det
            beror på att man till varje pris vill ha en anonym donator.
          </note>
          <note>
            Det är dessutom så att ensamstående och lesbiska kvinnor inte
            har rätt till den här metoden och åker därför utomlands. Skälen
            är alltså att det i princip är förbjudet att utföra de här metoderna
            i Sverige.
          </note>
          <note>
            Jag vill påminna om debatten i slutet på 60-talet och i början
            av 70-talet -- jag tror också att Maj-Lis
          </note>
          <note>
            Lööw åtminstone var med då -- när vi hade en annorlunda abortlagstiftning
            i Sverige, jämfört med dagens. Då var svenska kvinnor tvungna
            att åka utomlands för att få aborter utförda. Genom att påvisa
            hur horribel och orimlig abortlagstiftningen i Sverige var, bidrog
            det naturligtvis till att vi så småningom fick vara med om en
            förändring av attityderna till den.
          </note>
          <note>
            Jag tycker faktiskt att man bör ha detta i minnet, för att lättare
            se parallellerna. Kvinnor är alltså tvingade att utomlands göra
            dessa ingrepp, trots att de hellre skulle vilja gör dem i Sverige.
            De skulle därigenom få del av det skydd och den säkerhet som en
            insemination i Sverige innebär, och som vi är överens om måste
            kringgärda dessa ingrepp.
          </note>
          <note>
            Jag vidhåller att denna motion inte alls är särskilt provokativ
            till sitt innehåll. De krav som framförs är mycket modesta, och
            jag ställer mig bakom dem.
          </note>
          <note>
            Att kanske sedan gå vidare när det gäller inseminationsrätten
            för ensamstående och lesbiska kvinnor blir en annan fråga.
          </note>
          <note type="speaker">
            Anf. 134 BARBRO WESTERHOLM (fp):
          </note>
          <note>
            Herr talman! När det gäller frågor kring livets början och livets
            slut, frågor kring livets värde och andra liknande frågor, kommer
            våra värderingar fram. Dessa värderingar bygger på våra erfarenheter,
            våra referensramar och våra kunskaper. Det är därför inte så konstigt
            om man lägger in annnat i det man läser. När Maj-Lis Lööw läste
            min motionen kanske hon lade in annat, som inte jag har avsett
            i motionen, detta just för att vi har olika referensramar och
            utgångspunkter.
          </note>
          <note>
            Därför är det också så viktigt med en dialog, där man inte låser
            sig fast, utan ser möjligheter.
          </note>
          <note>
            Framför allt är det viktigt att inte glömma bort dem det gäller.
          </note>
          <note>
            I den här diskussionen har min främsta utgångspunkt varit barnen
            bästa. Det har inte enbart gällt barnen till de ensamstående mödrarna,
            utan även barnen i parförhållanden. Jag tänker då på hur man har
            lyckats med att ge information när barnen är små, och om det har
            uppstått något slags relationsproblem. Man har diskuterat det
            här när det gäller exempelvis provrörsbarn.
          </note>
          <note>
            Jag tycker att det är viktigt att få sådan här frågor belysta,
            och jag är övertygad om att det kommer att bli möjligt att beakta
            människors rätt till integritet, dvs. en etisk bedömning, med
            hjälp av de forskare som finns ute i världen.
          </note>
          <note>
            Ajournering
          </note>
          <note>
            Kammaren beslöt kl. 18.04 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            17 § Vissa frågor gällande Mellanöstern
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU2 Vissa frågor gällande Mellanöstern.
          </note>
          <note type="speaker">
            Anf. 135 FANNY RIZELL (kds):
          </note>
          <note>
            Herr talman! I Mellanöstern råder en komplicerad och svårlöst
            politisk situation, där kultur- och religionskonfrontation är
            mer påtaglig än vad som är fallet i de flesta andra områden. Historiskt
            betingade anspråk på att förändra gränser uttalas av de flesta
            länderna i området. Det är i detta sammanhang viktigt att betona
            att Israel är den enda parlamentariska demokratin i hela
          </note>
          <note>
            Mellanöstern och att Israel befinner sig i en särskilt utsatt
            situation.
          </note>
          <note>
            De omgivande arabstaterna har vid ett flertal tillfällen angripit
            Israel. De godkände inte FN-
          </note>
          <note>
            planen, som år 1947 antogs av
          </note>
          <note>
            Generalförsamlingen, utan gick till väpnat angrepp mot Israel
            omedelbart efter självständighetsförklaringen. Det inledande angreppet
            på Israel har följts av flera väpnade konflikter i området. Det
            måste vara rimligt att
          </note>
          <note>
            Israels agerande bedöms utifrån dessa erfarenheter och de reella
            hot som nationen är utsatt för.
          </note>
          <note>
            För att en varaktig fred skall kunna uppnås i
          </note>
          <note>
            Mellanöstern måste konflikten mellan Israel och dess grannar,
            inkl. det palestinska folket, lösas.
          </note>
          <note>
            Sverige måste verka för att FN:s säkerhetsråds resolutioner 242
            och 338 respekteras och för ett erkännande av Israels rätt att
            existera inom säkra och erkända gränser. Ambitionen att ge palestinierna
            rätt till självbestämmande och eget land är också en nödvändig
            förutsättning i fredsprocessen.
          </note>
          <note>
            Herr talman! Det är viktigt att Sverige på alla sätt främjar
            den nu inledda fredsprocessen. Det israeliska valet i juni har
            inneburit förändrade förutsättningar för fredssamtalen i Mellanöstern.
          </note>
          <note>
            Tidigare diskussioner i procedurfrågor har lämnat plats för konstruktiva
            samtal i sakfrågor. Det är viktigt att den nya regeringen får
            stöd i sina ansträngningar att finna öppningar för fredssamtal.
          </note>
          <note>
            Det är ett år sedan Moskva och Washington fick i gång fredsprocessen
            i Madrid. Vissa framsteg har gjorts.
          </note>
          <note>
            Det positiva i processen verkar vara att parterna har lämnat
            sina mest extrema ståndpunkter.
          </note>
          <note>
            Därigenom har framsteg gjorts bl.a. i fredssamtalen mellan Israel
            och Syrien. Detta står i kontrast mot den skarpa polemik som har
            kännetecknat tidigare meningsutbyten. Israelerna är nu beredda
            att diskutera en förändring av situationen på Golanhöjderna. Den
            nuvarande regeringen kan tänka sig lösningen ''land mot fred''.
          </note>
          <note>
            Vidare har Israel medverkat vid en konferens i
          </note>
          <note>
            Canada i mitten av november i år. Man deltog i diskussionerna
            om vad som skall hända med omkring 2,5 miljoner palestinier, spridda
            över hela
          </note>
          <note>
            Mellanöstern. Tiotusentals människor lever i permanenta flyktingläger,
            många av dem ända sedan staten Israel bildades.
          </note>
          <note>
            Regeringen har också frusit byggandet av 6 000
          </note>
          <note>
            judiska bostäder, som planerades på ockuperat område, för att
            underlätta fredssamtalen.
          </note>
          <note>
            Rabin har försökt att vänja den israeliska allmänheten vid tanken
            på att man betalar för fred med Syrien genom att återlämna delar
            av tidigare ockuperat område, och han har avfärdat tanken på ett
            ''Storisrael'' och betecknat den som en religiös villfarelse.
          </note>
          <note>
            I hela Mellanöstern utsätts etniska och religiösa minoriteter
            för brott mot de mänskliga rättigheterna. Det är viktigt att Sverige
            inte enbart och ensidigt kritiserar de brott som begås av Israel.
          </note>
          <note>
            Enligt Amnestys årsrapport 1992 har hundratals människor i Jordanien
            och tusentals i Syrien som misstänkts vara regeringsmotståndare,
            bland dem sådana som kan tänkas vara samvetsfångar, fängslats
            utan åtal, rättegång eller juridisk prövning. Det kommer ofta
            rapporter om att den jordanska underrättelsetjänsten använt tortyr
            och misshandlat misstänkta. Tortyren av politiska fångar, som
            inte sällan förorsakar dödsfall i häkten i Syrien, rapporteras
            vara omfattande.
          </note>
          <note>
            I detta sammanhang är det därför viktigt att betona att förtroendeskapande
            åtgärder måste vidtas av alla inblandade parter. Syriens omfattande
            terroristverksamhet måste kraftigt fördömas.
          </note>
          <note>
            Libanon hotas återigen av Syriens expansionistiska strävanden.
            Sverige måste därför också verka för ett erkännande av Libanons
            rätt att existera inom säkra och erkända gränser.
          </note>
          <note>
            Herr talman! Varje litet steg som leder till större försonlighet,
            till större möjligheter till fredlig samexistens mellan folk och
            länder i Mellanöstern är utomordentligt viktigt och måste få allas
            vårt stöd.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 2 december.)
          </note>
          <note>
            18 § Eritrea
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU7 Eritrea.
          </note>
          <note type="speaker">
            Anf. 136 CARL OLOV PERSSON (kds):
          </note>
          <note>
            Herr talman! Det finns de som har frågat mig varför jag engagerar
            mig i Eritrea -- jag som inte ens sitter med i utrikesutskottet.
            Men jag kan säga att det är goda vänner till mig som fått mig
            att intressera mig för Eritrea. Jag tycker att det eritreanska
            folket verkar vara mycket intressant. Landet ligger mycket bra
            till när det gäller möjligheterna att i den här aktuella delen
            av Afrika uträtta mycket som är fint. Hela Afrikas Horn kan kanske
            få en utvecklingskick genom att folket får arbeta på ett riktigt
            sätt.
          </note>
          <note>
            Men en förutsättning är då att det råder fred och samförstånd
            i den här delen av världen och att det blir en demokratisk utveckling.
            Utan dessa faktorer blir det ingen bra utveckling och inget välstånd.
            I
          </note>
          <note>
            stället blir det bara fattigdom och svält. Det vet vi.
          </note>
          <note>
            Jag är glad över det som har hänt i Eritrea under det senaste
            året. Först blev det fred efter 30 års krig. Så kom då den demokratiska
            utveckling som vi hoppas mycket på. Man valde till distrikt och
            kommuner.
          </note>
          <note>
            Till den 20 april är det utsatt ett val, där det eritreanska
            folket får säga om det vill ha ett eget land. Senare skall det
            bli val till ett demokratiskt valt parlament.
          </note>
          <note>
            Det säger sig självt att det som sker erbjuder stora svårigheter
            och att det finns många som har möjlighet att se felen och att
            klaga på utvecklingen, skeendet, där nere. Men jag önskar eritreanerna
            och alla andra människor i det här området lycka till. Jag hoppas
            att de kan samlas kring uppbyggandet av nationen och demokratin.
          </note>
          <note>
            Dessutom hoppas jag på en bra framtid för eritreanerna och för
            människorna i det aktuella området.
          </note>
          <note>
            Vad har då gjorts från svensk sida? Ja, redan under min första
            månad här i riksdagen tog jag initiativ till ett erkännande av
            Eritrea som biståndsland. Jag började med att skriva ett ganska
            rakt brev till biståndsministern. Som svar på det brevet fick
            jag en kallelse till UD, där jag träffade Ann Wilkens,
          </note>
          <note>
            UD, och Birgitta Karlström-Dorph, Sveriges ambassadör i Addis
            Abeba. Vi förde ett konstruktivt samtal. Dagen därpå fortsatte
            vi samtalet tillsammans med Tseggai Tasfazion, som är chef för
            Eritreas nordiska delegation här uppe.
          </note>
          <note>
            Efter de två samtalen var flera frågetecken uträtade, och bara
            någon vecka därefter planerades en resa från UD:s sida till Eritrea.
            Ungefär en månad senare var UD där nere och SIDA efter ytterligare
            någon vecka. Man började lägga fast ett program för hur relationer
            till ett land som ännu inte fått en laglig regering skulle kunna
            skapas.
          </note>
          <note>
            Man skulle försöka hjälpa landet till en demokratisk utveckling
            för att bistå folket där nere.
          </note>
          <note>
            Dessutom tillsatte regeringen en ny ambassadör --
          </note>
          <note>
            jag är inte säker på om det går att uttrycka sig så. I
          </note>
          <note>
            alla fall är Carl-Erhard Lindahl Sveriges representant i Eritrea.
            Han sitter nu i Stockhom och har ansvar för det här området liksom
            för flera andra stater i Afrika. Jag har träffat honom. Det skedde
            dagen efter det att han hade startat sitt arbete.
          </note>
          <note>
            Vi avvaktar valet i Eritrea. Vi vill se litet mer hur demokratin
            utvecklas i landet. Jag vill säga att vi inte får vara för rädda
            för att det som sker inte stämmer med den svenska modellen. 30
            års krig och brist på tidigare demokratisk erfarenhet sätter sina
            spår. Vi kan också konstatera att det inte hela tiden har varit
            Sveriges roll att hjälpa till att skapa demokrati i de här delarna.
          </note>
          <note>
            Nu har några parlamentariker här i riksdagen bildat en intressegrupp
            för Eritrea. Jag skulle vilja föreslå regeringen att sända en
            grupp parlamentariker till
          </note>
          <note>
            Eritrea för att studera landet och folket samt delta i det val
            som skall ske den 20 april. De kan skaffa sig en bild av vad befolkningen
            vill och hur politikerna fungerar.
          </note>
          <note>
            FN har redan lovat att ställa upp med observatörer under valet,
            och många andra länder ställer upp för
          </note>
          <note>
            Eritrea. Eritrea är fortfarande ett totalt utslaget land. Efter
            30 års krig kommer inte välståndet på en gång. Det finns en mycket
            god vilja och mycket gott arbete är på gång.
          </note>
          <note>
            Jag tror på Eritrea. Eritrea kan, som jag sade redan från början,
            bli en startplats för en bra utveckling för det hårt sargade Afrikas
            horn. I Eritrea finns ett folk som jag tror har förmåga att bygga
            upp välstånd i det egna landet och som genom sin skicklighet kan
            delta i uppbyggandet av infrastruktur och välstånd i hela det
            här området.
          </note>
          <note>
            Nu vill jag framföra ett tack till regeringen, UD och
          </note>
          <note>
            Sida, som hörsammat min motion och börjat ett, som jag hoppas,
            fint samarbete med ett mycket intressant folk. Jag hoppas på fred
            och demokrati i hela det här området och en fin utveckling för
            människorna.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 2 december.)
          </note>
          <note>
            19 § Bevarande av kulturmiljöer m.m.
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1992/93:KrU4 Bevarande av kulturmiljöer m.m.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 2 december.)
          </note>
          <note>
            20 § Lokalfrågor
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1992/93:KrU5 Lokalfrågor
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 2 december.)
          </note>
          <note>
            21 § Skydd för ortnamn
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1992/93:KrU6 Skydd för ortnamn
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 2 december.)
          </note>
          <note>
            22 § Ändring i kreditupplysningslagen
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU4 Ändring i kreditupplysningslagen
          </note>
          <note>
            (prop. 1992/93:12).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 2 december.)
          </note>
          <note>
            23 § Det svenska elsäkerhetsarbetet
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU5 Det svenska elsäkerhetsarbetet
          </note>
          <note>
            (prop. 1992/93:21).
          </note>
          <note type="speaker">
            Anf. 137 HANS NYHAGE (m):
          </note>
          <note>
            Herr talman! Trots att en våg av frihandel sedan flera år svept
            över Europa och vi håller på att anpassa oss till EES-marknaden,
            är det tydligt att det samtidigt har pågått något av en motsatt
            rörelse inom elbranschen.
          </note>
          <note>
            Detta är så mycket mer förvånande som Sverige redan 1984 undertecknade
            ett för EG--EFTA
          </note>
          <note>
            gemensamt dokument om ett utvidgat samarbete på detta område.
            Tekniska handelshinder skulle bort, och det var speciellt viktigt
            med harmonisering av standarder.
          </note>
          <note>
            Sedan 1973 har EG haft sitt lågvoltsdirektiv (LVD).
          </note>
          <note>
            Genom EES skall vi nu anpassa oss till LVD, och regeringen föreslår
            att detta skall ske från den 1 juli
          </note>
          <note>
            1993.
          </note>
          <note>
            Såväl i propositionen som i näringsutskottets betänkande nr 5
            uttalas, att genom den kontrollordning som riksdagen beslutade
            om 1988, och som gäller sedan den 1 januari 1990, gjordes en väsentlig
            och relativt långtgående anpassning till
          </note>
          <note>
            LVD.
          </note>
          <note>
            Enligt min mening har denna nyordning blivit ett ökat handelshinder
            i stället för den angivna anpassningen till LVD. Den tidigare
            godkännandeplikten ersattes med en registreringsplikt, och i realiteten
            har tillverkare och importörer påförts dubbla avgifter. För att
            kunna registrera en produkt krävs godkännande, och man måste då
            betala både registreringsavgift och licensavgift, antingen till
            SEMKO eller till någon annan europeisk provningsanstalt. Det är
            just därför vi motionärer har yrkat att registreringsplikten skall
            tas bort från den 1 januari
          </note>
          <note>
            1993.
          </note>
          <note>
            Detta är förvisso ingen stor fråga, men den är av principiell
            betydelse för vår inställning till
          </note>
          <note>
            Europasamarbetet. Genom avbyråkratiseringen skulle alla små företag
            i branschen få möjlighet att arbeta efter samma regler som övriga
            länder i
          </note>
          <note>
            Europa.
          </note>
          <note>
            Herr talman! I utskottsbetänkandet sägs att med den nya kontrollordningen
            från 1990 gavs möjligheter att prova produkter även hos andra
            med SEMKO samverkande provningsanstalter.
          </note>
          <note>
            Faktum är att den möjligheten fanns redan 1955, och att den sedan
            dess har utvecklats vidare under
          </note>
          <note>
            1960- och 1970-talen. Från 1988 har tillverkarens egna mätningar
            kunnat användas som underlag för godkännande.
          </note>
          <note>
            Utskottet avfärdar vårt påpekande i motionen, att registreringsavgiften
            i genomsnitt är fem gånger högre för produkter som provats av
            andra organ än
          </note>
          <note>
            SEMKO. Man säger att skillnaden sammantaget är minimal om man
            lägger till SEMKO:s licensavgift, där avgift för marknadskontroll
            ingår.
          </note>
          <note>
            Som jag nyss nämnde har Sverige ingått avtal med en mängd länder
            om ömsesidigt accepterande av varandras godkännande, med början
            redan under
          </note>
          <note>
            1950-talet. Att Sverige ensidigt begär femdubbel registreringsavgift
            är i realiteten samma sak på det här området som om alla utländska
            brev skulle förses också med svenskt porto vid landsgränsen.
          </note>
          <note>
            Slopande av registreringsavgifterna från den 1
          </note>
          <note>
            januari 1993 avvisas av utskottet av statsfinansiella och praktiska
            skäl. Registreringsavgifterna skall täcka marknadskontrollen.
            Redan i SEMKO:s licensavgift ingår avgift för marknadskontroll.
          </note>
          <note>
            Enligt SEMKO:s senaste årsredovisning, 1991/92, fanns 57 688
            produkter med giltiga godkännanden.
          </note>
          <note>
            De inbringade 33,3 miljoner kronor.
          </note>
          <note>
            Från starten 1990 till och med år 1992 har elmaterielregistret
            härutöver, enligt uppgift från myndigheten, fått in ca 42,5 miljoner
            kronor för att täcka marknadskontrollen för icke s-märkt materiel.
            Under motsvarande tid har endast 189
          </note>
          <note>
            stycken registreringar gjorts med dokument från andra provningsanstalter
            än SEMKO. Mot den bakgrunden ställer jag frågan: Var finns dessa
            pengar, som alltså motsvarar mer än 200 000 kronor per produkt?
          </note>
          <note>
            Ingen kan väl ändå, med anspråk på att bli trodd, hävda att varje
            registrering skulle betinga en kostnad på mer än 200 000 kronor.
            Alltså påstår jag att det finns pengar som täcker den kostnad
            på 8,5
          </note>
          <note>
            miljoner kronor som ett tidigareläggande enligt påståenden skulle
            innebära. Det går således inte att hävda att motionsyrkandet måste
            avvisas av statsfinansiella skäl.
          </note>
          <note>
            Till detta kan läggas att SEMKO:s årsberättelser efter 1990 inte
            visar någon personalökning för marknadskontrollen. Däremot visar
            de att
          </note>
          <note>
            SEMKO:s vinst från 1989 till 1992 har ökat med mer än 50 %.
          </note>
          <note>
            Det är ej heller motiverat att avstyrka motionen av praktiska
            eller organisatoriska skäl. Enligt propositionen anses det ju
            vara möjligt att redan den 1 januari 1993 starta en ny elmyndighet.
            Då måtte det väl också vara möjligt att slopa registret vid samma
            tidpunkt -- om bara viljan finns.
          </note>
          <note>
            Herr talman! Utskottet redovisar enligt min mening en rad ohållbara
            skäl för att avstyrka vårt första motionsyrkande. Jag yrkar således
            bifall till detta, men kommer med hänsyn till att ett enhälligt
            utskott står bakom betänkandet att avstå från att begära votering.
          </note>
          <note type="speaker">
            Anf. 138 OLLE LINDSTRÖM (m):
          </note>
          <note>
            Herr talman! Näringsutskottets betänkande, NU5, är ett enigt
            betänkande. Jag skall därför mycket kortfattat beröra synpunkter
            i motion N4, som också Hans Nyhage har yrkat bifall till.
          </note>
          <note>
            I motionen föreslås att registreringsavgifterna skall slopas
            från den 1 januari 1993. Utskottet har noggrant kontrollerat registreringsavgifterna
            och även hur stora kostnaderna är.
          </note>
          <note>
            Registreringsavgifterna finansierar verksamheten med kontroll
            av elektriskt material. Kostnaderna för denna del uppgår för närvarande
            till drygt 20
          </note>
          <note>
            miljoner kronor per år. Avgifternas storlek bestäms av regeringen
            på förslag av NUTEK, som också samråder med Riksrevisionsverket.
          </note>
          <note>
            Enligt uppgift från NUTEK beror skillnaderna i avgiften för registrering
            på att SEMKO redan vid certifiering av S-märket tar ut en avgift,
            som skall täcka kostnaderna för granskning av underlag och efterkontrollen.
            Motsvarande kostnad vid inlämnande av dokumentation debiteras
            leverantören först i samband med registreringen.
          </note>
          <note>
            Detta gäller oberoende om provningen är utförd av
          </note>
          <note>
            SEMKO eller något annat provningsorgan.
          </note>
          <note>
            Avgifterna på licens för S-märke tillsammans med registreringsavgift
            uppges vara något högre än registreringsavgift för sådant material
            som registrerats medelst dokumentation.
          </note>
          <note>
            Utskottet delar till stor del motionärernas uppfattning och självklart
            i vad gäller att Sverige så snart som möjligt skall anpassa sig
            efter reglerna på elmaterialområdet inom EG, som också förutsätts
            bli gällande enligt EES-avtalet. Samtidigt kan vi konstatera att
            regeringen nu föreslår en tidigareläggning med ett halvår med
            tanke på det uppskov som medgivits bl.a. för Sverige. Det innebär
            också utskottets förslag.
          </note>
          <note>
            Om det nuvarande avgiftssystemet skulle slopas redan den 1 januari
            1993, som motionärerna föreslår, dvs. redan innan det tilltänkta
            nya systemet för elabonnentavgifter har införts, skulle det innebära
            att man måste tillföra pengar via statsbudgeten. Den lösningen
            har utskottet avvisat bl.a. av statsfinansiella skäl, som också
            Hans
          </note>
          <note>
            Nyhage var inne på.
          </note>
          <note>
            I motionen ifrågasätts SEMKO:s ställning som provningsorgan.
            Konkurrensen måste främjas, skriver man, genom att man tillåter
            andra provningslaboratorier. Det kan väl också vara riktigt. Men
            jag kan hänvisa till att ett förslag om ett nytt system kommer.
            Det gamla systemet skall avskaffas den 1 juli 1993. Genom anpassningen
            fullt ut till EG:s lågspänningsdirektiv den 1 juli 1993
          </note>
          <note>
            kommer SEMKO:s ställning som riksprovningsplats att upphävas.
            SEMKO får, liksom andra provningsorgan, ansöka hos
          </note>
          <note>
            SWEDAC om att bli utsett till anmält provorgan.
          </note>
          <note>
            Det här är en viktig fråga. Motionärerna anför att det bara handlar
            om ett halvår. Det borde därför vara möjligt att godta förslaget.
            Jag tror att motionärerna och Hans Nyhage, som yrkade bifall till
            motionen, inser att det måste vara möjligt att fortsätta ett halvår
            med det gamla tills ett nytt system införts.
          </note>
          <note>
            Herr talman! Jag yrkar avslag på motionen NU4
          </note>
          <note>
            och bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 2 december.)
          </note>
          <note>
            24 § Allmänna pensionsfondens verksamhet år
          </note>
          <note>
            1991
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU6 Allmänna pensionsfondens verksamhet år 1991 (prop.
            1992/93:18).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 2 december.)
          </note>
          <note>
            25 § Ändringar i fastighetsbildningslagen
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU1 Ändringar i fastighetbildningslagen
          </note>
          <note>
            (prop. 1991/92:127).
          </note>
          <note>
            Anf. 139 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Vid första föreläsningen sade en juridikprofessor
            en gång till sina studenter: Ni som har kommit hit för att få
            veta vad som är rätt har kommit fel, men ni som har kommit hit
            för att veta vad som rätt är har kommit rätt.
          </note>
          <note>
            I dag står vi inför beslut om ändringar och förenklingar i rättssystemet
            genom att det föreslås förändringar i fastighetsbildningslagen.
            I stället för ett domstolsförfarande skall vi få ett förrättningsförfarande
            vid fastighetsregleringar, dvs. ombildningar av fastigheter.
          </note>
          <note>
            Fastighetsbildningsmyndigheten skall hålla sammanträde med sakägarna.
          </note>
          <note>
            Fastighetsbildningsmyndighetens beslut kan överklagas till Fastighetsdomstolen
            och vidare till hovrätt och vidare till Högsta domstolen. Men
            det finns en del saker på vägen som inte är så bra.
          </note>
          <note>
            En fastighetsvärdering är en bedömning av ett sannolikt pris
            vid försäljning på en öppen marknad vid en viss tidpunkt. Det
            är en bedömning alltså.
          </note>
          <note>
            Eftersom det är fråga om stora värden för den enskilde, är det
            utomordentligt viktigt att bedömningen görs riktigt. Förrättningarna
            kommer att göras av lantmätare som har en bra utbildning i botten,
            vilket jag känner väl till. Det är dock så att jag är mycket tveksam
            till fastighetsbildningsmyndighetens möjligheter som myndighet
            att hålla sig à jour om utvecklingen på fastighetsmarknaden. Man
            har en hel del andra uppgifter än fastighetsvärdering. I fråga
            om andra myndigheter, t.ex. Lantbruksnämnden, har jag sett en
            hel del hårresande värderingar av lantbruksfastigheter som Lantbruksnämnden
            ju borde vara expert på.
          </note>
          <note>
            Låt mig ta ett exempel ur verkligheten. En överlantmätare gjorde
            för en tid sedan en värdering av en skogsfastighet som skulle
            ligga till grund för en exekutiv auktion. Priset blev mer än tre
            gånger så högt som värderingen. Som sagt, fastighetsvärderingar
            är viktiga bedömningar.
          </note>
          <note>
            Människors tilltro till fastighetsvärderingar och myndigheter
            är ofta mycket stor. Jag påstår att få av dem som gör kreditbedömningar
            på banker kan läsa fastighetsvärderingar på rätt sätt, för det
            är svårt. Just därför att osäkerheten är stor är det viktigt att
            ha ett förfarande som är säkrast möjligt.
          </note>
          <note>
            Rättssäkerheten måste sättas före rationaliseringar.
          </note>
          <note>
            För sakägare är det fråga om stora belopp, och det måste man
            också tänka på.
          </note>
          <note>
            Många människor vill inte bråka, vill inte vara besvärliga, och
            det är de som riskerar att råka illa ut. Det finns andra som överklagar
            ändå, och dem blir vi inte av med i alla fall. Om vi utgår från
            människan för en gångs skull, och inte myndigheten, är det oftast
            oerhört plågsamma processer som det här är fråga om. Därför behövs
            det bra skyddsregler som skyddar den enskildes intressen. I tvångssituationer
            bör den enskilde få ersättning för kostnader för egen utredning
            och därmed kunna bli mer jämbördig med sin motpart.
          </note>
          <note>
            I betänkandet står att läsa:
          </note>
          <note>
            ''Enligt utskottets mening är det viktigt att förrättningsförfarandet
            även framgent kännetecknas av snabbhet och enkelhet samt låga
            kostnader. Om rätt till kostnadsersättning skulle införas kan
            befaras att förrättningarna kommer att ta längre tid till en högre
            kostnad -- -- --.'' Man måste komma ihåg att det här rör sig om
            ojämbördiga parter.
          </note>
          <note>
            Vad gäller ersättningar vid expropriation är det oerhört viktigt
            att den kommitté som utreder frågan verkligen beaktar frågeställningarna
            ur den enskildes perspektiv och kommer med förslag som förstärker
            den enskilda äganderätten. Det är viktigt att ersättningsreglerna
            ses över. Vår reservation här skall ses som en bestämd markering
            av hur viktiga vi tycker att dessa frågor är. Det är min förhoppning
            att det i alla fall skall nå denna utredning.
          </note>
          <note>
            För att inte dra ut på förfarandet vid voteringen yrkar jag bifall
            till reservationerna 1 och 3 i bostadsutskottets betänkande nr
            1, men jag står givetvis även bakom reservation 2.
          </note>
          <note type="speaker">
            Anf. 140 AGNE HANSSON (c):
          </note>
          <note>
            Herr talman! Ändringarna i fastighetsbildningslagen syftar till
            att bl. a. vidga möjligheterna att använda fastighetsregleringsinstitutet
            vid genomförande av detaljplan och att anpassa ersättningsreglerna
            vid fastighetsreglering närmare till reglerna i expropriationslagen.
            Ändringarna bygger på förslag i proposition 1991/92:127.
          </note>
          <note>
            Mot förslagen om ändringarna står förslag i motionen från Ny
            demokrati, som Dan Eriksson här har redogjort för. Propositionsförslagen
            har tillstyrkts, och motionsförslagen har avstyrkts.
          </note>
          <note>
            Varken argumenten i motionen eller Dan Erikssons argumentering
            nu i debatten bör föranleda ändrad inriktning i riksdagsbehandlingen.
            Påståendet att ändringen skulle hota den enskildes rätt har inte
            någon som helst bäring. Misstron mot fastighetsbildningsmyndigheten
            är inte befogad.
          </note>
          <note>
            Det är självklart att fastighetsbildningsmyndigheten skall agera
            så, att den enskilde kan förlita sig på att den gör objektiva
            värderingar och i övrigt agerar så, att den enskildes berättigade
            intressen tillgodoses. Det finns heller inget fog för att ifrågasätta
            myndighetens opartiskhet, lika litet som det finns fog för att
            ifrågasätta ett domstolsförfarande. Förfarandena är jämförbara
            från den enskildes rättssäkerhetssynpunkt, enligt mitt sätt att
            se.
          </note>
          <note>
            Därmed finns det anledning att ta till vara de förenklingar som
            är möjliga.
          </note>
          <note>
            Förrättningsförfarandet är snabbt, enkelt och billigt och ger
            därmed uppenbara fördelar som bör tas till vara.
          </note>
          <note>
            Skulle den enskilde inte vara nöjd finns överprövningsinstitutet.
            Detta ger den enskilde en god rättstrygghet. Denna säkerhet förstärks
            ytterligare om ändringarna som föreslås i betänkandet om att rättegångskostnaderna
            vid överklagande av fastighetsbildningsbeslut genomförs.
          </note>
          <note>
            Det förvånar mig en aning att Ny demokrati går emot förenklingar
            och kostnadsbesparingar. I
          </note>
          <note>
            andra sammanhang ser man från Ny demokrati gärna avregleringar
            och kostnadsbesparingar inom bostadspolitiken, vilka skulle slå
            hårt mot den enskildes trygghet rent allmänt. Jag yrkar härmed
            bifall till hemställan i motsvarande del och avslag på reservation
            1.
          </note>
          <note>
            I reservation 2 sägs att ersättning vid expropriation måste vara
            högre för att tillgodose den enskildes rättssäkerhet. Rättssäkerheten
            är inte enbart en fråga om pengar. En viktig del för att garantera
            rättssäkerheten är att grundlagsfästa äganderätten.
          </note>
          <note>
            Den frågan utreds nu. I den utredningens direktiv finns också
            uppgiften att se över ersättningsfrågorna. Det finns ingen anledning
            att föregå det utredningsarbetet. Därmed yrkar jag bifall till
            propositionens förslag i denna del.
          </note>
          <note>
            När det gäller ersättning för kostnader vid själva förrättningsförfarandet
            finns det enligt utskottsmajoritetens mening inte anledning att
            ändra den nuvarande ordningen. Det är viktigt att förrättningsförfarandet
            även framgent kännetecknas av snabbhet och enkelhet samt av låga
            kostnader. Om rätt till kostnadsersättning skulle införas, kan
            man befara att förrättningarna kommer att ta längre tid till en
            högre kostnad utan att några egentliga fördelar uppnås.
          </note>
          <note>
            Problemet med ojämbördiga parter bör kunna mötas med utökade
            rådgivnings- och utredningsinsatser.
          </note>
          <note>
            Fastighetsbildningsmyndigheten besitter i regel stor kompetens
            och erfarenhet när det gäller att bestämma ersättningens storlek.
            Genom den precisering och skärpning av riktlinjerna för lantmäteriets
            uppdragsverksamhet som enligt propositionen har aviserats bör
            risken för partiskhet ytterligare komma att minska. En aktiv officialprövning
            och de möjligheter som står till buds att i högre instans presentera
            utredningar, med de förslag om bl.a. sakägares rätt till ersättning
            för sina kostnader i domstol, ger enligt utskottet tillfredsställande
            möjligheter att tillvarata deras rätt på ett godtagbart sätt.
            Utskottet förutsätter naturligtvis att regeringen med noggrannhet
            kommer att följa tillämpningen av de nu föreslagna utvidgade möjligheterna
            till fastighetsreglering och vidtar de åtgärder som kan visa sig
            vara nödvändiga.
          </note>
          <note>
            Herr talman! Men det anförda yrkar jag bifall till utskottets
            hemställan och avslag även på reservation 3.
          </note>
          <note>
            Anf. 141 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Det är väl knappast någon hemlighet att vi i Ny
            demokrati är för förenklingar. Vi sätter dock rättssäkerheten
            främst, och det kommer vi att fortsätta att göra.
          </note>
          <note>
            Bostadsutskottets ordförande sade att detta förslag leder till
            en godtagbar rättssäkerhet. Man kan diskutera vad ordet ''godtagbar''
            står för. Vi tycker inte att detta ens är godtagbart.
          </note>
          <note>
            Agne Hansson talade om någonting som skulle slå hårt mot tryggheten.
            Det vore intressant få en liten precisering där. Vad som slår
            hårt mot tryggheten är det senaste krispaketet med de tre miljarderna
            i ökade kostnader för de boende. Detta slår oerhört hårt. Som
            Agne Hansson mycket väl känner till har vi gått emot det förslaget.
          </note>
          <note>
            Det räcker inte med objektiva värderingar.
          </note>
          <note>
            Värderingarna måste vara ordentligt underbyggda och utförda av
            kompetenta personer. Jag ifrågasätter i och för sig inte personerna,
            men jag ifrågasätter myndighetens förmåga. Den har så många andra
            uppgifter. Jag vet hur svårt det här är.
          </note>
          <note>
            Vidare kan man läsa i utskottets betänkande att förrättningsförfarandet
            ger den enskilde en god rättstrygghet. Varför inte i dessa kristider
            ta steget fullt ut och förenkla förfarandet i samtliga ärenden
            vid domstolarna? I stället kan man låta myndigheter ta över och
            göra alla möjliga bedömningar. Sedan kan den som inte är nöjd
            överklaga direkt till hovrätten. Genom att avskaffa första instans
            vid domstolarna kan man göra stora besparingar. I förlängningen
            är det fråga om vad som händer med rättstryggheten.
          </note>
          <note>
            Frågan om huruvida man vill öka rättssäkerheten är principiellt
            viktig. I det här fallet är alla utom Ny demokrati rörande överens
            om att minska rättssäkerheten. Det är bara att konstatera.
          </note>
          <note type="speaker">
            Anf. 142 AGNE HANSSON (c):
          </note>
          <note>
            Herr talman! Jag har inte funnit ett enda argument för att rättstryggheten
            vid ett förrättningsförfarande skulle åsidosättas. Dan
          </note>
          <note>
            Eriksson i Stockholm för i debatten fram ett ifrågasättande inte
            av personerna utan av myndigheten när det gäller att handlägga
            ersättningsfrågor och bedöma fastighetsvärden.
          </note>
          <note>
            Dan Eriksson gör här en subjektiv bedömning, som jag i och för
            sig har förståelse för med tanke på att han har sysslat med fastighetsmäkleri.
            I den branschen har man ju inte varit särskilt framgångsrik i
            fråga om att bedöma fastighetsvärden och annat under de senaste
            åren.
          </note>
          <note>
            Jag har betydligt större tilltro till en myndighets, såsom Lantmäteriverkets,
            förmåga.
          </note>
          <note>
            Lantmäteriverket jobbar på fältet varje dag och har kontakt med
            markägare och har därför förutsättningar att kunna göra en riktig
            bedömning.
          </note>
          <note>
            Det finns ju alla möjligheter att överklaga i alla instanser.
            Den som inte vill välja ett förrättningsförfarandet kan naturligtvis
            gå domstolsvägen. Därför finns det ingen anledning att avskaffa
            första instans vid domstol. Jag förstår inte logiken i detta resonemang.
            Därmed finns det heller ingen anledning att inte förenkla, förbilliga
            och rationalisera detta förfarande, såväl till den enskildes som
            till samhällets fördel.
          </note>
          <note>
            Anf. 143 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Agne Hansson anförde att han inte hade hört en enda
            argument. Det viktigaste argumentet är att rättssäkerheten är
            i fara, att den lille mannen kan bli tvungen att godta en värdering
            som är felaktig.
          </note>
          <note>
            Jag håller med om att det har hänt mycket på fastighetsmarknaden
            som har varit fel. Och det finns banker som har lånat ut för mycket
            pengar.
          </note>
          <note>
            Men detta beror inte på felaktiga fastighetsvärderingar. Vid
            en fastighetsvärdering gör man en bedömning av ett sannolikt pris
            på en öppen marknad vid en viss tidpunkt. En fastighetsvärderare
            skall ta hänsyn till olika faktorer som påverkar priset och bedöma
            vad marknaden är villig att betala. Här är det alltid marknaden
            som har rätt. När man ser hur myndigheter har gjort dessa värderingar,
            har de ofta legat väldigt snett. Det beror inte på att människorna
            vid myndigheterna inte är kompetenta och duktiga, utan att de
            också sysslar med en massa andra saker.
          </note>
          <note>
            Att göra fastighetsvärderingar är så pass svårt att det skall
            professionella människor med bra bakgrund, som inte sysslar med
            annat, göra. Då finns det större möjligheter att rätt värderingar
            görs.
          </note>
          <note>
            Problemet med fastigheter i bankkrisens spår är inte värderingarna,
            utan att bankerna har lånat ut en alltför stor del av värderingarna,
            100 % av en värdering plus 3 % ytterligare till lagfartskostnaderna.
            Så fort marknaden viker blir det ett fiasko. Det var vi många
            som såg. Det är bankernas bedömningar av värderingar som är felaktiga.
            Bankerna har haft människor som inte har kunnat läsa värderingarna
            på rätt sätt.
          </note>
          <note>
            Vad jag är orolig för är att det kan uppstå fall, säkert inte
            många, där den lilla människan i stället för att bråka godtar
            en för låg värdering och därmed får för litet betalt. Det kan
            också förekomma en värdering som blir för hög, men då är det i
            alla fall inte lika illa.
          </note>
          <note>
            Här handlar det om stora pengar för den enskilda lilla människan.
            Det är därför som jag vill att man tillsätter ordentliga utredningar
            där större möjligheter ges för att anlita professionella människor
            för att göra egna utredningar. Här står ord mot ord, men jag tror
            inte att fastighetsbildningsmyndigheten kan hålla sig á jour och
            göra detta på ett riktigt sätt. Men jag vill än en gång för tydlighetens
            skull påpeka att det inte är personerna som jag har invändningar
            emot.
          </note>
          <note type="speaker">
            Anf. 144 AGNE HANSSON (c):
          </note>
          <note>
            Herr talman! Det är ett ganska märkligt resonemang som Dan Eriksson
            för. Vi skall inte ge oss in i debatten om att värdera fastigheter
            och bankernas agerande. Men jag tycker att det var väl kraftigt
            att ge bankerna hela skulden för vad mäklare och fastighetsvärderare
            har åstadkommit.
          </note>
          <note>
            Jag konstaterar bara att det är på fastighetsvärderarnas grund
            som bankerna beviljar krediter. Det räcker, tror jag, att konstatera
            det och att sedan se i backspegeln när det gäller den delen.
          </note>
          <note>
            Men detta är egentligen inte grundfrågan, utan den är på vilket
            sätt man vid lantmäteriet å ena sidan kan bedöma ett rätt värde
            på en fastighet vid en förrättning och å andra sidan hur värdet
            bedöms i en domstol. Vad har då Dan Eriksson för belägg för att
            man inte skulle klara av det i en myndighet som ständigt arbetar
            ute på fältet med dessa frågor?
          </note>
          <note>
            Skulle de vara sämre att klara detta än en domstol med jurister
            och domare? Jag har svårt att första att lantmäteriet skulle kunna
            göra den bedömningen bättre. Vid en jämförelse av dessa båda möjligheter
            har jag inte hört något motiv för att det skulle vara förklenande
            att välja förrättningsförfarandet.
          </note>
          <note>
            Anf. 145 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Det är riktigt att debatten inte gäller fastighetskraschen.
            Den kan vi återkomma till vid ett senare tillfälle.
          </note>
          <note>
            En fastighetsvärderares uppgift är att värdera en fastighet.
            Det är sedan upp till banken att bedöma säkerheter och hur stor
            del av värdet som man är beredd att låna ut pengar på.
          </note>
          <note>
            Vi har uppenbart olika åsikter om rättssäkerhet.
          </note>
          <note>
            För egen del är jag livrädd för att ta ned detta på myndighetsnivå.
            I förlängningen skulle man kunna göra detta på ytterligare områden.
            Jag tror inte att vi behöver en sämre rättssäkerhet. Vi behöver
            en bättre.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 2 december.)
          </note>
          <note>
            26 § Vissa renhållningsfrågor
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU2 Vissa renhållningsfrågor.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 2 december.)
          </note>
          <note>
            27 § Den regionala indelningen
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU3 Den regionala indelningen.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 2 december.)
          </note>
          <note>
            28 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:42 Förstärkning av den grundläggande högskoleutbildningen
            m.m.
          </note>
          <note>
            1992/93:143 Ändring i lagen (1973:1199) om ersättning från den
            internationella oljeskadefonden
          </note>
          <note>
            1992/93:144 Medlemsantalet i ekonomiska föreningar och bostadsrättsföreningar
          </note>
          <note>
            Motionerna
          </note>
          <note>
            med anledning av prop. 1992/93:75
          </note>
          <note>
            Satellitsändningar av TV-program
          </note>
          <note>
            1992/93:K19 av Björn von der Esch (m)
          </note>
          <note>
            1992/93:K20 av Harriet Colliander (nyd)
          </note>
          <note>
            1992/93:K21 av Bengt Hurtig m.fl. (v)
          </note>
          <note>
            med anledning av prop. 1992/93:122 Vissa frågor inför 1994 års
            allmänna fastighetstaxering, m.m.
          </note>
          <note>
            1992/93:Sk7 av Lars Hedfors m.fl. (s)
          </note>
          <note>
            1992/93:Sk8 av Peter Kling och Dan Eriksson i
          </note>
          <note>
            Stockholm (nyd)
          </note>
          <note>
            med anledning av prop. 1992:93:133 Avbrytande av det pensionsanknutna
            premiegrundande allemanssparandet
          </note>
          <note>
            1992/93:Fi88 av Sten Söderberg (-)
          </note>
          <note>
            1992/93:Fi89 av Johan Lönnroth m.fl. (v)
          </note>
          <note>
            29 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 24 november
          </note>
          <note>
            1992/93:48 av Per Stenmarck (m) till statsrådet
          </note>
          <note>
            Reidunn Laurén om EES-avtalet och offentlighetsprincipen:
          </note>
          <note>
            I massmedia, debattartiklar och propaganda har det framställts
            som att EES-avtalet och ett svenskt
          </note>
          <note>
            EG-medlemskap skulle utgöra hot mot den svenska offentlighetsprincipen.
          </note>
          <note>
            Sverige och Finland har haft offentlighet till allmänna handlingar
            som gammal och invand princip. I Sverige är offentlighetsprincipen
            grundlagsfäst i tryckfrihetsförordningen.
          </note>
          <note>
            Även om vi nu kan finna att även länder inom EG
          </note>
          <note>
            har tillägnat sig vårt synsätt, t.ex. Danmark,
          </note>
          <note>
            Nederländerna och Frankrike, har man fortfarande i flertalet
            länder i Europa en helt annan tradition vad gäller insyn i myndigheternas
            arbete och i handlingar som förvaras hos dem.
          </note>
          <note>
            Trots att det finns enskilda EG-länder där man har en lagfäst
            rätt till insyn, gäller inte detta för EG som organisation.
          </note>
          <note>
            Kritik har riktats mot regeringen, för att den skulle ha förhållit
            sig passiv gentemot EG, när det gällt att försvara denna i svensk
            rättstradition så djupt förankrade princip. Det har i vissa fall
            även felaktigt framställts som att Sverige i samband med ett närmande
            till EG skulle tvingas att överge offentlighetsprincipen.
          </note>
          <note>
            Som exempel på argument som framförts, kan ett citat anföras
            ur tidningen ''Kristdemokraten'' som upplåtit spaltutrymme både
            för ''Ja till Europa'' och
          </note>
          <note>
            ''Nej till EG'' till att svara på frågor från läsekretsen. Citatet
            är hämtat ur ''Nej till EG'':s svar på frågan ''Uppfyller den
            nuvarande EG-
          </note>
          <note>
            organisationen de normala kraven för en demokratisk organisation?''
          </note>
          <note>
            ''Ett nyligen presenterat förslag från EG-
          </note>
          <note>
            kommissionen går tvärt emot svenska regler.
          </note>
          <note>
            Upplysningar som kan 'skada Gemenskapernas och medlemsstaternsa
            gemensamma intressen' vill EG-
          </note>
          <note>
            kommissionen kunna stämpla som 'ytterst EG-
          </note>
          <note>
            hemligt', 'EG-hemligt' och 'EG-förtroligt'.
          </note>
          <note>
            Hemligstämplat skall övervakas av säkerhetstjänstemän, samordnas
            på specialkontor och kombineras med personregistrering och angiveri.''
          </note>
          <note>
            Offentlighetsprincipen berörs av EES-avtalet genom ändringar
            som kan behöva göras i sekreetesslagen. En undersökning pågår
            inom regeringskansliet. När undersökningen är klar, avser justitiedepartementet
            enligt propositionen att lägga fram de erforderliga förslagen
            i en departementspromemoria.
          </note>
          <note>
            Vad har regeringen gjort för att värna om den svenska offentlighetsprincipen
            i samband med
          </note>
          <note>
            EES-förhandlingarna? Hur avser regeringen att fortsätta att värna
            om offentlighetsprincipen i de kommande medlemsförhandlingarna?
            Uppfattar regeringen den svenska offentlighetsprincipen som hotad
            genom närmandet till de Europeiska
          </note>
          <note>
            Gemenskaperna?
          </note>
          <note>
            30 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 24 november
          </note>
          <note>
            1992/93:229 avKenneth Attefors (nyd) till kommunikationsministern
            om en samordnad investeringsplanering för transporter:
          </note>
          <note>
            Den 2 juni 1992 beslöt riksdagen att vi skall ha en samordnad
            investeringsplanering för transporter
          </note>
          <note>
            (förslag till riksdagen 1991/92:18). Ny demokrati har i en motion
            beskrivit en samordnad planering så, att skattebetalarnas pengar
            under normala förhållanden kommer till mest nytta. I affärs- och
            industrivärlden bör man genomföra beslut inom en tremånadersperiod.
            Fråga:
          </note>
          <note>
            Hur långt har Kommunikationsdepartementet kommit i detta ärende
            med anledning av tillkännagivandet?
          </note>
          <note>
            Anmäldes att följande fråga framställts osv.
          </note>
          <note>
            31 § Kammaren åtskildes kl. 19.45.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 5 §
          </note>
          <note>
            anf. 21 (delvis),
          </note>
          <note>
            av förste vice talmannen därefter t.o.m. 6 § anf. 51
          </note>
          <note>
            (delvis),
          </note>
          <note>
            av tredje vice talmannen därefter t.o.m. 7 § anf. 56
          </note>
          <note>
            (delvis),
          </note>
          <note>
            av andre vice talmannen därefter t.o.m. 8 § anf. 78
          </note>
          <note>
            (delvis),
          </note>
          <note>
            av tredje vice talmannen därefter t.o.m. beslutet om samlad votering
            före 13 §,
          </note>
          <note>
            av förste vice talmannen därefter t.o.m. 15 § anf.
          </note>
          <note>
            118 (delvis),
          </note>
          <note>
            av andre vice talmannen därefter t.o.m.
          </note>
          <note>
            ajourneringen kl.18.04 och av tredje vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
