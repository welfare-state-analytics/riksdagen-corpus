<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--111</head>
          <docDate when="2002-05-23 00:00:00">2002-05-23 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 17 maj.
          </note>
          <note>
            2 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Bostadsutskottets betänkande 2001/02:BoU13
          </note>
          <note>
            Skatteutskottets betänkanden 2001/02:SkU23 och
          </note>
          <note>
            SkU24
          </note>
          <note>
            3 § Samhällets säkerhet och beredskap
          </note>
          <note>
            Föredrogs försvarsutskottets betänkande 2001/02:FöU10
          </note>
          <note>
            Samhällets säkerhet och beredskap (prop.
          </note>
          <note>
            2001/02:158 och prop. 2001/02:10 delvis).
          </note>
          <note type="speaker">
            Anf. 1 BJÖRN LEIVIK (m):
          </note>
          <note>
            Herr talman! Under alltför många år har frågan om ansvar, skyldigheter,
            befogenheter och resurser avseende svåra påfrestningar på samhället
            i fredstid diskuterats. Flera utredningar har tillsatts. Förslag
            har lämnats. Men beslut har inte tagits. Utskottet är i vissa
            delar kritiskt till att regeringen fortfarande inte har presenterat
            konkreta förslag. Jag återkommer till detta.
          </note>
          <note>
            Vi moderater välkomnar propositionen Samhällets säkerhet och
            beredskap. Vi står bakom det mesta i betänkandet, men på några
            väsentliga punkter delar vi inte utskottets uppfattning.
          </note>
          <note>
            Herr talman! När det gäller regelverket för olika myndigheters
            ansvar vid kriser och svåra påfrestningar på samhället samt gråzonen
            mellan kris och krig finns fortfarande oklarheter i ledningskedjans
            ansvarsförhållanden. Utskottet har tidigare påpekat detta förhållande
            för regeringen och ställer sig i sak bakom de moderata kraven.
            Utskottet understryker denna gång - än en gång således - vikten
            av en snar lösning.
          </note>
          <note>
            Utskottet förutsätter - jag citerar - "att regeringen nu vidtar
            vissa författningsmässiga åtgärder utifrån ett helhetsperspektiv
            när det gäller ansvar, skyldigheter och befogenheter vid svåra
            påfrestningar på samhället i fred". Det är min förhoppning att
            de förslag som finns i den särskilde utredarens betänkande så
            snart som möjligt kommer att leda till nödvändiga lagändringar.
          </note>
          <note>
            Vi ställer oss bakom förslaget om inrättande av en ny myndighet,
            Krisberedskapsmyndigheten. Däremot är vi mycket kritiska till
            att ansvaret inte nog tydligt läggs på regeringen. Vi har föreslagit
            att myndigheten blir en renodlad stabsmyndighet under regeringen,
            för regeringens ansvar går inte att delegera.
          </note>
          <note>
            En viktig förutsättning för att krishanteringen ska bli effektiv
            är samordningen av kommuners och länsstyrelsers insatser, och
            samma ansvar måste finnas hos ansvariga myndigheter oavsett om
            läget betecknas som kris, krig eller "svåra påfrestningar". Vi
            anser att det bör finnas tydliga och konkreta anvisningar avseende
            såväl ansvar, mandat som befogenheter för att det nya krishanteringssystemet
            ska kunna realiseras på ett bra sätt.
          </note>
          <note>
            En av de kanske viktigaste åtgärderna för att skapa förutsättningar
            för ett robust, uthålligt och effektivt civilt kris- och insatssystem
            är anskaffandet av ett nationellt radiokommunikationssystem. Frågan
            har stötts och blötts länge utan att regeringen har kunnat presentera
            ett godtagbart förslag. Utskottet har tidigare varit mycket kritiskt
            till att ingen lösning har presenterats.
          </note>
          <note>
            Riksdagen gav redan den 6 december regeringen till känna att
            det system som nu börjat utvecklas av polisen ska byggas, så att
            det kan utvecklas till ett landstäckande, gemensamt system. Även
            i detta betänkande föreslår utskottet att riksdagen ger regeringen
            till känna vad som anförts om behovet av ett gemensamt kommunikationssystem.
            Det är svårt att förstå regeringens tvehågsenhet. Dessutom brådskar
            det. En del av de lösningar som har presenterats medför stora
            investeringar, men det viktigaste nu är att det arbete som påbörjats
            inte förhindrar en fortsättning mot ett gemensamt, nationellt
            system.
          </note>
          <note>
            Herr talman! Ett av de stora hoten mot ett modernt samhälle är
            störningar i, eller i värsta fall utslagning av, IT-system. När
            det gäller säkerhet i samhällsviktiga funktioner bör riksdag och
            regering ansvara för den övergripande strategin och den erforderliga
            samordningen. Vi anser att det är regeringen som ska fastställa
            en samlad handlingsplan för åtgärder inom området. Alla samhällsviktiga
            funktioner ska certifieras avseende säkerhet, kvalitet och tillgänglighet.
          </note>
          <note>
            Enligt vår mening är de största bristerna hänförbara till brister
            i ledning, ansvarsfördelning och organisation i arbetet.
          </note>
          <note>
            Med detta, herr talman, ber jag att få yrka bifall till reservation
            1, men jag står självfallet bakom också övriga moderata reservationer.
          </note>
          <note type="speaker">
            Anf. 2 BERIT JÓHANNESSON (v):
          </note>
          <note>
            Herr talman! Efter lång väg och lång tid har det äntligen tagits
            ett steg i rätt riktning för en helhetssyn på samhällets säkerhet
            och beredskap. Så kan man sammanfatta förslagen i det här betänkandet.
          </note>
          <note>
            I Vänsterpartiets motion fanns nio förslag. Vi har tre reservationer
            som fogats till betänkandet. Två av våra yrkanden vad gäller det
            civila försvarets budgetram har vi till viss del fått tillgodosedda
            i utskottet.
          </note>
          <note>
            Det civila försvarets budgetram kan än så länge bara användas
            för att förbereda för mobilisering och krig. Även om det har tagit
            lång tid att vända den här skutan har nu första giren babord genomförts,
            så att de pengarna nu ska kunna användas till att stärka det civila
            samhällets struktur. För de hot som i dag är och faktiskt under
            lång tid har varit de mest troliga är inte nya. Det är bara det
            att de nu lyfts upp.
          </note>
          <note>
            En robustare samhällsstruktur och förberedelser och övning inför
            de fredstida kriserna gör oss bättre skickade att förhindra dem
            eller - om det ändå sker någonting - klara dem. Det är också för
            att kunna använda den civila ramens pengar till förebyggande civil
            krishantering internationellt. Regeringen skriver först allmänt
            att budgetramen för civilt försvar ska kunna användas till internationella
            civila insatser.
          </note>
          <note>
            Men sedan landar man praktiskt i Räddningsverkets internationella
            insatser då en katastrof redan har skett eller vid akuta återuppbyggnadsinsatser.
            Det är ändå bra att dörren har öppnats, men det är av nöden och
            mycket väsentligt att även andra myndigheter kan använda den civila
            ramens resurser för detta ändamål.
          </note>
          <note>
            Utskottet har understrukit detta. Det är bra.
          </note>
          <note>
            Den internationella förebyggande civila krishanteringens syfte
            är att stävja konflikter för att undvika att de urartar till väpnade
            konflikter. Ett av de viktigaste redskapen i det arbetet är just
            pengar. För vi vet att det finns andra resurser. Det finns kompetent
            personal som är beredd att göra en insats, och det finns mycket
            att göra på det här området. Jag uppmanar regeringen att skynda
            på med det här arbetet. Det är vad den civila krishanteringen
            behöver.
          </note>
          <note>
            Jag vill också lyfta fram det regeringen skriver om att det är
            viktigt att könsrollsperspektivet uppmärksammas inom hela den
            civila internationella fredsfrämjande, förtroendeskapande och
            humanitära verksamheten. Det är bra, och det är viktiga signaler.
          </note>
          <note>
            Krishanteringsfrågorna omfattar och har betydelse för i princip
            hela samhället. Vad gäller ansvaret här i riksdagen borde representanter
            för många utskott vara med här i dag. De principer om kommunernas,
            länsstyrelsernas och regeringens roll i krishantering som
          </note>
          <note>
            Säkerhetsutredningen föreslog, Försvarsberedningen behandlade
            och ställde sig bakom har ju regeringen i princip anammat. Det
            är bra. Vänsterpartiet ser detta som ett viktigt steg för att
            göra samhället mindre sårbart och för att få till stånd en krishantering
            som utgår från just helhetssynen.
          </note>
          <note>
            Jag talade med en man som arbetar på en länsstyrelse med dessa
            frågor. Han såg med glädje fram mot detta breddade ansvar och
            synen på krishanteringen i ett helhetsperspektiv. Men det är ju
            viktigt att länsstyrelserna och kommunerna får de ekonomiska resurserna
            men också redskapen som behövs för att klara arbetet och förbereda
            sig väl, så att de kan ta ansvar för sina medborgares liv, hälsa
            och trygghet.
          </note>
          <note>
            Det är också bra att Krishanteringsmyndighetens ansvar och befogenheter
            har blivit en riksdagsfråga och inte bara en fråga för regeringen
            som regeringen föreslog i proposition 10. Det är ju en riksdagsfråga
            och viktig för oss att hantera och ge synpunkter på och också
            för att få förankring för den.
          </note>
          <note>
            Vänsterpartiet ställer sig bakom utskottet när det gäller de
            tunga och viktiga frågorna, t.ex. förebyggande av IT-operationer.
            Att vårt IT-system är sårbart får vi ju bevis på dagligen. Jag
            ska ge några exempel.
          </note>
          <note>
            Ett till synes banalt ingrepp skedde för ett tag sedan då en
            person som inte var nöjd med ett beslut om byggnadslov i byggnadsnämnden
            helt sonika gick in och ändrade det i protokollet. Det hade inte
            upptäckts om inte en person hade tagit ut en kopia av det ursprungliga
            protokollet. Detta upptäcktes därför och kunde avvärjas.
          </note>
          <note>
            Ett annat exempel är när en hacker var nära att via
          </note>
          <note>
            Internet slå ut hela elförsörjningen i London. Hade han lyckats
            hade inte bara elförsörjningen drabbats.
          </note>
          <note>
            Även telefunktionerna hade vid ett långvarigt avbrott släckts
            ned, vilket i sin tur skulle ha inneburit att IT-
          </note>
          <note>
            stödet hade slagits ut i en världsstad som London.
          </note>
          <note>
            Så sårbara är vi. Så enkelt är det att påverka hela samhället.
            Så viktigt är det att säkra det.
          </note>
          <note>
            Herr talman! Vänsterpartiet ställer helt upp på förslaget om
            en ny brandmannautbildning. Det är en nödvändig och riktig förändring.
            Den nya utbildningen kommer att få ett centralt antagningssystem.
            Denna förändring ger möjlighet att bryta könsrollsmönster och
            också att få en större andel av eleverna med annan etnisk eller
            kulturell bakgrund. Det är frågor som ligger oss varmt om hjärtat.
            Men jag säger möjlighet, eftersom vi inte tror att det sker automatiskt.
          </note>
          <note>
            Det är bra att man har tagit fram en handledning, Stöd för rekrytering
            av brandmän. Och vi vet att det inom tidigare helt manligt dominerande
            yrken förekommit och än i dag förekommer sexuella trakasserier.
            Därför är det oerhört betydelsefullt att förebygga detta när fler
            kvinnor nu förhoppningsvis kommer att välja brandmannayrket. Det
            är ett viktigt memorandum för skolledningen.
          </note>
          <note>
            Även om vi stöder den nya brandmannautbildningen är vi inte överens
            om den organisatoriska lösningen av denna. Det är mycket väsentligt
            att kommunerna får ett stort inflytande över verksamheten. Därför
            anser vi att Kommunförbundets syn väger tungt. Men vi i Vänsterpartiet
            går inte så långt att vi delar Kommunförbundets förslag att skapa
            en helt fristående skola. Den organisation som regeringen föreslår
            och som utskottet har ställt sig bakom har
          </note>
          <note>
            Vänsterpartiet reserverat sig mot. Enligt vår uppfattning finns
            det risk för att det särskilda beslutsorganet,
          </note>
          <note>
            Centrum för risk- och säkerhetsutbildning, inte ger det inflytande
            som vore möjligt om man valde en egen myndighet för skolans skötsel
            som utredaren föreslog och som också är vårt förslag. Utskottet
            svarar att propositionen är väl avvägd och att detta ger intressenterna
            ökat inflytande. Vi betvivlar detta.
          </note>
          <note>
            Men jag vill trots detta skicka med till regeringen att det är
            oerhört viktigt att instruktionen till myndigheterna när det gäller
            mandatet ges klart och tydligt för att man ska kunna göra så gott
            det går i denna organisation. Det är också väsentligt att följa
            upp utvecklingen och vara lyhörd för hur kommunerna upplever sitt
            inflytande och hur de har kunnat påverka utbildningen. Vi kommer
            därför att följa denna fråga med stort intresse.
          </note>
          <note>
            Herr talman! Vi har tre reservationer i detta betänkande, men
            av tidsskäl yrkar jag bifall till reservationerna 9 och 10.
          </note>
          <note type="speaker">
            Anf. 3 ÅKE CARNERÖ (kd):
          </note>
          <note>
            Herr talman! Jag yrkar bifall till reservation 3 men står givetvis
            bakom övriga kristdemokratiska reservationer.
          </note>
          <note>
            För tio år sedan väckte mina kollegor Fanny Rizell, Margareta
            Viklund och jag en motion inför försvarsbeslutet 1992 där vi bl.a.
            påpekade att om samhället tidigt tar hänsyn till sårbarhet och
            risker minskar vi behovet av kostnadskrävande beredskapsåtgärder
            och ökar säkerheten i det fredstida samhället. Vi ville ha en
            utredning som belyste samhällets sårbarhet och det civila försvarets
            konsekvenser av detta. Ett enigt försvarsutskott uppmanade regeringen
            att tillsätta en parlamentarisk kommitté som behandlade samhällets
            beredskap mot olika fredstida hot.
          </note>
          <note>
            Efter Hot- och riskutredningens betänkande 1995
          </note>
          <note>
            har vi i riksdagen kunnat ta del av regeringens skrivelser om
            beredskap mot svåra påfrestningar. Som jag ser det tar vi nu ett
            viktigt steg på väg mot en bättre krishanteringsförmåga. När samhällets
            aktörer arbetar gemensamt och mot samma mål får vi ett säkrare
            samhälle.
          </note>
          <note>
            Herr talman! Det finns många exempel på att först när en kris
            inträffat skapas intresse att vidta åtgärder för att förebygga
            eller förhindra den skada som redan skett.
          </note>
          <note>
            Samhället måste ha god förmåga att hantera de krissituationer
            som ligger mellan normala påfrestningar på samhället och väpnat
            angrepp och som berör många samhällsområden. Under det kalla kriget
            var krig och fred två tydliga förhållanden men i dag kan vi riskera
            att hamna i en situation där händelser utvecklas i en gråzon mellan
            krig och fred med stor osäkerhet som följd.
          </note>
          <note>
            Det krävs därför en utvecklad struktur för samordning och gemensam
            hantering av tvärsektoriella hot. Kristdemokraterna anser att
            det förslag till ledningssystem för krishantering i samhället
            utgående från områdesansvaret hos kommun, länsstyrelse och regering
            som nu debatteras kommer att öka samhällets säkerhet och beredskap.
            Samordning, samverkan och sambruk blir nyckelord i sammanhanget.
          </note>
          <note>
            Herr talman! Grunden för vår krishanteringsförmåga börjar hos
            den enskilda människans säkerhetsmedvetande. Att agera på rätt
            sätt vid olyckor, katastrofer och störningar i viktiga infrastruktursystem
            kan få stor betydelse för konsekvenserna av det inträffade.
          </note>
          <note>
            Vi kristdemokrater har föreslagit en utredning om vardagens hot
            och risker med syfte att bilda utgångspunkt för kunskapslyft och
            informationsspridning om de olyckor och påfrestningar vi kan utsättas
            för i det fredstida samhället och hur olyckor kan förhindras.
          </note>
          <note>
            Skolan och frivilligorganisationerna har en viktig roll när det
            gäller utbildning och information i dessa frågor.
          </note>
          <note>
            Utskottet skriver nu att Räddningverkets arbete med informations-
            och kunskapsspridning för att stärka den enskilda människans förmåga
            fortskrider i samarbete med frivilligorganisationer och samverkande
            myndigheter. Detta är bra och bör nu utvecklas vidare så att det
            förmedlas ut i samhällets olika verksamheter och når den enskilda
            människan på olika sätt. Sådana insatser har stor betydelse för
            att förbättra vårt samhälles robusthet.
          </note>
          <note>
            Herr talman! Länsstyrelsen har enligt länsstyrelseinstruktionen
            ett tvärsektoriellt ansvar vad gäller hälsa, säkerhet och totalförsvar.
            Vi har i vår motion framfört att det utvidgade områdesansvaret
            kommer att kräva utökade resurser bl.a. för att årligen följa
            upp kommunernas risk- och sårbarhetsplanering.
          </note>
          <note>
            Neddragningar av länsstyrelsernas resurser för totalförsvarsverksamhet
            under senare år har medfört att förutsättningarna för att hantera
            allvarliga kriser kan variera mycket mellan olika länsstyrelser.
            Det är därför värdefullt att försvarsutskottet nu utgår ifrån
            att länsstyrelserna tilldelas de resurser som krävs för att länsstyrelserna
            ska kunna genomföra de uppgifter som åläggs dem genom det nya
            krishanteringssystemet.
          </note>
          <note>
            Regeringens och Regeringskansliets roll som nationell krishanteringsfunktion
            är av utomordentligt stor betydelse för att lösa samordningsproblem
            vid allvarliga kriser på den nationella nivån.
          </note>
          <note>
            Sårbarhets- och säkerhetsutredningen har utförligt redogjort
            för ett förslag till nationellt krishanteringsorgan. Det är framför
            allt samordningen av ett flertal
          </note>
          <note>
            "krisaktörers" agerande i en komplex och för samhället mycket
            allvarlig situation som måste stärkas.
          </note>
          <note>
            Kristdemokraterna anser att regeringen bör inrätta ett krishanteringsorgan
            på nationell nivå.
          </note>
          <note>
            Herr talman! En effektiv informationsförmedling blir avgörande
            för om myndigheterna lyckas lösa planerade åtgärder vid kriser
            och i krig, och därför behövs en god beredskap för att kunna möta
            ett explosionsartat informationsbehov. Krisberedskapsmyndigheten
            får här en mycket viktig uppgift. I
          </note>
          <note>
            det här sammanhanget vill jag även betona att hela samhällets
            beroende av informationsteknik med dess inneboende sårbarhet har
            en säkerhetspolitisk betydelse.
          </note>
          <note>
            Jag tror att det i en alltmer komplex samhällsutveckling blir
            än viktigare att kartlägga och analysera opinioner. Styrelsen
            för psykologiskt försvar har genom återkommande opinionsundersökningar
            sedan starten 1952 förmedlat medborgarnas syn inom områdena säkerhetspolitik
            och försvar. Regeringen anför i propositionen att "det är väsentligt
            att människorna har ett förtroende för det demokratiska systemets
            förmåga att kunna hantera det inträffade".
          </note>
          <note>
            Med tanke på en breddad hotbild finns det behov av att utröna
            medborgarnas inställning i en rad samhällsfrågor. Kristdemokraterna
            anser därför att Styrelsen för psykologiskt försvar, som fristående
            från
          </note>
          <note>
            Krisberedskapsmyndigheten, även i fortsättningen bör bedriva
            forskning inom områdena opinionsanalys, långsiktiga förtroendefrågor
            och massmedier. Detta framgår just av reservation nr 3.
          </note>
          <note>
            Herr talman! Kristdemokraterna anser att regeringen snarast bör
            utarbeta ett förslag till upphandling av ett radiokommunikationssystem
            baserat på
          </note>
          <note>
            TETRA-standard. I det här betänkandet får regeringen för tredje
            gången en tydlig signal från försvarsutskottet att aktivt bygga
            upp ett landstäckande kommunikationssystem för samhällsviktiga
            verksamheter.
          </note>
          <note>
            Herr talman! Tusentals människor har under de senaste vintrarna
            varit utan elektricitet under flera dygn. Elavbrotten beror bl.a.
            på brister i det förebyggande skogliga underhållet utmed de s.k.
            ledningsgatorna. Det är därför glädjande att elbranschens målsättning
            nu är att ingen enskild nätkund ska vara utan tillgång till el
            under mer än 24 timmar.
          </note>
          <note>
            I föreskrifterna för vegetation i ledningsgator finns märkligt
            nog inte några krav på avstånd mellan friledning och vegetation
            vid sidan. Genom ett bättre förebyggande underhåll av ledningsgatorna
            bör det vara möjligt att nå högre tillförlitlighet i leveranserna
            av el. Kostnaderna för detta förebyggande underhåll blir betydligt
            mindre i jämförelse med andra lösningar som t.ex. utbyte av luftledningar
            eller byte till jordkablar.
          </note>
          <note>
            Mot bakgrund av elförsörjningens betydelse för samhällets funktion
            anser vi kristdemokrater att det finns skäl att utarbeta vilka
            kvalitetskrav som Energimyndigheten bör ställa angående ledningsgator
            i samband med nätkoncessioner just för att öka elsystemets robusthet
            vid storm eller snöoväder.
          </note>
          <note>
            Propositionen anför att det allvarligaste hotet mot elförsörjningen
            i fredstid är extrema väderförhållanden samt sabotage mot vitala
            delar av elsystemet.
          </note>
          <note>
            Eftersom vi vet att det snöar i vårt land varje vinter anser
            vi kristdemokrater att det bör gå att minska sårbarheten genom
            ett förbättrat underhåll av ledningsgatorna.
          </note>
          <note>
            Herr talman! Samhällsutvecklingen innebär att andelen äldre ökar,
            vilket medför ett växande behov av vård och omsorg. Socialtjänsten
            och hälso- och sjukvården i kriser och i krig kommer naturligtvis
            att utsättas för en mycket stor belastning. Därför är det viktigt
            att konsekvenserna av de senaste årens förändringar inom hälso-
            och sjukvården vad gäller kapacitet och uthållighet noggrannt
            följs upp ur beredskapssynpunkt. Hemtjänsten, som förmedlar service
            och vård inom äldreomsorgen, måste belysas i detta sammanhang.
          </note>
          <note>
            Hälso- och sjukvården samt socialtjänsten i kris och krig måste
            därför planeras noga. Det av stor vikt att klargöra vilka krav
            som kan komma att ställas på socialtjänsten vid allvarliga störningar
            i viktiga samhällsfunktioner. Ansvaret mellan socialtjänsten och
            hälso- och sjukvården måste även klaras ut. Kristdemokraterna
            har därför krävt en analys av de nya hotens konsekvenser för socialtjänsten
            och hälso- och sjukvården. För att inte äventyra patientsäkerheten
            anser vi även att fortsatta resurser måste avsättas som säkerställer
            sjukhusens reservförsörjning.
          </note>
          <note>
            Herr talman! Sårbarheten i ett modernt samhälle som Sverige är
            stor. Att förebygga och hantera svåra påfrestningar ställer stora
            krav på samhällets inneboende styrka, stabilitet och flexibilitet
            eller med andra ord robusthet. Det är naturligtvis ingen tillfällighet
            att propositionen nämner robusthet 33 gånger.
          </note>
          <note>
            Det är nu viktigt att de frivilliga försvarsorganisationernas
            engagemang tas till vara i det reformerade krishanteringssystemet
            liksom de resurser som finns inom näringslivet. Ju stabilare beredskapen
            är i det fredstida samhället, desto bättre blir möjligheterna
            att också klara påfrestningarna i hela hotskalan fredkris-krig.
            Nu återstår att förse de olika myndigheterna med de mandat och
            resurser som krävs för att kunna genomföra ett effektivt säkerhetsoch
            beredskapsarbete.
          </note>
          <note type="speaker">
            Anf. 4 RUNAR PATRIKSSON (fp):
          </note>
          <note>
            Herr talman! Jag har inte så mycket röstresurser att komma med
            i dag, men jag ska försöka lite kort.
          </note>
          <note>
            Det är en intressant debatt. Vi skulle behöva mycket tid till
            den här debatten om samhällets säkerhet och beredskap. Jag ska
            hålla mig till ett enda ämne som jag under mina fyra år i försvarsutskottet
            har märkt har fått mer och mer aktualitet och som har utvecklats
            under dessa fyra år. Det är just informationskrigföringen, som
            vi har sett har stor betydelse på många ställen.
          </note>
          <note>
            Jag hade en skolklass från Hammarö med mig in i försvarsutskottets
            rum i går. En elev satte sig på den plats där försvarsministern
            brukar sitta när han är på besök i försvarsutskottet. Då frågade
            jag eleven från
          </note>
          <note>
            Hammarö: Vad är ditt valspråk? Just nu är du faktiskt försvarsminister
            eftersom du sitter på försvarsministerns stol.
          </note>
          <note>
            Denna niondeklassare från Hammarö sade direkt:
          </note>
          <note>
            Att hjälpa till med att skydda landet.
          </note>
          <note>
            Det tyckte jag var ett väldigt bra valspråk. Under min tid i
            försvarsutskottet har jag känt att det kanske är den viktigaste
            frågan som vi har diskuterat, att hjälpas åt att skydda landet,
            och den diskussionen har vi i dag.
          </note>
          <note>
            Jag ska koncentrera mig på några meningar ur
          </note>
          <note>
            Folkpartiets reservation om informationskrigföringen.
          </note>
          <note>
            Det blir ju allt viktigare i det informationssamhälle som vi
            håller på att bygga upp.
          </note>
          <note>
            Vi anser att den nya Krisberedskapsmyndigheten bör ges ett sammanhållande
            myndighetsansvar för samhällets IT-säkerhet, vilket skulle utgöra
            ett viktigt stöd för Regeringskansliet för att åstadkomma en snabb
            implementering av angelägna förslag.
          </note>
          <note>
            En nödvändig grund för detta arbete inom Krisberedskapsmyndigheten
            är att kunna följa utvecklingen med hjälp av omvärldsanalyser
            som får stöd av civila och militära underrättelse- och säkerhetsfunktioner.
          </note>
          <note>
            Vi påtalar väldigt noga och många gånger i vår reservation vikten
            av samverkan med det civila samhället.
          </note>
          <note>
            Dessa omvärldsanalyser bör sammansättas med incidentanalyser
            för att kunna utröna aktörer, metodik och motiv för intrång. Hotbilderna
            bör tillsammans med kunskapen om samhällets sårbarhet för IT-
          </note>
          <note>
            angrepp möjliggöra en kvalificerad bedömning av sådana angrepp.
            Ansvar och kompetens för detta arbete med kvalificerad omvärldsanalys
            och bearbetning härav måste ligga hos den föreslagna Krisberedskapsmyndigheten,
            som - och här kommer det viktiga
          </note>
          <note>
            - bör fungera som kansli åt krishanteringsfunktionen inom Regeringskansliet.
          </note>
          <note>
            Det är angeläget med ett väl fungerande samarbete mellan den
            föreslagna IT-
          </note>
          <note>
            incidenthanteringsfunktionen och motsvarande privata, då näringslivet
            ofta är måltavla för intrång av denna typ. Eftersom det kan vara
            svårt att omedelbart spåra karaktären på källan och därmed fastställa
            handlingsvägar för att uppnå resultat, måste polisiära funktioner
            och övriga rättsfunktioner vara knutna till
          </note>
          <note>
            IT-incidenthanteringen.
          </note>
          <note>
            För att skapa underlag till en helhetsbild gällande hot, aktörer,
            tillvägagångssätt och teknik bör en central funktion för bearbetning
            av statistik för incidenter inrättas. Det är av stor vikt att
            denna statistikfunktion har en nära och omfattande samverkan med
            svenskt näringsliv. Här finns en uttalad beredskap hos näringslivet
            att medverka. Man bör överväga i vilken utsträckning delar av
            denna funktion skulle kunna ligga hos t.ex. Näringslivets säkerhetsdelegation
            för att tillgodose näringslivets legitima krav på sekretess.
          </note>
          <note>
            De invändningar som har rests bl.a. från Näringslivets säkerhetsdelegation
            om en alltför myndighetsorienterad organisation har inte tagits
            på tillräckligt allvar för att säkerställa att näringslivet med
            tillräcklig tilltro till säkerhetsgarantier ska kunna delta fullt
            ut i denna verksamhet, vilket vore en allvarlig inskränkning i
            dess omfattning. Dessa frågor måste få en tillfredsställande snabb
            och snar lösning för att vi ska kunna hjälpas åt att skydda landet,
            som pojken från Hammarö sade.
          </note>
          <note>
            Jag vill också, herr talman, yrka på reservation nr
          </note>
          <note>
            8, men står naturligtvis bakom de gemensamma reservationer samt
            de övriga från Folkpartiet liberalerna som finns i betänkandet.
          </note>
          <note type="speaker">
            Anf. 5 HÅKAN JUHOLT (s):
          </note>
          <note>
            Herr talman! Även om det var överraskande att ledamöter strök
            sig från talarlistan är det inte alldeles orimligt med tanke på
            den samsyn som riksdagen har uppvisat i dessa frågor.
          </note>
          <note>
            Herr talman! Vi kommer aldrig att helt kunna skydda våra samhällen
            och medborgare från olyckor och angrepp. Det förhindrar dock inte
            att den politiska uppgiften måste vara att med förebyggande insatser
            försöka förhindra dem samt att på ett effektivt sätt kunna hantera
            dem om och när vi tvingas till det.
          </note>
          <note>
            Om just detta handlar det betänkande som vi i dag debatterar.
          </note>
          <note>
            1989 revs Berlinmuren, muren som delade världen. I dag, 13 år
            därefter, ska vi nu äntligen riva några av de murar vi själva
            skapat. Murar som byggdes starka under det kalla kriget. Murar
            som reglerade ansvar, befogenheter och resurser. Murar som utgick
            ifrån att världen var svart eller vit, att det rådde fred eller
            krig. Murar som kanske var otidsenliga redan när de restes och
            som i dag så uppenbart förhindrar att vi som land kan göra vårt
            bästa för medborgarnas skydd och säkerhet eller - som pojken från
            Hammarö sade - skydda landet.
          </note>
          <note>
            I dag tar vi ytterligare viktiga steg för att bryta upp det svenska
            försvarets kallakrigsstruktur.
          </note>
          <note>
            Det behövs en ny balans i samhällets säkerhetsoch beredskapsarbete.
            Mindre resurser bör läggas på försvar mot det traditionella krigshotet
            och ökade resurser bör läggas på åtgärder för att motverka det
            moderna och högteknologiska samhällets sårbarhet.
          </note>
          <note>
            Den nya strukturen ska bygga på att samhällets samlade resurser
            för hantering av kriser av olika svårighetsgrad utnyttjas rationellt
            och kostnadseffektivt.
          </note>
          <note>
            Det gäller att anlägga en helhetssyn som konsekvent tillämpas
            på samhällets hantering av olika hot och risker.
          </note>
          <note>
            Territorialförsvaret följs av ett samhällsförsvar.
          </note>
          <note>
            Utgångspunkten för modern försvarsplanering måste därför vara
            gråzonstänkandet. Det får inte längre handla om antingen eller,
            det måste handla om både och.
          </note>
          <note>
            Vi känner igen resonemanget från totalförsvarskonceptet. Men
            det finns stora skillnader mellan totalförsvarstanken och det
            nya samhällsförsvar som vår tid kräver.
          </note>
          <note>
            Totalförsvar, dvs. verksamhet under beredskap och krig, där det
            civila stödjer det militära, utgår ifrån att vi angrips av en
            annan stat, att försvaret genomför mobilisering, att det sker
            en uppmarsch m.m. Det tänkandet är inte omsättningsbart i vår
            nya verklighet.
          </note>
          <note>
            Vi måste sluta fokusera på totalförsvarsbegreppet och i stället
            betona samhällets säkerhet och beredskap.
          </note>
          <note>
            Just detta utgör grunden för det betänkande som nu ligger på
            riksdagens bord. Ledorden i regeringens proposition och i utskottets
            text är: förbättrad helhetssyn.
          </note>
          <note>
            Konkret och mest tydligt blir det kanske i det oglamorösa men
            viktiga förslaget om ett nytt politikområde: skydd mot olyckor
            och svåra påfrestningar.
          </note>
          <note>
            Syftet är att säkerställa en bra förebyggande verksamhet och
            effektiv operativ krishanteringsförmåga.
          </note>
          <note>
            Utskottet välkomnar detta och slår dessutom fast att anslag som
            anvisas för höjd beredskap också ska kunna användas för insatser
            som stärker beredskapen vid svåra påfrestningar på samhället i
            fred; ett egentligen ganska självklart förhållningssätt.
          </note>
          <note>
            Det är enkelt att inse att de stora förändringar som vi nu är
            mitt uppe i för med sig en rad författningsmässiga konsekvenser
            som Björn Leivik pekade på.
          </note>
          <note>
            Frågorna är komplexa och behöver övervägas grundligt.
          </note>
          <note>
            Utskottet är dock angeläget om att det så snart som möjligt presenteras
            en samlad författningsmässig lösning och att en helhetssyn ska
            prägla det fortsatta arbetet när det gäller lagstiftningen kring
            svåra påfrestningar på samhället i fred.
          </note>
          <note>
            Herr talman! Om 39 dagar slås portarna upp till den nya Krisberedskapsmyndigheten,
            KBM. Myndigheten får en nyckelroll när det gäller att stärka och
            samordna samhällets krishantering. Den kanske mest kritiska uppgiften
            blir att skapa förtroende mellan olika aktörer, såväl privata
            som offentliga myndigheter. KBM tilldelas dessutom det sammanhållande
            myndighetsansvaret för samhällets informationssäkerhet.
          </note>
          <note>
            Det kommer naturligtvis att ta tid innan myndigheten finner sin
            roll och blir varm i kläderna, men den egna kompetensen och förmågan
            blir det som mer än något annat kommer att vara styrande för den
            nya myndighetens mandat i framtiden.
          </note>
          <note>
            Herr talman! Riksdagens samtliga partier är överens om att Regeringskansliets
            förmåga att hantera extrema fredstida situationer måste förbättras.
            I november 2001 gjorde utskottet ett tillkännagivande i frågan
            om ett särskilt krishanteringsorgan i regeringskansliet.
          </note>
          <note>
            Regeringen återkommer nu med förslag som innebär precisering
            av ansvar och roller, väsentligt utökad och utvecklad utbildnings-
            och övningsverksamhet, åtgärder för att förbättra informationsberedskapen,
            telekommunikationerna, IT-stödet, elsäkerheten och mycket annat.
          </note>
          <note>
            Utskottet välkomnar allt detta, och vi är eniga om att ansvar
            och roller snabbt måste identifieras och verksamheten komma i
            gång. Det är endast genom att upprätthålla en övad och samkörd
            beredskap som krishanteringsförmågan i regeringskansliet kan säkerställas.
          </note>
          <note>
            Herr talman! Låt mig med beklagande och irritation tvingas konstatera
            att utskottet än en gång behövt göra ett enigt tillkännagivande
            i frågan om de uppenbara bristerna i ett gemensamt och landstäckande
            system för radiokommunikation.
          </note>
          <note>
            För en tid sedan skrev de fackliga förbundsordförandena i Polisförbundet,
            Tull-Kust och Officersförbundet en närmast uppgiven artikel i
            Svenska Dagbladet. Låt mig citera: "En tullare och en kustbevakare
            kan inte kommunicera med varandra när de är på samma uppdrag,
            en polis kan inte anropa en räddningshelikopter över radion. -
            - - Poliserna kan inte lita på att kunna kommunicera med varandra
            eftersom olika polismyndigheter har olika radiosystem. Vid en
            större olycka kan inte heller polis eller kustbevakning anropa
            ambulans eller brandkår via radio."
          </note>
          <note>
            Artikeln är en lika välkommen som svidande uppgörelse med de
            starka sektorskramarna. Det finns förklaringar till att det har
            blivit på detta sätt, men det finns sannerligen inget försvar.
            I propositionen framhåller nu regeringen att inriktningen även
            fortsatt ska vara att söka få till stånd ett nationellt system
            som börjar byggas i mindre skala med inriktning mot att successivt
            bli ett landstäckande system.
          </note>
          <note>
            Herr talman! Vi har tidigare i vår försvarsplanering kunnat utgå
            från fyra klara och tydliga uppdelningar. De har varit krig och
            fred, civilt och militärt, privat och offentligt, nationellt och
            internationellt. Vi möts dagligen av händelser som visar att dessa
            uppdelningar inte längre är tidsenliga. Mest gäller detta skyddet
            mot informationsoperationer.
          </note>
          <note>
            Det finns inga gränser i cyberspace. Det finns inga avstånd.
          </note>
          <note>
            Sedan början av förra seklet har vi försvarat vårt land utifrån
            att kunna möta en välkänd angripare. Vi trodde oss också i stort
            kunna räkna ut hur angreppen skulle gå till.
          </note>
          <note>
            De senaste årens snabba teknikutveckling i kombination med vårt
            högteknologiska samhälles sårbarhet har fört med sig att staternas
            tidigare maktmonopol definitivt är brutet. Aktörerna är oräkneliga:
            enskilda, grupper eller nationer. Våra samhällens sårbarhet har
            gjort att angreppssätten nästan är oändliga.
          </note>
          <note>
            Amerikanska försvarsdepartementet uppger att centrala, vitala
            datasystem i USA under förra året utsattes för fler än 25 000
            attacker.
          </note>
          <note>
            För två år sedan rapporterades 3 700 IT-incidenter i Europa,
            förra året var antalet 34 000 - alltså en tiodubbling på två år.
          </note>
          <note>
            Det ansedda amerikanska företaget Price Waterhouse har efter
            studier bland 4 900 IT-chefer i 30
          </note>
          <note>
            länder kommit fram till att virussattacker kostar företagen en
            halv miljon i sekunden dygnet runt - vilket bara under mitt anförande
            innebär drygt 150 miljoner kronor.
          </note>
          <note>
            Det är inte svårt att inse att skyddet mot informationsoperationer
            är av stor säkerhetspolitisk betydelse, detta vid sidan av det
            rent kommersiella intresset och behovet av att göra Sverige till
            en pålitlig och säker plats för investerare, vilket Monica Green
            alldeles strax kommer att utveckla ytterligare. Hela vårt välfärdssamhälle
            vilar i dag på sårbara högteknologiska system.
          </note>
          <note>
            Därför är det angeläget och bra att regeringen nu kommer till
            riksdagen med en rad skarpa förslag. Det handlar bl.a. om att
            sätta upp en s.k. stats-CERT - ett
          </note>
          <note>
            Computer Emergency Response Team. PTS får ansvaret för funktionen
            "Rikscentral".
          </note>
          <note>
            FRA får ansvaret för att upprätthålla teknikkompetens inom IT-säkerhetsområdet.
          </note>
          <note>
            FMV får ansvaret för att inrätta ett certifieringssystem för
            IT-säkerhetsprodukter.
          </note>
          <note>
            Som jag tidigare har nämnt kommer KBM att tilldelas det sammanhållande
            ansvaret.
          </note>
          <note>
            Allt det här är offensivt. Nu lägger vi grunden för nationens
            moderna IT-försvar. Det är i sanning historiskt. Det handlar om
            ett infrastrukturförsvar, ett försvar av vår civila infrastruktur
            - ett modernt samhällsförsvar för dagens och morgondagens uppgifter.
          </note>
          <note>
            Avslutningsvis, herr talman: Det betänkande som vi nu ska ta
            ställning till är både en slutpunkt och en nystart. Det är slutpunkten
            på en process som har pågått under flera år genom Försvarsberedningen
            och genom Åke Petterssons helhetssynsutredning, den s.k.
          </note>
          <note>
            Sårbarhets- och säkerhetsutredningen, och fram till regeringens
            proposition, som bygger på en överenskommelse mellan Centerpartiet
            och Socialdemokraterna. Därtill kommer utskottets ytterligare
            förädling av det hela. Många har varit inblandade, och resultatet
            måste anses vara gott.
          </note>
          <note>
            Det ligger i sakens natur att det finns de som menar att delar
            hade kunnat vara bättre och att det kunde ha gått snabbare, men
            processen har lett fram till att det nu finns en mycket stark
            samsyn i dessa frågor, vilket ger förändringsarbetet en kraft
            som annars skulle ha saknats. Men detta är naturligtvis inte bara
            en slutpunkt. Många murar rivs och broar byggs, men fortfarande
            är vi, herr talman bara i inledningen av den omfattande omställningen
            mot ett modernt och fungerande samhällsförsvar.
          </note>
          <note>
            Herr talman! Jag yrkar bifall till förslagen i betänkandet.
          </note>
          <note type="speaker">
            Anf. 6 MONICA GREEN (s):
          </note>
          <note>
            Herr talman! IT-säkerhet och tillit till IT är oerhört viktiga
            frågor för vardagen, för konsumenterna, för handeln, för företagen
            och självfallet också för rikets säkerhet. Vi från trafikutskottet,
            som har ansvar för IT-infrastrukturen och utbyggnaden av densamma,
            har jobbat intensivt med de här frågorna, och de har också utretts
            i många år.
          </note>
          <note>
            Fördelen med att de har utretts i många år - vi får väl också
            försöka hitta fördelar med det - är att förslagen är väl förankrade
            när de kommer. Vi kan se att det steg som försvarsutskottet nu
            tar är väl förankrat.
          </note>
          <note>
            Myndigheterna ska göra det som de är bäst på. Vi välkomnar också
            den nya myndighet för beredskap vid svåra påfrestningar som nu
            ska inrättas. Vi tycker att det är bra att försvarsutskottet nu
            föreslår det.
          </note>
          <note>
            Rapporter om IT-incidenter och virusattacker kommer dagligen.
            Jag fick så sent som förra veckan besked om att antalet virussmittade
            e-mejldokument har ökat med 770 % det senaste året. Det är en
            så oerhörd ökning för de senaste tolv månaderna att man knappt
            kan föreställa sig den. Jag tror att väldigt många kan bekräfta
            att de får alltfler virussmittade dokument, och man blir osäker
            på om man verkligen kan öppna en del av de dokument som man får
            utifrån.
          </note>
          <note>
            Denna osäkerhet ökar också ovissheten för konsumenterna. Jag
            utgår från det perspektivet eftersom trafikutskottet tar hand
            om konsumentfrågorna. Som konsument måste man kunna känna tillit
            till IT. Det finns en frustration både hos företagen och hos de
            enskilda individerna över att det inte fungerar. Vi känner en
            osäkerhet därför att vi inte kommer någon vart.
          </note>
          <note>
            Det är därför som vi också måste kunna känna en tillit till att
            det fungerar i vardagen. Så är det också i övriga EU-länder. Både
            försvarsmyndigheter och civila myndigheter måste gå i takt. Man
            lägger nu i andra EU-länder det största ansvaret på en civil myndighet.
            Den myndighet som får hantera de här frågorna hos oss i Sverige
            blir Post- och telestyrelsen, PTS.
          </note>
          <note>
            För din egen säkerhet och tillit, för bankernas, handelns och
            företagens säkerhet och för möjligheterna till tillväxt i Sverige
            behövs det oerhört många olika gemensamma sätt att upptäcka, bevaka
            och bekämpa incidenter. Det behövs också för att upptäcka, bevaka
            och bekämpa kriminalitet. Som också flera andra talare har påpekat
            behövs det även för den nationella säkerheten.
          </note>
          <note>
            Bankerna måste kunna erbjuda säkra produkter.
          </note>
          <note>
            Konsumenter och företag ska kunna våga att använda den nya tekniken
            i samband med att vi nu går in i informationssamhället - eller
            vi kanske ska säga att informationssamhället är en verklighet
            som vi redan lever i. Vi är dagligen helt beroende av Internet
            och av att informationen genom Internet fungerar.
          </note>
          <note>
            I takt med att alltfler skaffar sig bredband med höga hastigheter
            på näten blir det desto viktigare att man kan lita på säkerheten.
            Då kan du som kund våga använda dig av en bank och göra elektroniska
            affärer och handla via bredband. Litar vi inte på att näten fungerar
            utan tror att hackers kommer att ta överhanden, vågar företagen
            inte heller växa inom de elektroniska näten.
          </note>
          <note>
            Det är därför som vi tycker att det är viktigt att ansvaret ligger
            på teleministern. Det gäller i första hand civila frågor, och
            vi tycker att civila frågor ska åvila teleministern. Det är den
            ansvarige ministerns uppgift att svara mot den tillit som vi vill
            kunna känna.
          </note>
          <note>
            Jag vill också betona att alltfler nu diskuterar hur vi ska hantera
            samordningen inom EU. Jag känner samma frustration som många av
            talarna över att vi i dag inte har ett gemensamt radiokommunikationssystem.
            Det måste till omedelbara åtgärder för att tillse att de som är
            berörda av och som har nytta av det nya TETRA-systemet är med
            om att betala för det. Det är inte några andra som kommer att
            betala för det utan alla som har nytta av att TETRA-
          </note>
          <note>
            systemet fungerar kommer att få bidra med sin del.
          </note>
          <note>
            Det är oerhört viktigt att poängtera detta eftersom vi annars
            inte kommer någon vart med det nya
          </note>
          <note>
            TETRA-systemet. Vi välkomnar att man nu tar första steget. Man
            kan börja i liten skala, men det är viktigt att det görs på ett
            sådant sätt att alltfler kan kopplas in och så att det blir ett
            öppet system. Det får inte bara bli ett s.k. blåljussystem.
          </note>
          <note>
            Avslutningsvis: Det måste komma till en samordning inom EU. Vi
            måste samordna oss med de andra
          </note>
          <note>
            EU-länderna för att säkra tilliten till IT och möjligheterna
            att handla över nätet. Det finns också ett ökande intresse för
            detta från andra EU-länder. Alltfler rapporterar nu om att alla
            EU-invånare vill vara uppkopplade med nätet med stora hastigheter,
            så att vi ska kunna kommunicera och även handla över nätet.
          </note>
          <note>
            I samband med att vi ska ha bredband i hela EU -
          </note>
          <note>
            vår statsminister har ju tillsammans med Storbritanniens premiärminister
            Blair sagt att hela EU ska kunna vara uppkopplat - måste vi i
            det government som vi kallar 24-timmarsmyndigheten se till att
            det från myndigheternas sida fungerar dygnet runt. Vi måste samordna
            oss med de andra EU-länderna.
          </note>
          <note>
            Det ökade intresset och medvetenheten gör att vi ska ha ett billigt,
            snabbt och säkert Internetsystem i framtiden.
          </note>
          <note type="speaker">
            Anf. 7 ERIK ARTHUR EGERVÄRN (c):
          </note>
          <note>
            Herr talman! Försvarsutskottets betänkande om samhällets sårbarhet
            och beredskap innehåller mycket betydelsefulla förändringar och
            ställningstaganden.
          </note>
          <note>
            Ända sedan försvarsbeslutet 1996 har Centerpartiet -
          </note>
          <note>
            i samarbete med regeringen - målmedvetet arbetat för att skapa
            ett kriståligt och robust samhälle.
          </note>
          <note>
            Det militära invasionshotet är borta för överskådlig tid - det
            torde vi vara överens om i kammaren -
          </note>
          <note>
            men inte hoten i form av terror, katastrofer, svåra olyckor och
            andra typer av kriser och påfrestningar på samhället och dess
            infrastruktur. Dessa hot har i stället förstärkts, och de förstärks
            dessutom av det ökande beroendet av sofistikerade tekniska system,
            dvs.
          </note>
          <note>
            sårbarheten ökar trots en positiv utveckling inom det säkerhetspolitiska
            området i övrigt.
          </note>
          <note>
            Mot bakgrund av detta är det mycket tillfredsställande att regeringen
            nu inrättar den Krisberedskapsmyndigheten med uppgift att planera
            och förbereda samhället för att kunna klara av svåra påfrestningar.
            Den ska dessutom säkerställa att en förebyggande verksamhet bedrivs.
            I det sammanhanget är det viktigt att betona - som också andra
            har gjort - behovet av ett helhetsperspektiv så att sektorsmyndigheternas
            planer inte spretar åt alltför många olika håll.
          </note>
          <note>
            Centerpartiet står därför bakom regeringens förslag om ett nytt
            politikområde för skydd och beredskap mot olyckor och svåra påfrestningar.
            Behovet och värdet av ett robust och kriståligt samhälle behöver
            numera ingen ytterligare argumentation - händelserna den 11 september
            talar sitt tydliga, för att inte säga övertydliga, språk därvidlag.
            Därför tas med dagens riksdagsbeslut ett mycket viktigt principiellt
            steg i denna fråga.
          </note>
          <note>
            Avslutningsvis vill jag som företrädare för Centerpartiet kort
            framhålla vår uppfattning när det gäller ett gemensamt radiokommunikationssystem.
            Detta har också lyfts fram av andra talare i dag. Det är av största
            vikt att ett sådant kommer till stånd och att det system som polisen
            nu anskaffar byggs upp på ett sådant sätt att det kan utvecklas
            till ett landsomfattande nät för flera samhällsfunktioner. Centerpartiet
            står givetvis bakom utskottets kraftfulla skrivning i det avseendet.
          </note>
          <note>
            Slutligen, herr talman, yrkar jag bifall till utskottets förslag
            i betänkandet och avslag på reservationerna.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 9 §.)
          </note>
          <note>
            4 § Det frivilliga försvaret
          </note>
          <note>
            Föredrogs försvarsutskottets betänkande 2001/02:FöU12
          </note>
          <note>
            Det frivilliga försvaret (prop. 2001/02:159 och prop.
          </note>
          <note>
            2001/02:10 delvis).
          </note>
          <note type="speaker">
            Anf. 8 BJÖRN LEIVIK (m):
          </note>
          <note>
            Herr talman! Moderata samlingspartiet välkomnar i huvudsak de
            förslag som regeringen lägger fram i propositionen Det frivilliga
            försvaret. Ett övergripande syfte med frivillig försvarsverksamhet
            är att bidra till totalförsvarets folkliga förankring.
          </note>
          <note>
            Den frivilliga verksamheten tar ett stort ansvar för bemanning
            av organisationer som ska kunna verka vid påfrestningar på samhället
            i fred, under kris och inte minst i krig. Frivilligverksamheten
            ska även bidra till rekrytering, kompetensutveckling och totalförsvarets
            anpassningsförmåga. Den ska kunna åta sig bemanningsuppdrag av
            militära förband samt främja långsiktighet och stabilitet i det
            frivilliga arbetet för utveckling av delar av de nationella skyddsstyrkorna.
          </note>
          <note>
            Det organisatoriska stödet till frivilliga försvarsorganisationer
            bör som tidigare utgå från de grunder som regeringen redovisar
            i propositionen, nämligen att främja totalförsvaret, möjliggöra
            rekrytering och utbildning för behov inom totalförsvaret, aktivt
            bedriva totalförsvarsupplysning och vara en medlemsstyrd organisation
            med demokratiskt vald styrelse.
          </note>
          <note>
            Vi hade dock hellre sett att stödet till frivilligverksamheten
            hade delats upp i två delar. Den ena delen skulle utgöra ett direkt
            organisatoriskt stöd för den administrativa verksamheten och den
            andra ersättning för de kostnader som uppkommer på grund av de
            uppdrag som de olika totalförsvarsmyndigheterna ger till de frivilliga
            försvarsorganisationerna.
          </note>
          <note>
            Herr talman! Hemvärnet har sedan lång tid varit en viktig del
            av det militära försvaret. Möjligheten att söka sig till hemvärnet
            har för många inneburit att man kunnat göra betydelsefulla insatser
            för landet och hembygden, även om man inte ingått i försvarets
            reguljära förband. Inte minst har hemvärnets insatser de senaste
            åren i samband med naturkatastrofer och olyckor visat vilken resurs
            hemvärnet är. I vissa delar av landet har deltagandet i hemvärnsverksamheten
            varit näst intill en hederssak.
          </note>
          <note>
            I takt med förbandsnedläggningar och förändrad hotbild har tyvärr
            alltfler lämnat hemvärnet. Genom den nyrekrytering som alltjämt
            fortgår har det positiva dock inträffat att medelåldern drastiskt
            sänkts.
          </note>
          <note>
            Rolf Gunnarsson har i en motion påtalat det orimliga i att hemvärnsmän
            som arbetar sida vid sida har olika ersättning för exakt samma
            arbete. Knappast i någon annan del av samhället skulle en sådan
            ordning accepteras. Liksom motionären anser jag att en översyn
            av ersättningsbestämmelserna bör göras.
          </note>
          <note>
            Vi moderater delar uppfattningen att hemvärnsförbanden ska utvecklas
            i syfte att integreras och utgöra ett viktigt inslag i de nationella
            skyddsstyrkorna. Dessutom ska vissa hemvärnsförband få uppgifter
            med högre svårighetsgrad.
          </note>
          <note>
            Men vi vill påpeka att hemvärnet utgör enbart en del av de nationella
            skyddsstyrkorna. Vi kan därför inte acceptera att riksdagen fattar
            beslut om inriktningen av hemvärnet innan vi vet om och hur huvuddelen
            av de nationella skyddsstyrkorna avses utvecklas. Risken är uppenbar
            att hela det ansvar som avses läggas på de nationella skyddsstyrkorna
            kommer att falla på hemvärnet, vilket är orimligt.
          </note>
          <note>
            Herr talman! Regeringens förslag i denna del bör därför avvisas
            i avvaktan på ett samlat förslag till utveckling av samtliga förband
            inom de nationella skyddsstyrkorna. Med anledning härav yrkar
            jag bifall till reservation 3.
          </note>
          <note type="speaker">
            Anf. 9 MARGARETA VIKLUND (kd):
          </note>
          <note>
            Herr talman! Jag ställer mig bakom Kristdemokraternas reservationer,
            men för att vinna tid yrkar jag bifall endast till reservation
            4.
          </note>
          <note>
            Herr talman! Under innevarande mandatperiod har det svenska försvaret
            genomgått ett elddop milt uttryckt. Det har varit en oerhört turbulent
            period för försvar och personal, och jag kan inte se att den är
            slut ännu.
          </note>
          <note>
            Vi kristdemokrater har ofta framfört att det saknats en helhetsbild
            inför alla mer eller mindre olika stora och betydelsefulla förslag
            till totalförsvarets framtida organisation och innehåll som riksdagen
            haft att ta ställning till. Regeringen har gång på gång presenterat
            olika delar av en komplicerad och kostnadskrävande verksamhet,
            utan att det ges möjlighet att överblicka helheten.
          </note>
          <note>
            Det ger ett förvirrat och svårbedömt intryck när konsekvenserna
            av det förslag som är aktuellt att besluta om inte är överblickbara.
            Detta gäller också propositionen Frivillig försvarsverksamhet
            inom totalförsvaret.
          </note>
          <note>
            Propositionens förslag är otydliga. Många frågor lämnas obesvarade.
            Det gäller exempelvis den frivilliga försvarsverksamhetens organisation,
            innehåll och ledarskap.
          </note>
          <note>
            Det finns risk för att oklara beslutsunderlag och förslag kan
            resultera i felaktiga beslut. Det är därför angeläget att regeringens
            propositioner är grundade på tillförlitliga och väl genomarbetade
            underlag. Om så inte är fallet ser vi kristdemokrater det som
            ett allvarligt hot mot demokratin.
          </note>
          <note>
            Herr talman! Dagens försvarspolitiska säkerhet och trygghet handlar
            inte enbart om vilken materiel eller vilka system försvaret har
            samt om rätt kunskap om hur de ska handhas och handskas med. Det
            handlar också om oväntade hot och företeelser i vår vardag, som
            kan drabba oss allesammans. Tryggheten och säkerheten handlar
            om hur vi som enskilda individer kan skydda oss och bli skyddade
            om det fruktansvärda och oväntade skulle inträffa. Vid terrorattacker
            och krigsöverfall är det oftast civilbefolkningen, som inte kan
            eller får försvara sig själv, som drabbas.
          </note>
          <note>
            Men det finns lärdomar att hämta om hur människor klarar av svåra
            situationer. Belägringen av Sarajevo i Bosnien-Hercegovina är
            ett sådant exempel.
          </note>
          <note>
            Den belägringen lärde oss att det hos människor finns en inneboende
            kraft, förmåga och vilja till både överlevnad och till att hjälpa
            sina medmänniskor i svåra och nästan omöjliga situationer. Den
            kraften är viktig att ta till vara. Men en förutsättning är att
            människan har någon form av trygghet i den konkreta situationen.
            I ett sådant sammanhang är, som jag ser det, hemvärnet en stor
            tillgång för att skydda befolkningen och ge människorna trygghet
            i det nära samhället. Så borde det vara i alla fall, och så utgår
            jag ifrån att det är - men jag är inte riktigt säker på att det
            är så.
          </note>
          <note>
            Många orter som tidigare har haft regementen och garnisoner saknar
            nu i dag sådana. Därmed har den sammanhållande länken mellan hemvärnet
            och det övriga totalförsvaret försvunnit i många regioner. I
          </note>
          <note>
            propositionen Fortsatt förnyelse av totalförsvaret konstaterar
            regeringen att hemvärnet för närvarande endast består av 69 000
            personer mot målbildens
          </note>
          <note>
            90 000. Nu spelar detta enligt regeringens synsätt inte någon
            större roll. Man kan ju trolla bort differensen genom att övergå
            till att definiera hemvärnet i termer av antalet bataljoner, nämligen
            170 stycken, i stället för antalet aktiva hemvärnsmän. Att det
            finns vakanser, i en del fall betydande vakanser, i dessa 170
            bataljoner tycks inte bekymra så stort.
          </note>
          <note>
            Vi kristdemokrater kan inte acceptera att regeringen döljer summan,
            och kanske också misslyckandet, när det gäller att rekrytera till
            hemvärnet med en kosmetisk organisationsförändring.
          </note>
          <note>
            Herr talman! I den kristdemokratiska motion som behandlats av
            utskottet föreslår vi att regeringens passiva personalförsörjningsstrategi
            för hemvärnet ersätts med en offensiv strategi som bygger på direktrekrytering
            enligt den modell som redan finns i dag.
          </note>
          <note>
            Men eftersom unga människor i dag lever ett mer hektiskt liv
            än för bara något decennium sedan måste kontraktsmodellen dessutom
            bygga på flexibilitet och någon form av ekonomiskt incitament
            som ter sig tillräckligt lockande. Grunden för deltagande måste
            dock alltid vara frivillighet och medborgerligt engagemang.
          </note>
          <note>
            En kontrakts- och rekryteringsmodell bör därför kunna anpassas
            för studerande vid universitet och högskola. En ytterligare kontrakts-
            och rekryteringsmodell bör kunna anpassas för unga män och kvinnor
            som just har tagit steget in i förvärvslivet.
          </note>
          <note>
            De modeller vi skissar i motion och reservation medger en jämn
            och kontinuerlig personalförsörjning som innebär att i stort sett
            samtliga hemvärnsbataljoner ständigt är kompletta.
          </note>
          <note>
            Modellen innebär också att folkförsvarstanken i högre grad än
            med nuvarande urholkade värnpliktssystem kan vidmakthållas. Det
            är därför Kristdemokraternas uppfattning att regeringen snarast
            bör utreda förutsättningarna för en personalförsörjningsmodell
            i linje med vad som finns beskrivet i vår motion, men också i
            reservationen.
          </note>
          <note>
            Herr talman! Ett annat problem när det gäller hemvärnets framtid
            handlar om vilken roll hemvärnet egentligen ska spela i de nya
            nationella skyddsstyrkor som är under uppbyggnad, men som i dagsläget
            fortfarande befinner sig på planeringsstadiet. I stora delar av
            vårt land är det hemvärnet som ska säkerställa försvarsmaktens
            möjligheter till territoriell närvaro.
          </note>
          <note>
            Men det framkommer inte i den proposition som vi nu behandlar
            hur regeringen har tänkt att hemvärnet ska organiseras inför framtiden
            och utifrån de fastställda fyra huvudmålen. Det påpekas att hemvärnet
            ska ingå i de nationella skyddsstyrkorna. Det låter bra, men i
            propositionen anges inte hur denna samordning ska organiseras
            eller fungera. Det anges i stället att regeringen ska återkomma
            i budgetpropositionen för 2003 samt i nästa försvarsbeslutsproposition
            avseende de nationella skyddsstyrkornas närmare utformning. Därmed
            blir den proposition som vi debatterar i dag hängande fritt i
            luften.
          </note>
          <note>
            Kristdemokraterna anser därför att regeringen snarast ska återkomma
            med ett klargörande förslag om hur den frivilliga totalförsvarsverksamheten
            ska integreras i de nationella skyddsstyrkorna och hur den verksamheten
            ska organiseras och ledas samt vad den konkret ska innehålla och
            vad detta innebär för totalförsvaret i stort.
          </note>
          <note>
            Herr talman! Folkrörelserna har haft en stor betydelse för den
            demokratiska utvecklingen i vårt land.
          </note>
          <note>
            Också inom totalförsvaret finns en väl etablerad frivillig verksamhet.
          </note>
          <note>
            Under den tidigare nämnda, flera år långa, belägringen och terrorverksamheten
            riktad mot befolkningen i Sarajevo och Bosnien-Hercegovina lyckades
            människorna hålla stånd mot granatattacker och prickskytte. En
            anledning till detta var de frivilliga organisationer som byggdes
            upp och som både förenade och hjälpte människor att inte tappa
            modet utan att i stället överleva. Det bildades exempelvis det
            som vi i Sverige kallar hemvärnsgrupper till skydd för människorna.
            Dessutom bildades grupper som hjälpte gamla och sjuka att få vatten,
            mat och kläder och som såg till att förskolor och skolor fungerade
            någotsånär, att människor inte frös ihjäl, att sårade och skadade
            tröstades och hjälptes, att utarbetad sjukvårdspersonal avlöstes
            och att teatergrupper försökte få barnen att tänka på något annat
            än det fruktansvärda som hände runtomkring dem m.m.
          </note>
          <note>
            Herr talman! Kristdemokraterna anser att uppdrag och statliga
            medel till frivilliga försvarsorganisationer bör utgå från huvuduppgifterna,
            dvs. att verka för totalförsvarets demokratiska förankring, för
            en höjning av samhällets och medborgarnas beredskap att möta olika
            påfrestningar genom information och upplysning och för att höja
            individens förmåga att dels själv kunna förebygga och klara olika
            påfrestningar, dels ge stöd och hjälp åt andra medborgare som
            drabbas. I huvuduppgifterna ingår också att vara en förstärkningsresurs
            för kommuner och statliga myndigheter vid extraordinära situationer,
            att medverka med kompetens och resurser vid olika typer av internationella
            insatser och att bidra till personalförsörjningen till totalförsvarets
            utbildnings-, beredskaps- och krigsorganisationer. Det finns en
            stor resurs hos de frivilliga organisationerna som måste tas till
            vara.
          </note>
          <note>
            Herr talman! Utan att det bekräftas i den proposition som vi
            nu diskuterar infinner sig tanken att regeringens tanke är att
            frivilligorganisationerna ska ersätta åtminstone en del av de
            funktioner som försvunnit i det hårt nedbantade totalförsvaret.
            I så fall måste det framgå tydligt i planerna för verksamhet och
            organisation av det framtida totalförsvaret samtidigt som relevanta
            resurser, inte minst när det gäller pengar och materiel, ställs
            till frivilligorganisationernas förfogande.
          </note>
          <note>
            Som jag redan har nämnt ställer jag mig bakom
          </note>
          <note>
            Kristdemokraternas reservationer, men yrkar bifall till reservation
            4.
          </note>
          <note type="speaker">
            Anf. 10 EVA FLYBORG (fp):
          </note>
          <note>
            Herr talman! Vi i Folkpartiet har i stort sett ställt upp på
            de formuleringar som finns i den proposition som vi i dag diskuterar.
            Dock avviker vi i ett avseende, dvs. rätten till ledighet.
          </note>
          <note>
            Vi är också väl medvetna om att Försvarsmakten i en omställningsperiod
            dras med en viss otydlighet, och därav också möjligtvis oklara
            roller, när det gäller just frivilligorganisationerna. Detta måste
            snarast förbytas i klarhet.
          </note>
          <note>
            Herr talman! De frivilliga försvarsorganisationerna, inte minst
            de kvinnliga, är av utomordentligt stor betydelse inom vårt försvar.
            Deras betydelse blir inte mindre efter omorganisationen av totalförsvaret.
          </note>
          <note>
            Frågan om möjlighet att få ledigt vid frivillig försvarsverksamhet,
            t.ex. vid grund- och repetitionseller kompletteringsutbildningar
            borde därför vara de samma för värnpliktig och för frivillig personal.
            Detta uttalades bl.a. i Frivilligförmånskommitténs betänkande
            redan 1985. En lagfäst rätt till sådan ledighet föreslogs då.
          </note>
          <note>
            I propositionen 1985/86 ansåg sig emellertid inte dåvarande ansvarigt
            statsråd beredd att ta ställning till kommitténs förslag, och
            i avvaktan på fylligare underlag bifölls inte detta. Flera motioner
            lades fram i ärendet.
          </note>
          <note>
            I försvarsutskottets betänkande 1985/86:10 uttalades: "Utskottet
            finner det angeläget att regeringen aktivt och utan tidsutdräkt
            förbereder ett lagförslag i ärendet." Alltså: "aktivt och utan
            tidsutdräkt förbereder ett lagförslag i ärendet". Herr talman!
            Det var för
          </note>
          <note>
            16 år sedan!
          </note>
          <note>
            Med denna rekommendation som grund avslogs därmed motionerna,
            och ärendet överfördes sedan till
          </note>
          <note>
            Arbetsmarknadsdepartementet.
          </note>
          <note>
            I betänkandet Utredningen om frivillig medverkan i totalförsvaret,
            1992, behandlades frågan återigen.
          </note>
          <note>
            Utredaren föreslog en ändring i lagen om studieledighet. Utredningen
            erinrade om att ledighet för utbildning inte är begränsad till
            någon viss typ av utbildning men att den som begär ledighet bör
            kunna precisera ändamålet med utbildningen. Lagen ger arbetsgivaren
            rätt att påverka ledighetens förläggning på så sätt att den kan
            uppskjutas i ett halvår och eventuellt längre tid.
          </note>
          <note>
            Frågan vidarebefordrades sedan till Utredningen om ledighetslagstiftningen,
            som i sitt betänkande år
          </note>
          <note>
            1994 uttalade att man inte hade funnit skäl att föreslå några
            nya regler avseende ledighet för frivillig försvarsutbildning.
          </note>
          <note>
            I betänkandet Totalförsvaret och frivilligorganisationerna år
            1997 togs frågan inte upp annat än i samband med frivilligorganisationernas
            möjlighet att delta i insatser vid svåra påfrestningar på samhället
            i fred. Utredningens förslag handlade om att de civilrättsliga
            förutsättningarna klarläggs - dvs. förhållandet mellan ett frivilligavtal
            och den ordinarie arbetsgivaren.
          </note>
          <note>
            Regeringen skrev därför år 1999 ett kommittédirektiv till utredningen
            om den frivilliga försvarsverksamhetens framtida inriktning och
            uppgifter inom totalförsvaret. I uppdraget angavs bl.a. att man
            ska behandla "frågan om ersättningar, försäkringar, utrustning,
            materiel samt frivilligavtalets förhållande till ordinarie arbetsgivare
            för frivilliga, hemvärnsmän och frivilliga instruktörer".
          </note>
          <note>
            Utredaren presenterade förra året sitt betänkande
          </note>
          <note>
            Frivilligheten och samhällsberedskapen. Utredaren har på en fjärdedels
            sida behandlat frågan om ledighet och säger att det naturligtvis
            är möjligt att i lag föreskriva om rätt till ledighet men att
            detta, enligt utredningens bedömning, inte är rimligt med tanke
            på den kommunala självstyrelsen och vitt skilda lokala förutsättningar.
            Utredaren anser att frågan ska lösas genom avtal eller överenskommelse
            mellan den frivillige, kommunen alternativt myndigheten och arbetsgivaren
          </note>
          <note>
            - dvs. arbetsmarknadens parter.
          </note>
          <note>
            Herr talman! Denna fråga har alltså behandlats i mer än 17 år
            utan att man har kommit ett enda steg framåt - snarare 15 steg
            tillbaka. Vad var det som ett enigt försvarsutskott skrev år 1995?
            Jo, att "utskottet finner det angeläget att regeringen aktivt
            och utan tidsutdräkt förbereder ett lagförslag i ämnet". Så bestämde
            vi i riksdagen för, herr talman, 17 år sedan!
          </note>
          <note>
            Möjligtvis skulle man kunna säga att det är dags att snabba på
            något.
          </note>
          <note>
            Det kan sägas att vår lagstiftning redan innehåller flera s.k.
            ledighetslagar. Men med tanke på behovet av frivilliga försvarsorganisationer
            måste frågan om ledighet för utbildning och tjänstgöring inom
            frivilligförsvaret få en lösning snarast, utan tidsutdräkt - nu,
            genast, bums och omedelbart!
          </note>
          <note>
            Med detta, herr talman, yrkar jag bifall till reservation nr
            6.
          </note>
          <note type="speaker">
            Anf. 11 LARS ÅNGSTRÖM (mp):
          </note>
          <note>
            Herr talman! Högt ärade ledamöter i kammaren och protokollets
            läsare! De frivilliga försvarsorgansationerna har känt en stor
            vilsenhet sedan det kalla krigets slut i början av 1990-talet.
            Emedan en majoritet i Sveriges riksdag år 1996 i alla fall lyckades
            samla ihop sig så pass att man biföll Miljöpartiets förslag om
            en vidgad hotbild och år 2000 biföll Miljöpartiets paroll om att
            förflytta militärens miljarder till vården har frivilligorganisationerna
            fortsatt frågat sig vad deras roll nu är i en ny hotbildssituation
            och efter det att det militära invasionshotet har avskrivits.
          </note>
          <note>
            En naturlig slutsats när man inte längre vet vad man som organisation
            ska syssla med är att avveckla verksamheten och lägga ned organisationen,
            men så har inte skett. Det är väl anledningen till att regeringen
            har lämnat ett förslag till riksdagen om inriktningen för de frivilliga
            försvarsorganisationerna.
          </note>
          <note>
            Med tanke på de nya huvuduppgifter som Försvarsmakten nu har
            ålagts och där en av de uppgifterna är att delta i internationella
            fredsfrämjande insatser finns det onekligen många nya spännande
            uppgifter för frivilligorganisationerna att bidra med. När det
            gäller Sveriges insatser i Bosnien och i Kosovo har vi sett hur
            den civilmilitära samverkan blivit allt viktigare. De civila organisationernas
            roll i fråga om såväl konfliktförebyggande som fredsbevarande
            insatser har ökat. Det finns en lång rad viktiga uppgifter.
          </note>
          <note>
            Tyvärr är det inte detta som regeringen har föreslagit, utan
            regeringens förslag går i huvudsak ut på att i första hand befästa
            de frivilliga försvarsorganisationernas roll som opinionsbildare
            och rekryteringsbas för det traditionella invasionsförsvaret.
          </note>
          <note>
            Vad regeringen med det här förslaget egentligen säger till frivilligorganisationerna
            är följande: Vi har inte heller en susning om vad ni ska syssla
            med i den förändrade hotbildssituationen. Fortsätt ni som om ingenting
            har hänt i omvärlden!
          </note>
          <note>
            Bristen på nytänkande känns beklämmande mot bakgrund av att det
            finns så oerhört många nya viktiga uppgifter för frivilligorganisationer.
          </note>
          <note>
            Herr talman! Regeringen vill att det ekonomiska stödet ska bibehållas
            och att finansieringen ska ske genom en omfördelning av resurserna
            inom försvarsanslaget. Mot bakgrund av att t.ex. lottakåren varje
            månad får lika mycket i statliga bidrag som Svenska
          </note>
          <note>
            Freds- och Skiljedomsföreningen har fått under hundra år och
            mot bakgrund av de nya uppgifter som finns just när det gäller
            att delta i internationella fredsfrämjande insatser måste detta
            betraktas som en felprioritering av skattebetalarnas pengar.
          </note>
          <note>
            Hemvärnets verksamhet är en del av det traditionella invasionsförsvaret
            och har inte längre en framträdande roll att spela nu när invasionshotet
            har avskrivits. Vi i Miljöpartiet vill i stället se att resurserna
            allokeras till de organisationer som sprider kunskap om, utbildar
            och rekryterar till deltagande i internationella fredsfrämjande
            insatser. Det totala organisationsstödet till frivilligförsvarsorganisationerna
            bör därför kunna minskas mot bakgrund av att deras verksamhet
            inte har förändrats eller anpassats till nya behov.
          </note>
          <note>
            Herr talman! Självklart stöder Miljöpartiet både reservation
            2 och reservation 5, men för att på ett smäckert och smidigt sätt
            använda tiden effektivt yrkar jag bifall endast till reservation
            2.
          </note>
          <note type="speaker">
            Anf. 12 EVA FLYBORG (fp) replik:
          </note>
          <note>
            Herr talman! Lars Ångström säger att frivilligorganisationerna
            inte har anpassat sig till den nya verklighet som försvaret nu
            har - dvs. en mer internationell inriktning. Så uppfattade jag
            i alla fall Lars Ångström. Men ingenting kan, tyvärr - eller,
            rättare sagt, glädjande nog - vara mer felaktigt.
          </note>
          <note>
            Lottorna t.ex. vet jag har ett omfattande internationellt arbete.
            Bl.a. har man under ett par års tid arbetat med att bygga upp
            systerorganisationer och en mycket bra och väl fungerande verksamhet
            exempelvis i de baltiska länderna. Även i t.ex. Norge och
          </note>
          <note>
            Danmark förekommer en liknande verksamhet, men jag tror att den
            viktigaste verksamheten där är i ett uppbyggnadsskede. Internationellt
            kan Baltikum nämnas. Jag tror att det vore bra om Lars Ångström
            tog till sig den informationen. Då skulle vi inte behöva debattera
            detta mer i sak.
          </note>
          <note type="speaker">
            Anf. 13 LARS ÅNGSTRÖM (mp) replik:
          </note>
          <note>
            Herr talman! Jag känner visst till det som Eva
          </note>
          <note>
            Flyborg här nämner. En av de få uppgifter för internationellt
            arbete som man uppmärksammar i regeringens förslag är just detta
            med att bygga upp samma typ av traditionella organisationer i
            framför allt Baltikum, med samma inriktning - just den inriktning
            som vi inte längre har ett primärt behov av.
          </note>
          <note>
            Mitt inlägg styrks av att verksamhet avseende internationella
            fredsfrämjande insatser nämns i propositionen över huvud taget
            inte som en prioriterad fråga vid fördelning av organisationsstödet.
            Det bekräftar mitt påstående om att det är en brist på nytänkande,
            det är de traditionella försvarsorganisationernas inriktning som
            bejakas och som det beviljas stöd till.
          </note>
          <note type="speaker">
            Anf. 14 EVA FLYBORG (fp) replik:
          </note>
          <note>
            Herr talman! Ja, det är det gamla vanliga, hör jag
          </note>
          <note>
            Lars Ångström säga, the same procedure as last year.
          </note>
          <note>
            Det är väl i stort sett riktigt. Det är det som frivilligorganisationerna
            har varit och är till för - att stötta försvaret, att stötta samhället
            i orostider.
          </note>
          <note>
            Lottorna och andra frivilliga försvarsorganisationerna har en
            oerhört viktig uppgift, inte minst de kvinnliga försvarsorganisationerna,
            att få en mycket större folklig förankring bland t.ex. kvinnor,
            som ju inte mönstrar i dag, som inte gör lumpen i dag - för vi
            har ingen kvinnlig värnplikt - och även sprida kunskap om hur
            försvaret fungerar, varför det är viktigt att försvara demokratin.
            Jag och Folkpartiet anser att det är uppgifter som är väl värda
            att försvara och föra vidare. Där har vi olika åsikter.
          </note>
          <note type="speaker">
            Anf. 15 LARS ÅNGSTRÖM (mp) replik:
          </note>
          <note>
            Herr talman! Tyvärr måste vissa saker upprepas.
          </note>
          <note>
            Ibland tar det sex år, ibland tio år innan en majoritet sluter
            upp bakom beskrivningen av den nya verklighet som finns och som
            Miljöpartiet har påpekat under en låg rad av år. Eva Flyborg talar
            själv om den viktiga inriktningen att stötta invasionsförsvaret.
            Det måste väl ändå ha gått upp för även Eva Flyborg och
          </note>
          <note>
            Folkpartiet att omvärlden har förändrats under 90-
          </note>
          <note>
            talet. Det militära invasionshotet har avskrivits. Därför har
            de traditionella frivilliga försvarsorganisationerna, som haft
            inriktning mot att delta i en sådan verksamhet, inte längre samma
            uppgift utan måste hitta nya. Jag finner tyvärr en stor brist
            på nytänkande och nyinriktning i frivilligorganisationsförsvaret.
            Det bekräftas av att de själva inte har vetat var de ska ta vägen
            och ställt frågan: Vad ska vår uppgift nu vara?
          </note>
          <note>
            Vikten av behovet av att alltmer fokusera sin verksamhet på de
            nya behov som den nya hotbilden har skapat tål att upprepas fler
            gånger i den här talarstolen. Där finns en uppgift, en väldigt
            viktig roll, men inte genom att stå kvar i gammalt, förflutet.
          </note>
          <note type="speaker">
            Anf. 16 OLA RASK (s):
          </note>
          <note>
            Herr talman! Låt mig först få kommentera det senaste replikskiftet
            och några andra påståenden som har gjorts.
          </note>
          <note>
            Även om ersättningsfrågan när det gäller hemvärnet, som Leivik
            talar om, inte har behandlats i den här propositionen är det en
            fråga som är levande, kommer att vara levande och kräva sin lösning
            framgent. Som en helhet tycker jag att vi har klarat ut det ganska
            bra den här gången. Jag vet att det finns en oro om det ute i
            hemvärnsleden och även hos frivilligorganisationerna.
          </note>
          <note>
            Offensiv personalrekrytering tar Margareta
          </note>
          <note>
            Viklund upp. Jag vågar nog, i egenskap av en av regeringen förordnad
            representant i Rikshemvärnsrådet, påstå att det är en sprudlande
            aktivitet av diskussion och idéer som stötts och blötts. Jag har
            redan sett ett antal TV-inslag och affischer där hemvärnet rekryterar
            på olika sätt.
          </note>
          <note>
            Man har inte fastlagt hur de nationella insatsstyrkorna exakt
            ska se ut. Både Margareta Viklund och
          </note>
          <note>
            Björn Leivik säger att det gör att Hemvärnet hänger i luften.
            En debatt pågår inom Rikshemvärnet under
          </note>
          <note>
            Mats Fälts ledning, och ett remissarbete är ute. Man tycker att
            det är en ganska bra ordning att man får diskutera för att i ett
            så osäkert läge som man nu befinner sig i försöka hitta hemvärnets
            roll, att man får vara med och påverka hur de nationella insatsstyrkorna
            ska fungera.
          </note>
          <note>
            Det är några kommenterar till det som har sagts i diskussionen.
            Jag delar naturligtvis inte Lars Ångströms uppfattning. Jag vet
            att det inom en rad frivilligorganisationer, inte minst lottorna,
            pågår en nyorientering mot att få uppgifter som överensstämmer
            med den framtida hotbilden.
          </note>
          <note>
            Låt mig sedan gå över till att yrka bifall till utskottets förslag
            och avslag på de föreliggande reservationerna. Jag vill bara kort
            säga att vi har, som har sagts från flera håll, i Sverige en tradition
            av medborgarengagemang, där de frivilliga organisationerna och
            hemvärnet utgör en viktig del och har under efterkrigstiden utgjort
            en väsentlig resurs för det svenska totalförsvaret. Regeringen
            anser i propositionen att det är betydelsefullt och understryker
            att det är viktigt att även i framtiden ta vara på det engagemang
            och den kompetens som finns i de frivilliga försvarsorganisationerna.
          </note>
          <note>
            Propositionen Frivillig försvarsverksamhet inom totalförsvaret,
            som vi behandlar nu, är en konsekvens och en fortsättning av de
            förändringar av totalförsvaret som riksdagen beslutade våren 1999
            och våren
          </note>
          <note>
            2000. Reformarbetet inom den frivilliga försvarsverksamheten
            är lika påtagligt som inom totalförsvaret i övrigt. Utskottet
            och regeringen anser att stödet till de frivilliga försvarsorganisationernas
            verksamhet måste anpassas till de förändringar som sker i övrigt
            inom totalförsvaret. Det är vi helt eniga om i utskottet.
          </note>
          <note>
            Därför bör det göras återkommande översyner av vilka organisationer
            som ska få del av stödet. Det är också ett nytänkande. Man måste
            leva upp till vissa krav. Stöd ges till dem som bedriver verksamhet
            som är angelägen och betydelsefull utifrån de fyra mål som totalförsvarsförmågan
            ska ha. De frivilliga försvarsorganisationerna bör stimuleras
            till att sprida kunskap och information om totalförsvaret, medverka
            till fortbildning, utgöra rekryteringsbas och i övrigt medverka
            till totalförsvarets folkliga förankring.
          </note>
          <note>
            En förändrad inriktning av hemvärnet innebär bl.a. att det blir
            en viktig del av den nationella skyddsstyrkorna, men hemvärnsförbanden
            ska utvecklas och utökas från dagens 157 bataljoner till
          </note>
          <note>
            170. Vissa hemvärnsförband ska efter utbildning få uppgifter
            av högre svårighetsgrad. Bevakning, skydd och ytövervakning kommer
            att fortsättningsvis vara tyngdpunkten för hemvärnets uppgifter,
            men vissa förband kommer att få utökade uppgifter för bevakning,
            skyddsuppgifter och vissa försvarsunderrättelseuppgifter. De här
            vidgade uppgifterna innebär att de mer kvalificerade förbanden
            inom hemvärnet kommer att tillföras mer avancerad materiel som
            finns tillgänglig inom Försvarsmakten.
          </note>
          <note>
            Det här är ett förändringsarbete som pågår inom frivilligorganisationer,
            inom hemvärnet och inom totalförsvaret och som jag tror kommer,
            efter det att vi har diskuterat och prövat det, att leda fram
            till ett bra folkligt förankrat försvar som också motstår morgondagens
            påfrestningar.
          </note>
          <note type="speaker">
            Anf. 17 MARGARETA VIKLUND (kd) replik:
          </note>
          <note>
            Herr talman! Ola Rask talar om att en offensiv rekrytering ska
            äga rum och att man redan nu affischerar. Ja, men likväl saknas
            det tiotusentals inom hemvärnet. Sedan säger Ola Rask att hemvärnet
            ska få vidgade uppgifter. Javisst, men vad är det som ska ingå?
            Ska hemvärnet ingå i den stora helheten, de nationella och internationella
            insatsstyrkorna?
          </note>
          <note>
            När det gäller de nationella insatsstyrkorna framgår det över
            huvud taget inte någonstans hur det nya hemvärnet ska se ut. Det
            gäller också de andra frivilliga organisationerna. Om vi nu ska
            diskutera de frivilliga organisationerna som vi gör här i dag
            borde det ha framkommit av det underlag som vi nu diskuterar.
            Man hänvisar till en kommande utredning och ett kommande underlag
            till beslut. Det är så mycket som haltar, enligt mitt sätt att
            se och tänka.
          </note>
          <note type="speaker">
            Anf. 18 OLA RASK (s) replik:
          </note>
          <note>
            Herr talman! Det är naturligtvis riktigt att det saknas. Det
            finns i dag i hemvärnet 64 000 män och kvinnor, och det behövs
            väsentligt fler. Det är därför som man har gjort dessa insatser
            som har lett till vissa resultat. Inte minst har man - som Björn
            Leivik sade
          </note>
          <note>
            - fått en kraftig föryngring, vilket är viktigt. Men det är klart
            att det behövs ytterligare insatser. Jag tror att man kommer att
            klara det här med den tankeverksamhet och aktivitet som pågår.
          </note>
          <note>
            När det gäller de nationella insatsstyrkorna tycker jag, till
            skillnad från Margareta Viklund och Björn
          </note>
          <note>
            Leivik, att det är en fördel att man får diskutera hela denna
            förändring inom Försvarsmakten. Det gäller också frivilligorganisationernas
            och hemvärnets roller. Det är det som pågår i dag inom Försvarsmakten.
          </note>
          <note>
            I min bänk ligger remissomgången från hemvärnet till de olika
            berörda enheterna, och remissvaren innehåller många intressanta
            synpunkter. I stort tycker man att det här är ett bra sätt att
            arbeta. Så jag, till skillnad från Margareta Viklund, känner inte
            att det här på något sätt hänger i luften. Jag tycker att det
            är en bra process.
          </note>
          <note>
            Om vi lyssnar på varandra och tar till vara varandras kunskaper
            och erfarenheter inom hela Försvarsmakten, inklusive frivilligorganisationerna,
            kommer det att bli ett bra resultat. Jag är övertygad om det.
          </note>
          <note type="speaker">
            Anf. 19 MARGARETA VIKLUND (kd) replik:
          </note>
          <note>
            Herr talman! De nationella insatsstyrkorna och deras utformning
            har diskuterats under en lång följd av år, fast de har inte alltid
            haft den benämningen. De har också haft andra benämningar. Därför
            hade det varit bra om man nu äntligen hade kommit till skott och
            talat om hur man ville ha det.
          </note>
          <note>
            Det skulle vara intressant att få reda på om de nationella insatsstyrkorna
            nu ska ersätta någonting som har gått förlorat, t.ex. genom de
            stora neddragningarna av försvaret som har ägt rum under de senaste
            åren.
          </note>
          <note type="speaker">
            Anf. 20 OLA RASK (s) replik:
          </note>
          <note>
            Herr talman! Det är klart att vi alla vill ha reda på sanningen
            med en gång. Men ibland är sanningen svårsökt. Att få reda på
            den framtida hotbildens utseende i detalj tarvar en diskussion
            som förmodligen kommer att fortsätta. Även om vi nu tycker att
            vi har hamnat alldeles rätt kommer vi att ständigt tvingas att
            ompröva, diskutera och se om det dyker upp nya problem som måste
            lösas med de nationella insatsstyrkorna och övriga delar av försvaret.
          </note>
          <note>
            Jag tror att detta är rätt sätt att arbeta, även om jag kan känna
            som Margareta Viklund, att det vore ju bra om vi kunde säga hur
            det skulle se ut på alla områden och peka ut vad som skulle behöva
            göras. Men verkligheten är ibland mer komplicerad än så. Man klarar
            inte att göra det så enkelt.
          </note>
          <note type="speaker">
            Anf. 21 BJÖRN LEIVIK (m) replik:
          </note>
          <note>
            Herr talman! Ola Rasks intresse för och kännedom om hemvärnet
            är väl känt. Jag är inne på samma tema som Margareta Viklund.
            Jag vill fråga Ola
          </note>
          <note>
            Rask: Vad är det som har gjort att man inte har kunnat hantera
            den här frågan om hemvärnets roll tillsammans med de nationella
            skyddsstyrkorna? Vad är det som har förhindrat att man har tagit
            ett helhetsgrepp och därmed löst detta nu?
          </note>
          <note type="speaker">
            Anf. 22 OLA RASK (s) replik:
          </note>
          <note>
            Herr talman! Det beror helt enkelt på osäkerheten inför den hotbild
            som vi kommer att se framför oss.
          </note>
          <note>
            Vad behövs det för innehåll i frivilligorganisationernas verksamhet
            under en pågående förändringsprocess inom det totala försvaret?
          </note>
          <note>
            Verkligheten är så komplicerad att man inte har kunnat sätta
            ned fötterna på alla områden. Det behövs en fortlöpande diskussion.
            Det är detta som är svårigheten.
          </note>
          <note>
            Man skulle önska att man hade kunnat ta ett helhetsgrepp. Men
            jag respekterar det som jag tidigare sagt, att ibland är verkligheten
            så svår och komplicerad att man inte kan lägga fram en totallösning
            där man talar om var alla pusselbitar ska ligga.
          </note>
          <note type="speaker">
            Anf. 23 BJÖRN LEIVIK (m) replik:
          </note>
          <note>
            Herr talman! Jag kan ha en viss förståelse för det resonemanget.
            Men konsekvenserna har ju blivit att det saknas i storleksordningen
            30 000 hemvärnsmän i förhållande till de mål som finns uppsatta,
            även om det finns andra anledningar till detta. Ungefär 30 %
          </note>
          <note>
            fullgör sina dagar.
          </note>
          <note>
            För inte så länge sedan talade jag med chefen för en militärdistriktsgrupp
            som i princip tyckte att inriktningen på hemvärnet var bra, men
            han var mycket bekymrad över att det inte fanns ordentliga mål
            för samverkan med det övriga försvaret. Allt detta sammantaget
            gör att situationen blir alltmer besvärlig med tanke på rekrytering
            och när det gäller att arbeta för att utveckla hemvärnet.
          </note>
          <note>
            Detta har vi påtalat i vår reservation, och vi tycker att det
            är mycket besvärligt. Jag förstår att också Ola
          </note>
          <note>
            Rask delar vår uppfattning om det besvärliga i situationen.
          </note>
          <note type="speaker">
            Anf. 24 OLA RASK (s) replik:
          </note>
          <note>
            Herr talman! Eftersom vi är organisationsmänniskor vet vi att
            frivilligorganisationerna har en besvärlig sits i dag. Det är
            inte så lätt att rekrytera till olika uppdrag, vilket nu hemvärnet
            har upplevt. Det fanns ju en målsättning, att man skulle gå ned
            från
          </note>
          <note>
            125 000 till 90 000 som vi trodde var realistisk. Nu ligger man
            på 64 000.
          </note>
          <note>
            Rekryteringen är alltså en kärnfråga. Sedan måste man också ha
            en verksamhet som är attraktiv. Så fort vi kan ska vi naturligtvis
            placera in det moderna nya hemvärnet i försvarsorganisationen
            så att det kan bli attraktivt att söka sig till hemvärnet för
            de unga människor, tjejer och killar, som kommer att behövas såväl
            inom de nationella styrkorna och också i övrigt när det krishantering
            i samhället.
          </note>
          <note>
            Efter att följt den interna diskussionen i hemvärnet och även
            inom en del av frivilligorganisationerna upplever jag att det
            pågår ett oerhört intensivt arbete där man bryter idéer mot varandra.
            Det gör att jag känner att det har inte inneburit att detta att
            man inte exakt har kunnat placera in hemvärnet i dess roll har
            förtagit kraften från frivilligorganisationerna. Tvärtom sjuder
            det av kraft, och bara under de senaste åren har jag blivit mycket
            mer positivt inställd till att hemvärnet ska kunna klara sin nyrekrytering
            och sin roll.
          </note>
          <note type="speaker">
            Anf. 25 STIG SANDSTRÖM (v):
          </note>
          <note>
            Herr talman! Vänsterpartiet har avstått från att motionera till
            den här propositionen. Ett av skälen är det som Ola Rask var inne
            på, nämligen respekten för självständiga frivilliga organisationer.
            Jag tycker inte att riksdagen är rätt forum för att tala om hur
            frivilligorganisationerna ska bedriva sin verksamhet. Vi skulle
            ju t.ex. bli uppbragta om någon från talarstolen skulle tala om
            vilken politik som Kristdemokraterna skulle driva eller hur många
            språkrör som Miljöpartiet borde ha osv. Det är den principiella
            bakgrunden.
          </note>
          <note>
            Vi tycker att frivilligorganisationerna i god svensk traditionell
            anda själva ska definiera sin verksamhet.
          </note>
          <note>
            Det ska inte statsmakterna göra, om organisationerna ska vara
            frivilliga.
          </note>
          <note>
            Skälet till att vi har kunnat ställa oss bakom utskottets förslag
            är tre nyckelmeningar i betänkandet.
          </note>
          <note>
            Den första lyder: "Utskottet anser det vara av stor vikt att
            den frivilliga försvarsverksamheten förnyas i takt med ominriktningen
            av totalförsvaret." Det är ungefär den diskussion som vi har haft
            tidigare om den gamla strukturen.
          </note>
          <note>
            Men händer det någonting? Ja, det gör det faktiskt. Vi har träffat
            frivilligorganisationerna och de har själva påtalat sin strävan
            att förnya sig mot en internationell inriktning, nya arbetsuppgifter
            osv.
          </note>
          <note>
            När vi också tittar på fördelningen av pengarna ser vi att det
            har hänt en hel del. Bilkårernas riksförbund, som man givetvis
            kan ifrågasätta på 2000-talet, får nu 12 kr per medlem, vilket
            är en avsevärd minskning. Vi kan t.ex. se på Svenska Pistolskytteförbundet
            med 40 000 medlemmar, som inte får ett öre längre. Det är helt
            logiskt, för Pistolskytteförbundet kanske inte är det viktigaste
            organet för försvar mot den nya tidens hot. Svenska Sportskytteförbundet
            med 90 000 medlemmar får heller inget bidrag. Det har alltså skett
            en förändring här. Svenska Röda korset får bara 5 kr per medlem,
            men har å andra sidan andra finansiärer. Sedan kan man undra varför
          </note>
          <note>
            Svenska Brukshundsklubben får endast 20 kr per medlem. Den kanske
            borde ha mer egentligen. Det är en stor organisation med en viktig
            verksamhet.
          </note>
          <note>
            Men, som sagt var, jag anser inte att det är riksdagens uppgift
            att gå in och peta i hur anslagen ska fördelas. Det gör vi t.ex.
            inte med Allmänna arvsfondens medel, som är flera hundra miljoner
            och som går till flera tusen organisationer. Det kan inte vara
            riksdagens uppgift att gå in på den nivån.
          </note>
          <note>
            Den andra nyckelmeningen är att stöd till de frivilliga försvarsorganisationerna
            även fortsättningsvis ska kunna lämnas till ideella organisationer
            med demokratisk struktur och som jobbar enligt försvarets fyra
            huvudinriktningar. De två sista nyckelmeningarna är väldigt viktiga,
            att bidra till fred och säkerhet i omvärlden och att stärka det
            svenska samhället vid svåra påfrestningar i fred. Där har vi ju
            det internationella perspektivet.
          </note>
          <note>
            Den tredje frågan är att utskottet förutsätter att riksdagen
            i likhet med nuvarande ordning bereds tillfälle att ta ställning
            till statsbidragens totala omfattning och därmed inriktningen
            på den frivilliga försvarsverksamheten.
          </note>
          <note>
            Vi är alltså ett löpande kontrollorgan här som när vi tycker
            att det är lite fel kan påpeka att det måste hända någonting.
            Men jag tycker att vi ska ha respekt för de frivilliga organisationerna.
            Därför vill jag yrka bifall till utskottets förslag till beslut.
          </note>
          <note type="speaker">
            Anf. 26 ERIK ARTHUR EGERVÄRN (c):
          </note>
          <note>
            Herr talman! I betänkande FöU12 behandlas frågor som rör frivilligförsvaret.
            Jag vill inledningsvis konstatera att Centerpartiet delar regeringens
            uppfattning i dessa frågor, som de kommer till uttryck i den proposition
            som ligger till grund för detta betänkande.
          </note>
          <note>
            Det innebär att vi också står bakom majoritetsskrivningen i betänkandet
            i alla avseenden.
          </note>
          <note>
            Jag vill dock mycket kort lyfta fram och kommentera ett par avsnitt
            i betänkandet.
          </note>
          <note>
            För det första vill jag framhålla utskottets kraftfulla stöd
            för frivilligverksamheten. Utskottet skriver i betänkandet att
            man understryker den viktiga roll som frivilligorganisationerna
            och hemvärnet har.
          </note>
          <note>
            Därvidlag lyfter man speciellt fram försvarsupplysningsverksamheten,
            bl.a. mot bakgrund av den omfattande förändring i säkerhetspolitiskt
            och försvarspolitiskt avseende som skett i vår omvärld under det
            senaste decenniet, vilket också som bekant lett till omstruktureringen
            av det svenska försvaret.
          </note>
          <note>
            Frivilligorganisationerna och hemvärnet har också en geografisk
            spridning över hela landet, som i viss mån kompenserar den något
            glesare förekomsten av militära förband och garnisonsorter som
            ju blivit följden av de senaste två försvarsbesluten.
          </note>
          <note>
            Utskottet pekar också på frivilligverksamhetens betydelse för
            folkförankringen av försvaret och likaså på de demokratiska värdena
            i verksamheten. Det är inte enbart en skyldighet att försvara
            sitt land. Det kan också ses som en demokratisk rättighet, vilket
            ibland förbises i debatten. Därvidlag kan det vara på sin plats
            att påminna om att den allmänna värnpliktens införande år 1901
            kopplades samman med den då pågående rösträttsreformen i formuleringen
            "en man - en röst - ett gevär".
          </note>
          <note>
            Riksdagen har också tidigare i år slagit fast att frivilligutbildning
            och tjänstgöring inom ramen för denna ska kunna tillgodoräknas
            som fullgjord repetitionstjänstgöring för fortsatt krigsplacering
            - en viktig markering av riksdagen. Detta sammantaget visar på
            riksdagens tilltro till och förtroende för frivilligorganisationerna
            och hemvärnet.
          </note>
          <note>
            För det andra är det utmärkt att hemvärnets roll i de nationella
            skyddsstyrkorna nu tydliggörs. Hemvärnet kommer således att utgöra
            stommen i dessa styrkor. Till skillnad från andra talare här i
            dag tycker jag att det är väldigt positivt. Det innebär att hemvärnets
            betydelse ökar. Jag och Centerpartiet delar i högsta grad regeringens
            ambition i detta sammanhang, ävenså regeringens förslag att tilldela
            hemvärnsförbanden nya uppgifter samt möjligheterna att därvidlag
            differentiera hemvärnsförbanden personellt, materiellt och utbildningsmässigt.
          </note>
          <note>
            Jag bejakar denna förändring, inte minst mot bakgrund av min
            egen erfarenhet som bataljonschef i hemvärnet. Det är positivt
            både för förbanden och för de enskilda hemvärnssoldaterna att
            kunna variera sitt engagemang över tiden.
          </note>
          <note>
            Här vill jag dock komma med ett litet varningens ord. De nya
            och delvis svårare uppgifterna som statsmakterna avser att tilldela
            hemvärnet får inte stanna på papperet. Det är absolut nödvändigt
            att de nya s.k. hemvärnsinsatsförbanden tilldelas adekvat utrustning
            och givetvis också får adekvat utbildning för de nya uppgifterna.
            Detta är av två skäl, dels för att dessa förband ska kunna lösa
            sina utökade uppgifter, dels för att tilltron till organisationen
            ska bestå.
          </note>
          <note>
            Härvidlag är det mycket viktigt att rikshemvärnschefen och Försvarsmakten
            för en dialog med varandra för att säkerställa detta, annars vittrar
            förtroendet och tilltron bort. Riksdagens intention i detta avseende
            kan inte nog understrykas.
          </note>
          <note>
            Herr talman! Med detta sagt vill jag avslutningsvis yrka bifall
            till utskottets förslag till beslut och avslag på reservationerna.
          </note>
          <note>
            Anf. 27 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Herr talman! Vi debatterar i dag propositionen
          </note>
          <note>
            Frivillig försvarsverksamhet inom totalförsvaret, stödet till
            de frivilliga försvarsorganisationerna och hemvärnets framtida
            utseende. Jag har lyssnat på den tidigare debatten här, och jag
            kan med glädje konstatera att många av inläggen ligger mycket
            nära varandra.
          </note>
          <note>
            Frivilligorganisationerna bildades i en tid med en helt annan
            säkerhetspolitisk situation än den vi nu har, och de har under
            efterkrigstiden viktigt bidragit till vår säkerhet och vårt försvar.
          </note>
          <note>
            I den proposition som regeringen överlämnade i höstas slog vi
            fast att de militära hoten mot Sveriges snarare minskar än ökar,
            förutsatt att vi har en grundläggande försvarsförmåga. Detta ställningstagande
            bygger på två viktiga slutsatser.
          </note>
          <note>
            Den första är att de europeiska samarbetsmönstren de senaste
            tio åren inom framför allt EU och Nato gör att konventionella
            anfallskrig på den europeiska kontinenten mellan medlemmar i dessa
            organisationer ter sig orealistiska.
          </note>
          <note>
            Den andra slutsatsen är att det enda land som skulle kunna genomföra
            denna typ av operationer mot
          </note>
          <note>
            Sverige eller mot något annat land som är medlem i dessa organisationer
            är Ryssland. Vår bedömning är att både den politiska viljan och
            den fysiska förmågan att genomföra denna typ av aggression saknas.
          </note>
          <note>
            Informationssystem kan kollapsa och elsystem slås ut, översvämningar
            kan drabba landet, viktiga kommunikationssystem kan sluta att
            fungera och epidemier kan bryta ut. Terroristangrepp är reella
            hot.
          </note>
          <note>
            Naturkatastrofer och väpnade konflikter avlöser varandra i vår
            omvärld. Sårbarheten har ökat i takt med utvecklingen och därmed
            också osäkerheten.
          </note>
          <note>
            Jag anser att vi under lång tid framöver kan avskriva hotet om
            anfallskrig med konventionella stridskrafter riktade mot hela
            vårt territorium.
          </note>
          <note>
            Våra militära resurser måste i framtiden utformas på ett sätt
            som gör att vi upprätthåller relevanta kompetenser för att kunna
            möta hot som vi kan se framför oss. Jag menar att det är precis
            detta som hela den stora försvarsreformen, som vi egentligen bara
            sett början på, handlar om.
          </note>
          <note>
            Genom att bygga upp ett insatsförsvar kommer vår förmåga att
            möta de begränsade väpnade angrepp som vi fortfarande kan se som
            möjliga att både kunna avskräckas och mötas.
          </note>
          <note>
            Det är i denna omvärld som reformeringen av det svenska totalförsvaret
            och därmed frivilligorganisationerna och hemvärnet tar sina utgångspunkter.
          </note>
          <note>
            Jag har fått ett brev från lottorna. De tycker att jag pratar
            för lite om frivilligrörelsen.
          </note>
          <note>
            Enligt deras uppfattning är en av de viktigaste uppgifterna för
            de frivilliga försvarsorganisationerna nu att bistå samhället
            vid särskilda händelser i kris och fred. Mitt svar till dem är
            att jag tror att frivilligrörelsen i dessa sammanhang kan vara
            en mycket stor resurs, men att det i det civila samhället i många
            fall finns för liten kunskap om vad de frivilliga försvarsorganisationerna
            kan bidra med och har för kompetens.
          </note>
          <note>
            Jag till lottorna liksom till övriga frivilliga försvarsorganisationer
            säga att jag är av den uppfattningen att de frivilliga försvarsorganisationerna
            och hemvärnet utgör en viktig del i det medborgarengagemang som
            finns i vårt land och som är en väsentlig resurs för hela det
            svenska samhället. Det är betydelsefullt att även i framtiden
            ta vara på det engagemang och den kunskap som finns i de frivilliga
            försvarsorganisationerna. Det frivilliga och ideella engagemanget
            ska även fortsättningsvis uppmuntras för att kunna bidra till
            samhällets säkerhet och förmåga.
          </note>
          <note>
            Vårt försvar ska vara organiserat så att det är en angelägenhet
            för hela folket. Genom att människorna i försvaret representerar
            skilda samhällssektorer bidrar systemet till att en stor kunskapsbredd
            och erfarenhet finns i vårt svenska försvar. Frivilliga försvarsorganisationer,
            hemvärnet och den allmänna värnplikten är faktorer som skapar
            detta och bidrar till försvarets förankring i samhället.
          </note>
          <note>
            De frivilliga försvarsorganisationerna bör därför stimuleras
            att sprida kunskap och information om totalförsvaret, medverka
            till fortbildning, vara rekryteringsbas för personalen och medverka
            på andra sätt till totalförsvarets folkliga förankring.
          </note>
          <note>
            Herr talman! Territorialförsvaret, hemvärnet och vissa andra
            delar av det militära försvaret bör organiseras som nationella
            skyddsstyrkor och utgöra en del av insatsorganisationen. Vad gäller
            de nationella skyddsstyrkornas uppgift ska de med varierande beredskap
            ha förmåga att skydda befolkningen, infrastrukturen och stödja
            våra operativa insatsförband.
          </note>
          <note>
            Hemvärnsförbanden tillhör de viktigaste förbanden inom de nationella
            skyddsstyrkorna och ska, som påpekas, utvecklas. Huvuddelen av
            den förmåga som kommer att behövas inom de nationella skyddsstyrkorna
            finns i hemvärnsförbanden vilkas verksamhet och utveckling därför
            bör ställas i centrum.
          </note>
          <note>
            Med den i propositionen angivna inriktningen för de frivilliga
            försvarsorganisationerna och hemvärnsförbanden kommer de att ha
            en relevant och viktig roll i det framtida totalförsvaret.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 9 §.)
          </note>
          <note>
            Ajournering
          </note>
          <note>
            Kammaren beslutade kl. 13.55 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            5 § Frågestund
          </note>
          <note type="speaker">
            Anf. 28 TALMANNEN:
          </note>
          <note>
            Kammarens sammanträde återupptas, nu för riksdagens frågestund.
          </note>
          <note>
            Denna gång representeras regeringen av statsminister Göran Persson,
            statsrådet Ingela Thalén, försvarsminister Björn von Sydow, utbildningsminister
          </note>
          <note>
            Thomas Östros och statsrådet Britta Lejon.
          </note>
          <note>
            Statsministern besvarar allmänpolitiska frågor.
          </note>
          <note>
            Övriga statsråd besvarar frågor som berör vars och ens ansvarsområde.
          </note>
          <note>
            Vi har ett mycket stort antal redan förhandsanmälda frågare.
            Jag får därför uppmana alla att vara så konkreta och koncentrerade
            som möjligt så att vi hinner med så många frågor som möjligt.
          </note>
          <note>
            Ordet är fritt.
          </note>
          <note>
            Förmögenhetsbeskattningen
          </note>
          <note type="speaker">
            Anf. 29 LENNART FRIDÉN (m) replik:
          </note>
          <note>
            Fru talman! Det är tur att talmannen inte har uppmanat mig att
            vara så kort som möjligt för det brukar vara svårt, men jag ska
            vara så konkret jag kan.
          </note>
          <note>
            Det har upptagits som positivt av många när statsministern vid
            tillfällen har talat om det nödvändiga med en etisk grund för
            politiska ställningstaganden. En av företrädarna i ämbetet - jag
            tänker på
          </note>
          <note>
            Tage Erlander - talade om att staten aldrig fick skapa problem
            för människorna.
          </note>
          <note>
            Jag hoppas att alla är av uppfattningen att lagar och skatter
            ska bygga på likställighet och vara rättvisa. Det är en etiskt
            viktig princip. Vilka etiska regler anser statsministern har lett
            fram till att äktenskap i skattehänseende missgynnas i förhållande
            till andra samlevnadsformer? Jag har uppfattat att Göran Persson,
            liksom jag själv, anser att äktenskapet är positivt och snarare
            borde gynnas. Vilken etisk ledstjärna har socialdemokratin när
            fastighetstaxeringen i sitt genomslag för förmögenhetsskatten
            missgynnar det gifta paret i ena hälften av ett parhus medan samboparet
            i andra halvan av huset slipper lindrigare undan med skatten?
          </note>
          <note>
            Anf. 30 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Först vill jag ge frågeställaren rätt.
          </note>
          <note>
            Det är viktigt att politik vilar på en etisk grund. Det är viktigt
            att vi också talar om politik på så sätt.
          </note>
          <note>
            Vi har system som inte är fullkomliga. Det vet vi.
          </note>
          <note>
            De kan bli bättre. Det finns fortfarande skevheter i vårt skattesystem
            som vi hela tiden, successivt, försöker att rätta till. Ibland
            vill man att dessa skevheter ska rättas till så att skatteuppbörden
            minskar genom att göra en förmån som en grupp har tillgänglig
            också för en annan grupp. Det handlar alltid om att gå i den riktningen.
          </note>
          <note>
            Då uppstår lätt ett nytt problem. Det som de skatterna avsåg
            att finansiera, som ofta var något värdefullt för människor med
            små ekonomiska omständigheter, blir då svårt att fullfölja. Så
            sitter man i ett annat etiskt bekymmer. Vi kallar det också i
            politiska sammanhang för en målkonflikt.
          </note>
          <note>
            Jag är medveten om att förmögenhetsbeskattningen inte är korrekt
            och inte heller riktigt logisk när det gäller sambopar och äkta
            makar. Vi tittar över förmögenhetsskatten. Jag förutsätter att
            också detta i det sammanhanget kommer att studeras.
          </note>
          <note type="speaker">
            Anf. 31 LENNART FRIDÉN (m):
          </note>
          <note>
            Fru talman! Herr statsminister! Medan gräset gror dör kon. Det
            här hade kunnat åtgärdas för mycket länge sedan. Vi kan konstatera
            att statsministern är duktig inte bara i etik utan också i retorik.
            Han försöker gärna att undvika vad frågan egentligen rör sig om.
            Det är fråga om rättvisa mellan människor. Hur kan man etiskt
            försvara att vi inte har rättvisa på ett område som är lätt att
            åtgärda?
          </note>
          <note>
            Anf. 32 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Låt mig vara väldigt tydlig. När vi i de ekonomiskt
            bistra tider vi har bakom oss har gått igenom såväl våra utgifter
            som våra inkomster har inte undanröjandet av skönhetsfläckar i
            förmögenhetsbeskattningen varit högprioriterat. Det har inte varit
            det vi har tittat på först. Det är alldeles rätt. Det har funnits
            annat som har varit mycket viktigare att ta tag i.
          </note>
          <note>
            Nu när vi har fått ordning på Sveriges ekonomi, vi har röjt upp
            och rett ut det hela, kanske vi också kan titta på detta. Men
            det var inte där vi började. Där ligger kanske en etisk skillnad
            mellan mig och frågeställaren.
          </note>
          <note>
            Långa sjukskrivningar
          </note>
          <note type="speaker">
            Anf. 33 BO KÖNBERG (fp):
          </note>
          <note>
            Fru talman! Jag har en fråga till statsrådet Thalén.
          </note>
          <note>
            Den rör den kanske allvarligaste utvecklingen i vårt land under
            den senaste mandatperioden, nämligen det ökade antalet långa sjukskrivningar.
            Med anledning av detta har socialförsäkringsutskottet i dag på
            förmiddagen haft en hearing om dessa frågor. En av de frågor som
            kom upp gällde den bedömning som Riksförsäkringsverket gjorde
            för några månader sedan om vad som skulle hända under året. Verket
            begärde många miljarder mer i tilläggsanslag medan regeringen
            har beviljat mindre. Frågan till Riksförsäkringsverkets generaldirektör
            Anna Hedborg var om verket ville ändra eller hade ändrat sin bedömning.
            Det hade verket inte gjort.
          </note>
          <note>
            Finns det någon som helst anledning att tro att regeringen har
            bättre underlag för sin bedömning än vad Riksförsäkringsverkets
            ledning har?
          </note>
          <note type="speaker">
            Anf. 34 Statsrådet INGELA THALÉN (s):
          </note>
          <note>
            Fru talman! Regeringen bygger sitt beslutsunderlag på bedömningar
            från våra myndigheter i deras budgetframställningar. Så gör vi
            också när det gäller
          </note>
          <note>
            Riksförsäkringsverkets underlag. Med anledning av verkets framställning
            har vi skjutit till ytterligare pengar.
          </note>
          <note>
            Vi anser att vi har möjlighet att överblicka insatser på andra
            områden än de som rör enbart själva socialförsäkringsområdet.
            Det gäller insatser på arbetsmarknaden, på de enskilda arbetsplatserna
            och inom hälso- och sjukvård. Det innebär att vi vill avvakta
            utvecklingen under det kommande kvartalet.
          </note>
          <note>
            Vi kommer i anslutning till att vi behandlar budgeten för 2003
            naturligtvis att både värdera Riksförsäkringsverkets prognoser
            och göra en avvägning med det arbete vi själva gör inom Regeringskansliet.
          </note>
          <note>
            Då tar vi hänsyn till båda dessa när vi lägger fram våra förslag
            för 2003.
          </note>
          <note type="speaker">
            Anf. 35 BO KÖNBERG (fp):
          </note>
          <note>
            Fru talman! Bakgrunden till frågan var inte i första hand ekonomin
            utan bedömningen att det finns ett antagande om att den galopperande
            ökningen av sjukskrivningar kommer att fortsätta även under detta
            år.
          </note>
          <note>
            Jag kan också nämna för kammaren och för statsrådet att på genomgången
            i förmiddags visade man siffror från verkets sida som tyder på
            att detta ska fortsätta i fem år till. Det som regeringen har
            misslyckats med i fem år ska fortsätta i fem år. Detta var förmodligen
            med den otrevliga prognosen att den nuvarande regeringen ska sitta
            kvar.
          </note>
          <note>
            Finns det någon anledning att tro att den utveckling som har
            pågått i fem års tid kommer att brytas den närmaste tiden? Jag
            tycker inte att jag fick något vidare svar på frågan.
          </note>
          <note type="speaker">
            Anf. 36 Statsrådet INGELA THALÉN (s):
          </note>
          <note>
            Fru talman! Från min utgångspunkt får vi i den allra bästa av
            världar en socialdemokratisk regering också efter detta val. Jag
            kommer naturligtvis att vara en av dem som ser till att det blir
            så genom att övertyga människor om riktigheten i detta.
          </note>
          <note>
            När det gäller prognosen från Riksförsäkringsverket hade jag
            - precis som många andra - möjlighet att studera den rapport som
            lämnades in vid senaste månadsskifte. Det är sant att det under
            det gångna året har skett en ökning men att ökningstakten inte
            har fortsatt att öka. Vår bedömning är - och det är ingen dålig
            bedömning - att de insatser som nu görs från olika områden, inklusive
            de effekter som riksdagens beslut bör ge tillsammans med arbetsmarknadens
            parters insatser, ska vända utvecklingen. Den vaksamhet som nu
            finns på arbetsmarknaden och den uppmärksamhet som debatten i
            allmänhet bör ge innebär att lokala arbetsplatser och arbetsmarknadens
            parter uppmärksammas om nödvändigheten av att underlätta för de
            sjukfrånvarande att komma tillbaka till sina arbeten.
          </note>
          <note>
            Kameraövervakning i taxibilar
          </note>
          <note type="speaker">
            Anf. 37 BIRGITTA SELLÉN (c):
          </note>
          <note>
            Fru talman! Jag vill ställa en fråga till statsministern.
          </note>
          <note>
            Taxiförbundet har länge begärt att få övervakningskameror i taxibilarna.
            Jag har väckt motioner i frågan, men i riksdagen har socialdemokraterna
            varit tveksamma. Nu aktualiseras frågan efter det tragiska mordet
            i Sundsvall. I Stockholm har nu kammarrätten givit bifall till
            kameror i taxi, och det är på gång i
          </note>
          <note>
            Göteborg. Hur sedan justitieministern kommer att hantera beskedet
            vet vi inte än, men han verkar ha påverkats av mordet i Sundsvall
            och kommer kanske inte att överklaga. Det är tråkigt att ett mord
            måste inträffa innan lyhördheten kommer.
          </note>
          <note>
            Varje område måste dock ansöka om att få rätt att installera
            kameror innan kammarrätten fattar beslut.
          </note>
          <note>
            Det skulle vara betydligt enklare om det blev en lagändring.
            Övervakningskameror tillåts i banker, butiker och på andra offentliga
            platser. Det finns erfarenhet att ta del av från Norge, Danmark
            och Tyskland.
          </note>
          <note>
            Hur ser statsministern på att göra en lagändring så att taxibilar
            ska få förses med kameror?
          </note>
          <note>
            Anf. 38 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Det är en svår fråga. Det är lätt att hålla med om
            den argumentation som frågeställaren utvecklar, särskilt efter
            det som nyligen har hänt. Å
          </note>
          <note>
            andra sidan finns det andra argument, om den personliga integriteten
            och hur långt vi ska driva kameraövervakningen i samhället. Det
            är å ena sidan och å andra sidan.
          </note>
          <note>
            Vi har därför bett en utredare att gå igenom hela området. Vi
            ser naturligtvis motiven för att ha en övervakning i taxibilar.
            Vi förstår det. Samtidigt finns de andra invändningarna. Därför
            har vi bett utredaren att just titta på kameraövervakning i taxibilar.
            Han kommer att lämna sina synpunkter och sitt förslag i slutet
            av detta år. Sedan blir det en vanlig remissbehandling och därefter
            en proposition till riksdagen.
          </note>
          <note>
            Då är frågan om vi direkt i lagen ska ta in möjligheten att ha
            kameraövervakning i taxibilar.
          </note>
          <note>
            Hela det problemkomplex som nu så tragiskt har aktualiserats
            med anledning av mordet i Sundsvall är redan föremål för utredning.
            Vi föregriper inte utredningens resultat.
          </note>
          <note type="speaker">
            Anf. 39 BIRGITTA SELLÉN (c):
          </note>
          <note>
            Fru talman! Tack för det svaret. Jag kan bara tro att utredaren
            kommer fram till resultatet att det måste bli övervakningskameror.
          </note>
          <note>
            Det finns också ett annat problem när det gäller taxi, och det
            är GPS-systemet, som inte är tillräckligt utbyggt för att vara
            en trygghet att lita på. I det aktuella fallet kunde taxicentralen
            inte nå föraren när bilen hade kommit 3-4 mil utanför Sundsvall,
            som ändå ligger centralt.
          </note>
          <note>
            I Norrland har LRF gjort en undersökning av hur räckvidden är,
            med baktanken att se hur det är för jord- och skogsbrukare om
            det händer en olycka i skogen, hur man ska kunna nå fram. De har
            kommit fram till att det är skrämmande hur dåligt GPS-
          </note>
          <note>
            systemet fungerar.
          </note>
          <note>
            Detta är också aktuellt för taxichaufförer som åker runt i olika
            områden. Det är många yrkeskårer som är i behov av detta. Det
            måste bli en täckning snabbt.
          </note>
          <note>
            Hur ser statsministern på det problemet, i många områden, inte
            bara i Norrland?
          </note>
          <note>
            Anf. 40 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Det är som det alltid är med ny teknik. Den är många
            gånger efterlängtad och oerhört användbar. GPS är ett system som
            på många sätt är fantastiskt. Det är klart att vi önskar en snabb
            utbyggnad av detta. Sedan ska det ekonomiseras, betalas och genomföras.
            Det tar också sin tid.
          </note>
          <note>
            Jag har inget löfte att ge om att det ska skyndas på. Det kanske
            redan pågår ett sådant arbete - det vet jag ingenting om. Systemets
            kvaliteter och dess möjligheter till användning beskriver frågeställaren
            på ett korrekt sätt. Vi önskar självfallet alla att det ska gå
            så fort som möjligt, men jag har inget löfte att lämna på den
            punkten.
          </note>
          <note>
            Dansk flyktingpolitik
          </note>
          <note type="speaker">
            Anf. 41 KENT HÄRSTEDT (s):
          </note>
          <note>
            Fru talman! Jag har en fråga till statsministern med anledning
            av den i dagarna upprörda diskussionen om dansk flyktingpolitik.
          </note>
          <note>
            Låt mig först säga att jag delar den kritik och den oro som såväl
            statsministern som statsrådet Mona
          </note>
          <note>
            Sahlin gett uttryck för. Mona Sahlin har både rätten och skyldigheten
            att ta till orda om den slutenhet och den främlingsskepsis som
            i dag präglar dansk politik.
          </note>
          <note>
            För mig som ledamot från Helsingborg, beläget
          </note>
          <note>
            15 minuter från Danmark, är debatten naturligtvis av särskilt
            intresse. Vi befinner oss i en situation där vi jobbar mycket
            intensivt och aktivt för en starkare
          </note>
          <note>
            Öresundsintegration.
          </note>
          <note>
            Med anledning av det vill jag fråga statsministern:
          </note>
          <note>
            Vilka konsekvenser bedömer statsministern att detta kommer att
            få för relationerna och arbetet med Öresundsintegrationen när
            dansk politik verkar ta en introvert riktning?
          </note>
          <note>
            Anf. 42 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Jag hoppas att det inte ska få några konsekvenser
            alls. Den debatt vi nu har kanske också ska ses som ett uttryck
            för nordisk integration, nämligen att man inte längre för en debatt
            i ett EU-land helt nationellt utan att i den debatten deltar också
            politiker från andra länder. Det känns naturligt och riktigt.
          </note>
          <note>
            Vi har haft, tycker vi, god grund att kritisera den danska förändringen
            på flyktingpolitikens område, och det har gjorts. Sedan innebär
            inte det att vi för den sakens skull inte kan gå vidare i samarbete
            på andra områden. Det vore ju fruktansvärt om ett demokratiskt
            meningsutbyte i en sakfråga skulle resultera i att man därmed
            blåste av annat samarbete. Det tror jag inte kommer att hända.
          </note>
          <note>
            Jag vill vara väldigt noga med att säga att en generös flyktingpolitik
            och en generös asylpolitik är, för vår del, ett naturligt inslag
            i politiken. Sedan har vi en annan debatt, som förs samtidigt,
            och det är om en massiv arbetskraftsinvandring. Där har vi en
            mycket avvisande hållning.
          </note>
          <note type="speaker">
            Anf. 43 KENT HÄRSTEDT (s):
          </note>
          <note>
            Fru talman! Jag tog naturligtvis till orda med anledning av att
            man diskuterade klaffar på Öresundsbron. Jag har förstått att
            det inte är aktuellt.
          </note>
          <note>
            I Skåne har vi en alldeles speciell situation. I 16
          </note>
          <note>
            av våra 33 kommuner i Skåne har vi i dag främlingsskeptiska och
            främlingsfientliga partier. Många av dem känner nu morgonluft
            från våra danska och norska grannländer, där främlingsfientliga
            partier når framgång.
          </note>
          <note>
            Jag vill fråga statsministern om regeringen tänker ta några initiativ
            framöver för att motverka att de här strömningarna når till oss
            och för att vi framgent inte kommer att se främlingsfientliga
            partier i Sveriges riksdag.
          </note>
          <note>
            Anf. 44 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Jag tror inte att det finns någon naturlag som säger
            att vi i Sverige är befriade från den här typen av politisk utveckling.
            Det handlar om vilken politik vi för och vilket Sverige vi förmår
            utveckla tillsammans.
          </note>
          <note>
            Jag tror att det finns en sak som är mer viktig än någonting
            annat i det här sammanhanget, och det är att människor får uppleva
            trygghet. Människor som är otrygga blir rädda. Människor som är
            rädda är inte generösa. De hittar genast syndabockar, vänder sig
            mot någon annan och pekar ut honom eller henne:
          </note>
          <note>
            Det var hans fel! Det var hennes fel! De är annorlunda än vi!
          </note>
          <note>
            Lyckas vi hålla ihop våra samhällen, lyckas vi föra en politik
            för full sysselsättning och rättvis fördelning, där alla känner
            att de har rätt att vara med och tror på framtiden, motar vi bäst
            dessa främlingsfientliga partier. Misslyckas vi i det avseendet
            öppnar sig också Sverige för det vi har sett i Europa i övrigt.
          </note>
          <note>
            Ominriktning av försvaret
          </note>
          <note type="speaker">
            Anf. 45 ANNA LILLIEHÖÖK (m):
          </note>
          <note>
            Fru talman! Jag vill fråga försvarsministern om ominriktningen
            av försvaret enligt försvarsbeslutet år
          </note>
          <note>
            2000.
          </note>
          <note>
            Vi har i riksdagen beslutat att vårt försvar ska förnyas så att
            försvaret i form av insatsstyrkor och nationella skyddsstyrkor
            ska fungera år 2004. Nu är det oroande att vi i dagsläget är mycket
            långt från detta.
          </note>
          <note>
            I Försvarsmaktens budgetunderlag för nästa år finns fyra prioriteringar:
            internationella insatser, prototyper för nätverksförsvar, exportstöd
            och ett begränsat antal förband grupp 1. Dessa prioriteringar
            innebär kraftiga begränsningar i inriktningen av försvarets förändring
            i förhållande till riksdagens beslut.
          </note>
          <note>
            Min fråga till försvarsministern är då: Avser försvarsministern
            att bejaka denna prioritering, som innebär en sänkning av ambitionsnivån
            och en lägre målsättning, såsom föreslås i Försvarsmaktens budgetunderlag?
          </note>
          <note>
            Anf. 46 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Överbefälhavaren hade i uppgift att göra ett budgetunderlag
            som skulle kunna innebära att större resurser avsattes för de
            internationella operationerna. Det har Överbefälhavaren gjort.
            Därvid framkommer en del konsekvenser som han avråder från.
          </note>
          <note>
            Vi behandlar nu den här frågeställningen. Jag anser för min del
            att det ligger mycket i vad Överbefälhavaren har pekat på. Det
            är därför min förhoppning att vi inte ska behöva ta en del negativa
            förändringar i den inriktning som Försvarsmakten har för att kunna
            genomföra de förändringar som Försvarsmakten genomgår.
          </note>
          <note>
            Jag vill också säga att i årsberättelsen för förra året framkom
            det att alla förbandstyper har genomgått kvalitativa förbättringar.
            Det betyder att förändringsarbetet sker på ett sådant sätt att
            det innebär förbättringar också i nuet.
          </note>
          <note type="speaker">
            Anf. 47 ANNA LILLIEHÖÖK (m):
          </note>
          <note>
            Fru talman! Större delen av försvarsbeslutet gäller insatsorganisationen.
            Men den finns än så länge bara på papperet. Med tanke på budgetunderlagets
            inriktning kommer den inte att existera mer än i organisationstablåerna
            år 2004 heller. Det fordrar en helt annan satsning om vi ska ha
            en fungerande insatsorganisation. Det innebär att den ska vara
            utbildad och ha övat på plats inom två år.
          </note>
          <note>
            Att prioritera, fru talman, innebär att välja. Det innebär också
            att välja bort. I detta fall innebär beslutsunderlaget att vi
            kommer att välja bort att förverkliga riksdagens beslut.
          </note>
          <note>
            Jag vill förtydliga min fråga och upprepa den för försvarsministern.
            Hur avser försvarsministern agera i detta läge? Vad väljer man?
            Väljer man mer pengar eller sänkta ambitionsnivåer i förhållande
            till riksdagens beslut?
          </note>
          <note>
            Anf. 48 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är ett felaktigt påstående som frågeställaren
            gör. Insatsorganisationen är naturligtvis ett begrepp. Inom den
            finns olika delar av vår försvarsmakt. Marinen är i praktiskt
            taget hela sin omfattning tillgänglig inom ett fåtal dygn för
            att avvärja territoriella integritetsproblem eller, om det skulle
            ske något sådant, ett begränsat väpnat angrepp. Det gäller också
            våra flygstridskrafter. De är tillgängliga i den omfattning som
            är rimlig i förhållande till det säkerhetspolitiska läget.
          </note>
          <note>
            Den stora förändringen sker inom armén. De delar som används
            för de internationella insatserna är på en nivå som vi får anse
            vara fullt tillfredsställande.
          </note>
          <note>
            Det kanske viktigaste problemet gäller våra officerares möjligheter
            att leda högre förband. Jag anser att vi bör göra ytterligare
            under de kommande ett à två åren.
          </note>
          <note>
            Studiesocial utredning
          </note>
          <note type="speaker">
            Anf. 49 ERLING WÄLIVAARA (kd):
          </note>
          <note>
            Fru talman! Under hösten beslutade riksdagen om att för regeringen
            tillkännage behovet av en studiesocial utredning. Detta gjorde
            man för att man ville se över studenternas situation både vad
            avser trygghet och rättssäkerhet. Hur omfattas studenterna av
            skyddsnäten i samhället? Det kan handla om förändrad försörjningsbörda,
            familjeförhållanden, sjukdom osv. för studenterna under studietiden.
          </note>
          <note>
            Det har nu gått drygt ett halvår sedan riksdagsbeslutet fattades.
            Min fråga till utbildningsminister
          </note>
          <note>
            Thomas Östros blir om utredningen är tillsatt. När beräknar regeringen
            tillsätta den om det inte är gjort?
          </note>
          <note type="speaker">
            Anf. 50 Statsrådet INGELA THALÉN (s):
          </note>
          <note>
            Fru talman! Jag är medveten om att frågan ställdes till utbildningsministern,
            men eftersom den bereds i Socialdepartementet ska jag be att få
            svara
          </note>
          <note>
            Erling Wälivaara.
          </note>
          <note>
            Utredningsdirektiven är i huvudsak klara. Det vi nu håller på
            med är att söka efter en utredningsperson som är lämplig. Det
            är vår avsikt att lämna besked under försommaren.
          </note>
          <note type="speaker">
            Anf. 51 ERLING WÄLIVAARA (kd):
          </note>
          <note>
            Fru talman! Jag tackar ministern för svaret. Rapporter har visat
            att alkoholkonsumtionen är mycket hög bland studenter. Enligt
            uppgift från Lunds universitet dricker en student motsvarande
            75 centiliter starksprit per vecka. Mycket talar för att det är
            någonting som inte står riktigt rätt till.
          </note>
          <note>
            Hur ser ministern på detta? Borde inte även den aspekten finnas
            med i utredningsdirektiven?
          </note>
          <note type="speaker">
            Anf. 52 Statsrådet INGELA THALÉN (s):
          </note>
          <note>
            Fru talman! Det var länge sedan jag studerade.
          </note>
          <note>
            Det låter väldigt mycket, men jag utgår ifrån att rapporterna
            ändå är riktiga.
          </note>
          <note>
            Den studiesociala utredningen har något annan inriktning och
            ska inte titta just på alkoholkonsumtion eller andra ovanor, om
            jag får använda det uttrycket.
          </note>
          <note>
            Den tittar mera på sambandet mellan de studiesociala ekonomiska
            förutsättningarna och möjligheterna och samverkan mellan olika
            trygghetssystem som studenterna är berörda av. Men det är ingenting
            som hindrar att man innan man bestämmer sig för hur utredningen
            ska se ut också prövar den fråga som
          </note>
          <note>
            Erling Wälivaara tar upp, även om det inte var avsikten från
            början.
          </note>
          <note>
            Krigsmateriel till Indien
          </note>
          <note type="speaker">
            Anf. 53 LARS ÅNGSTRÖM (mp):
          </note>
          <note>
            Fru talman! Jag har en fråga till statsministern.
          </note>
          <note>
            Det är med förfäran som vi i dagens morgontidningar ser hur konflikten
            mellan de två kärnvapenstaterna
          </note>
          <note>
            Indien och Pakistan trappas upp. Över en miljon soldater har
            mobiliserats kring gränsen. Den indiska premiärministern sade
            i går att tiden nu har kommit för en avgörande strid. Var beredda
            på uppoffringar, men vårt mål är seger, sade han.
          </note>
          <note>
            Detta oroar statsledare runtom i världen som försöker gå in och
            medla. Det mest konkreta bidraget från svenska sida tycks vara
            att vara en av de viktigaste leverantörerna av krigsmateriel och
            ammunition till Indien - krigsmateriel och ammunition som är en
            förutsättning för att Indien ska kunna fortsätta att trappa upp
            konflikten.
          </note>
          <note>
            Miljöpartiet delar fredsrörelsens krav på att Sverige med omgående
            verkan ska stoppa dessa leveranser. Min fråga till statsministern
            är denna: Kommer statsministern att agera för att stoppa leveranserna
            av krigsmateriel och ammunition till Indien från Sverige?
          </note>
          <note>
            Anf. 54 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Vi har en omfattande försvarsindustri i Sverige.
            Det är en konsekvens av den säkerhetspolitiska linje vi har valt.
            För att den ska överleva har vi också accepterat att den får exportera.
            Exporten är omgärdad av mycket stränga restriktioner.
          </note>
          <note>
            Det är inte aktuellt med några nya åtaganden mot
          </note>
          <note>
            Indien. Däremot har vi sedan tidigare ett åtagande som vi fullföljer.
            Det åtagandet kan vi gå ur, om vi följer vårt eget regelverk,
            om FN exempelvis fattar beslut om ett vapenembargo.
          </note>
          <note>
            Jag tror att det är viktigt att också i sådana här krislägen
            hålla fast vid det regelverk vi har. Om vi inte gör det blir det
            fullständigt omöjligt att ha tilltro till det också i andra sammanhang.
          </note>
          <note type="speaker">
            Anf. 55 LARS ÅNGSTRÖM (mp):
          </note>
          <note>
            Fru talman! Vi vet hur regeringen har kringgått riksdagens riktlinjer
            just när det gäller export till
          </note>
          <note>
            Indien. Avtalen har hemligstämplats. Till dem som är intresserade
            kan jag säga att de ligger på min hemsida www.larsangstrom.nu.
          </note>
          <note>
            Statsministern hänvisar vidare till att det är svensk försvarsindustri,
            men faktum är att det är en industri som har amerikansk ägare
            - US Defense. Det är amerikanska aktieägare som tjänar på denna
            export.
          </note>
          <note>
            Frågan är om statsministern är beredd att bidra till att försöka
            stoppa flödet av vapen till konflikten eller om han hellre värnar
            de amerikanska aktieägarna. Det första svaret antyder att statsministern
            inte är beredd att agera. Då blir fråga nr 2 om statsministern
            är beredd att i FN verka för ett vapenexportembargo gällande Indien
            och Pakistan i den mycket farliga situation som nu råder.
          </note>
          <note>
            Anf. 56 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Först vill jag ta upp det som sades om de amerikanska
            aktieägarna. Det är en onödig tillspetsning av frågan. Produktionen
            sker i Karlskoga.
          </note>
          <note>
            Vi känner till bakgrunden. Det är en industri som har byggts
            upp därför att vi ville och fortfarande vill stå utanför militärallianser.
            Det måste vi erkänna om vi ska vara trovärdiga i vår säkerhetspolitik.
          </note>
          <note>
            Jag utesluter inte att vi kan komma att driva på en diskussion
            om ett vapenembargo i FN. Det sker i så fall först vid ett tillfälle
            då vi tror att vi kommer att få framgång, att uppslutningen blir
            total och att stormakterna inte lägger in veto.
          </note>
          <note>
            Det är sakläget. Vi har alla all anledning att vara djupt bekymrade
            över utvecklingen i denna del av världen. Det finns en potentiell
            risk när det gäller de stater som här har nämnts. Det känner vi
            till. Vi har ett åtagande sedan lång tid tillbaka. Det känner
            vi också till. Vi ska fullgöra det inom ramen för det regelverk
            som finns. Jag tror att det är oerhört viktigt att vi är noggranna
            med att följa de regler och förordningar vi själva har satt upp.
            Här finns ingen som helst önskan om att missleda riksdagen. Tvärtom
            ska vi tala klarspråk och också våga stå för besluten när det
            är obehagligt.
          </note>
          <note>
            Kvinnors kompetens
          </note>
          <note type="speaker">
            Anf. 57 KARIN PILSÄTER (fp):
          </note>
          <note>
            Fru talman! Jag vill ställa min fråga till statsministern, för
            det är en övergripande fråga. Den rör inte bara den majoritet
            av befolkningen som är kvinnor utan faktiskt oss alla.
          </note>
          <note>
            Vi berömmer oss ofta av att vara världens mest jämställda land.
            Visst har det hänt mycket. Kvinnor har rösträtt. Gifta kvinnor
            har rätt att arbeta och i stort sett också rätt att betala sin
            egen skatt. Vi har en bra kvinnorepresentation i riksdag och regering.
            Men samtidigt består löneskillnaderna, och glastaket finns kvar.
            Sverige får kritik av FN:s jämställdhetsorgan
          </note>
          <note>
            CEDAW för att det är svårt för kvinnor att nå toppen.
          </note>
          <note>
            Jämställdhet handlar inte bara om antal. Det handlar om makt.
            Och där har staten ett mycket stort ansvar, inte bara för lagstiftningen
            utan också för sitt eget agerande. Vi har bara 7 % kvinnor i styrelserna
            för de stora statligt ägda börsbolagen. Löneskillnaderna i Regeringskansliet
            ökar t.o.m., och det är få kvinnor som leder utredningar.
          </note>
          <note>
            Jag skulle därför vilja fråga statsministern om han delar Bosse
            Ringholms uppfattning att det särskilt på det ekonomiska området
            finns få kompetenta kvinnor som skulle kunna leda utredningar
            om hur politiken ska utvecklas.
          </note>
          <note>
            Anf. 58 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Jag hoppas att det var ett litet felcitat på slutet,
            därför att sådan är inte min bild. Jag har jobbat väldigt mycket
            med offentlig ekonomi och fattat många svåra beslut och gått igenom
            svåra processer, och jag har nästan genomgående arbetat tillsammans
            med utomordentligt kompetenta kvinnor. Så detta är inte riktigt
            min bild.
          </note>
          <note>
            Sedan är det här en fråga där vi successivt blir bättre från
            statens sida. Vi är inte bra, men vi blir bättre. Jag kunde redovisa
            det för KU nyligen när vi gick igenom den statliga utnämningspolitiken,
            där också jämställdhetsfrågan är ett viktigt inslag. Vi har också
            vad gäller lönesättningen i Regeringskansliet i den sista löneförhandlingsomgången
            sett till att rätta till de skevheter som finns. I den meningen
            har vi också tagit ett kliv i rätt riktning.
          </note>
          <note>
            Men man får hela tiden se upp. Det här är inte segrar som vinns
            en gång för alla, utan det är en ständigt pågående kamp, och här
            gäller det att ha medvetenhet och vaksamhet.
          </note>
          <note type="speaker">
            Anf. 59 KARIN PILSÄTER (fp):
          </note>
          <note>
            Fru talman! Det är kanske lätt att frågan uppfattas som retorisk,
            om det är svårt att hitta kompetenta kvinnor på det ekonomiskpolitiska
            området, eftersom det var Göran Persson som utsåg Bosse Ringholm.
          </note>
          <note>
            Men likafullt tycker jag att det här är en fråga som har stor
            betydelse. Det handlar ju om kvinnors situation, kvinnors ekonomiska
            makt och kvinnors möjlighet att kombinera barn och arbete. De
            höga sjukskrivningstalen just för kvinnor och allt det är ju effekter,
            tror jag, av att vi lider brist på ett jämställdhetssynsätt, framför
            allt inom det ekonomiskpolitiska området. Och kvinnors och mäns
            olika vardagar kommer inte till sin rätt.
          </note>
          <note>
            Från politiker ropas det ofta på lagstiftning och på kvotering
            i näringslivet, och i näringslivet säger man att det inte finns
            möjlighet till barnomsorg och städhjälp. Det är alltså ingen som
            ska göra någonting åt saken, och mellan politiker som skyller
            på näringsliv och näringsliv som skyller på politiker kläms just
            kvinnor.
          </note>
          <note>
            Jag skulle inte vilja upprepa min fråga utan komma med en uppmaning:
            Se till att prioritera kvinnors kompetens och värdera den kompetens
            som kvinnor har! Se till att utse kvinnor att leda arbetet med
            ekonomiskpolitiska frågor, för där har det sannerligen hänt väldigt
            lite under de senaste åtta åren!
          </note>
          <note>
            Anf. 60 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Jag håller inte med om detta. Jag kan säga att den
            huvudsakliga arbetsinsatsen - ledningsmässigt och i dagligt utredningsarbete
            - för att ta
          </note>
          <note>
            Sverige ur den statsfinansiella kris som ju Folkpartiet hade
            ett visst medansvar för gjordes av kvinnor på
          </note>
          <note>
            Finansdepartementet. Jag hade förmånen att få jobba ihop med
            dem under några år, och mot den bakgrunden kan jag bestämt säga
            att det som nu påstås i frågeställningen inte stämmer.
          </note>
          <note>
            Sedan har vi ingen anledning att säga att vi är nöjda. Det är
            vi inte. Vi tycker att det går för sakta.
          </note>
          <note>
            Vi jobbar på åt rätt håll och försöker att anstränga oss mer
            än tidigare. Men även om vi inte är tillräckligt bra eller perfekta
            på den statliga sidan ska vi ju inte acceptera att den privata
            sidan totalt tycks strunta i frågan. Det är en förlust för kvinnor.
            Det är en förlust för Sverige. Det är en förlust för företagsamheten.
          </note>
          <note>
            Det är en förlust för oss alla.
          </note>
          <note>
            Vi ska se felen hos oss själva men inte låta detta förlama, så
            att vi avstår från att ställa krav på andra.
          </note>
          <note>
            Det ska vi göra, också på folkpartister.
          </note>
          <note>
            Ratificering av tilläggsprotokoll till FN-konvention
          </note>
          <note type="speaker">
            Anf. 61 LENA EK (c):
          </note>
          <note>
            Fru talman! Min fråga riktar sig till statsministern och handlar
            faktiskt också om jämställdhet.
          </note>
          <note>
            Det finns en mycket tung FN-konvention som handlar om avskaffande
            av diskriminering av kvinnor. Till denna konvention finns ett
            protokoll om att man kan medge enskilda människor rätten att klaga
            om de har blivit diskriminerade. Samtliga EU-
          </note>
          <note>
            medlemsstater har ratificerat detta protokoll utom
          </note>
          <note>
            Sverige, Portugal och Belgien. Det är ett mycket dåligt facit.
            Och om man ska kvalitetsmäta det som statsministern sade i det
            förra anförandet så vill jag säga att här finns mycket att göra.
          </note>
          <note>
            Min fråga är: När kommer regeringen att föreslå att Sverige ska
            ratificera tilläggsprotokollet till FN:s kvinnodiskrimineringskonvention?
          </note>
          <note>
            Anf. 62 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Där blir jag svaret skyldig. Jag tittar vädjande
            på mina statsrådskolleger och undrar om de vet någonting om beredningsläget
            just nu i Regeringskansliet. Det vet de inte, inte jag heller.
            Vi får återkomma med svaret på den frågan, i skriftlig form eller
            vid ett tillfälle då statsråd som ansvarar för frågan är närvarande
            i kammaren.
          </note>
          <note type="speaker">
            Anf. 63 LENA EK (c):
          </note>
          <note>
            Fru talman! Det här är möjligen en teknisk fråga, men nog är
            statsministern, som chef i regeringen, ansvarig också för jämställdheten.
          </note>
          <note>
            Det gavs ett löfte 1999 om att Sverige skulle ratificera detta
            tilläggsprotokoll. Sedan dess har ingenting hänt, och det är beklagligt.
            Precis som Karin
          </note>
          <note>
            Pilsäter tidigare sade finns det nämligen vissa frågor som man
            faktiskt kan diskutera i det här sammanhanget.
          </note>
          <note>
            När den utvärderingskommitté, CEDAW, som är kopplad till den
            här konventionen tittade på situationen i Sverige kritiserade
            man lönegapet mellan kvinnor och män, det låga antalet kvinnor
            på höga beslutsposter, våldet mot kvinnor, den tilltagande handeln
            med kvinnor och diskrimineringen av invandrarkvinnor, för att
            ta några punkter. Det är alltså väldigt allvarliga samhällsproblem.
            Samtidigt konstaterar
          </note>
          <note>
            Jämo, när JämO utvärderar just utnämningspolitiken, att 5 av
            37 arbetande utredningar på Finansdepartementet är ledda av en
            kvinna - 5 av 37! Och när finansministern får frågan säger han
            att det är svårt att hitta kvinnor som har rätt kompetens. Pratar
            statsministern och finansministern om samma departement, och vad
            ska man göra åt den här inställningen? Vad tycker statsministern
            att man ska göra?
          </note>
          <note>
            Anf. 64 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Frågan var: När ska detta ratificeras?
          </note>
          <note>
            Det kan jag inte svara på, och det är ganska naturligt.
          </note>
          <note>
            När nu frågan om utredningsarbete på Finansdepartementet preciseras
            förstår jag bättre Bosse Ringholms svar. På finansen är det väldigt
            ofta frågor av juridisk karaktär som utreds, och det är i en begränsad
            krets som man hittar utredare. Det var möjligen det som vägledde
            honom i hans svar.
          </note>
          <note>
            Sedan ska vi naturligtvis kritisera Sverige. Vi har naturligtvis
            mycket att vara stolta över, men vi är inte nöjda. Det finns ständigt
            anledning till en samhällskritik. Å andra sidan ska den vara trovärdig
            och bita ordentligt, och det är klart att vi inte tillhör de stater
            i världen som har prioriterat detta lägst, som man kan få intryck
            av när man hör frågeställaren.
          </note>
          <note>
            Vi arbetar med det här. Det är en rikedom för oss, och det är
            en tillgång för vårt land. Det tror jag att vi alla inser, men
            låt inte kritiken bli av ett sådant slag att man tror att vi inte
            ens har börjat, för det vet alla att vi verkligen gjort, och det
            har varit bra för Sverige.
          </note>
          <note>
            Atomsopor i Murmanskområdet
          </note>
          <note type="speaker">
            Anf. 65 LENNART GUSTAVSSON (v):
          </note>
          <note>
            Fru talman! Ett av de största miljöhoten i vår närhet är atomsoporna
            i Murmanskområdet. Frågan om ett saneringsavtal har under en lång
            tid varit central för samarbetet inom det s.k. Barentsrådet -
            det har den varit under hela Barentsrådets tid, sedan 1993.
          </note>
          <note>
            Nu när ett internationellt avtal verkade vara klart kommer en
            mängd ryska invändningar, så min fråga som jag riktar till statsministern
            blir: På vilket sätt agerar regeringen för att vi nu äntligen
            ska få ett avtal till stånd?
          </note>
          <note>
            Anf. 66 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Det är rätt att det här är en mycket krånglig förhandling.
            Jag kan också säga att jag själv känner en djup besvikelse över
            att inte ryssarna har tillträtt detta avtal. Det handlar om att
            ta hand om atomsopor, och det handlar om att världen runtomkring
            Ryssland är beredd att satsa resurser för att göra detta.
          </note>
          <note>
            Här möts vi av ett väldigt långhalande från ryssarnas sida. Man
            diskuterar exempelvis sådana saker som vad som händer om utländska
            räddningsarbetare kommer in och förorsakar en skada eller blir
            skadade.
          </note>
          <note>
            Hur ska det regleras juridiskt? Här är ryssarna utomordentligt
            kallsinniga.
          </note>
          <note>
            Jag känner mig besviken, för det är precis ett år sedan, i dagarna,
            som vi fick till stånd ett avtal med ryssarna. Det var alltså
            under det svenska ordförandeskapet i EU. Avtalet heter MNEPR.
            Det är ett avtal i praktiken. I slutsatserna från toppmötet i
            Moskva skrevs det in att under det svenska ordförandeskapet skulle
            detta avtal fullföljas. Det har inte skett. Nu träffar jag president
            Putin igen om några veckor, och då kommer jag tyvärr att få anledning
            att ta upp frågan en gång till.
          </note>
          <note type="speaker">
            Anf. 67 LENNART GUSTAVSSON (v):
          </note>
          <note>
            Fru talman! Jag är också oroad över att det, när man nästan verkar
            vara framme, tyvärr inte händer någonting. Vad jag förstår ska
            den här frågan upp på ett toppmöte mellan EU och Ryssland i Moskva
            den
          </note>
          <note>
            28 maj. Jag hoppas att man från svenskt håll kraftfullt trycker
            på för att den här frågan ska få ett stort utrymme vid det mötet.
          </note>
          <note>
            Förutom agerandet via EU är Sverige nu ordförandeland i Barentsrådet.
            Vad jag förstår har förhoppningarna och planerna varit att man
            ska kunna ha ett internationellt avtal som undertecknas i Luleå
            i slutet av juni. Min följdfråga blir egentligen vilka förhoppningar
            statsministern har om att ett avtal, som planerat, ska kunna undertecknas
            i Luleå i slutet av juni.
          </note>
          <note>
            Anf. 68 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Vi hoppas att så ska bli fallet även om jag inte
            känner mig övertygad. Det är rätt som Lennart Gustavsson säger,
            vi har först toppmötet mellan
          </note>
          <note>
            EU och Ryssland. Där kommer detta att tas upp igen.
          </note>
          <note>
            Vi har sedan det vi kallar för Östersjöstaternas råd och toppmötet
            som vi ska ha i S:t Petersburg i början av juni. Det är i det
            sammanhanget som jag också kommer att ha en överläggning med president
            Putin.
          </note>
          <note>
            Också där kommer detta att tas upp. Så har vi Barentsrådet. Det
            saknas alltså inte organ eller forum för att diskutera frågan.
          </note>
          <note>
            Dock är det en väldig kallsinnighet, och det är oerhört tungförhandlat
            med ryssarna trots att svenskar, norrmän, amerikaner och andra
            är beredda att skjuta till pengar för att hantera de enorma mängder
            atomsopor som finns i den kanske mest känsliga naturmiljön på
            detta jordklot, Barentsområdet. Vi tänker jobba vidare, göra vad
            vi kan och anstränga oss. Jag hoppas att ryssarna kommer oss till
            mötes.
          </note>
          <note>
            Främlingsfientliga partier
          </note>
          <note type="speaker">
            Anf. 69 HOLGER GUSTAFSSON (kd):
          </note>
          <note>
            Fru talman! Detta är en fråga till statsministern.
          </note>
          <note>
            Om man ser ut över Europa är det tyvärr så att det har uppstått
            ett antal populistiska och främlingsfientliga partier. Det har
            också skett efter en tid av socialdemokratiskt regeringsinnehav.
            Jag vill fråga statsministern: Tror statsministern att detta är
            en tillfällighet eller finns det någon koppling i detta samband?
          </note>
          <note>
            Anf. 70 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Jag kan bara konstatera att de här partierna ofta
            används som underlag av konservativa och kristdemokratiska partier
            för att de ska få bilda regering. Där kanske det finns ett samband.
          </note>
          <note>
            Vad vi har sett är ju ett Europa som har präglats av väldiga
            spänningar under 90-talet. En del länder har inte lyckats pressa
            tillbaka arbetslösheten på ett sätt som har gjort att alla människor
            känner sig delaktiga i samhällsutvecklingen. Jag tror att det
            är en avgörande fråga.
          </note>
          <note>
            Det är också därför som jag är så oerhört rädd för de partier
            - jag vet inte om frågeställarens parti har anslutit sig än till
            den samlade borgerligheten - som kräver en massiv arbetskraftsinvandring.
            Det är klart, skulle vi öppna upp för sådant också i Sverige i
            det här läget tror jag att vi skulle få ökade spänningar också
            i vårt land.
          </note>
          <note>
            Så jag menar nog att en politik som misslyckats med att knäcka
            långtidsarbetslösheten och få med alla regioner i länderna är
            en orsak till att människor känner desperation och utanförskap.
            Det är ett misslyckande för de regeringar som har suttit - ja.
            Och det är naturligtvis ännu värre för regeringar som tillträder
            och låter sig stödjas av partier av detta slag. Det är allvarligt.
          </note>
          <note type="speaker">
            Anf. 71 HOLGER GUSTAFSSON (kd):
          </note>
          <note>
            Fru talman! Jag har efter kontakter så sent som i dag förvissat
            mig om att de kristdemokratiska partierna kommer att tillsätta
            en arbetsgrupp för att diskutera hur man ska hantera de här frågorna
            i Europa.
          </note>
          <note>
            Det är alltså ett stort bekymmer för samtliga. Min fråga är:
            Finns det en motsvarande diskussion inom de socialdemokratiska
            partierna?
          </note>
          <note>
            Anf. 72 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Jag tycker att det är utmärkt som
          </note>
          <note>
            Holger Gustafsson säger att de kristdemokratiska partierna tar
            den här debatten. Jag tror att det är väldigt välgörande. Det
            finns ju egentligen två stora strömningar i Europa. Det finns
            några konservativa partier, ja, men det finns kristdemokratiska
            och socialdemokratiska partier. Det är huvudalternativen i europeisk
            politik, och vi har båda anledning att vara väldigt tydliga i
            avståndstagandet mot den här typen av nya partier och grunna ordentligt
            på varför det här inträffar.
          </note>
          <note>
            Det finns naturligtvis politiska förklaringar. Vi har en fortgående
            diskussion inom det europeiska socialdemokratiska partiet. Vi
            har ju inte i något land hamnat i det läget att vi stöder oss
            på ett sådant här parti i regeringsställning, och det hoppas jag
            verkligen att vi slipper uppleva.
          </note>
          <note>
            Försäkringskassornas arbetsmiljö
          </note>
          <note type="speaker">
            Anf. 73 MARGIT GENNSER (m):
          </note>
          <note>
            Fru talman! Jag har en fråga till socialförsäkringsministern.
            Sjukskrivningsfrekvensen på försäkringskassorna ligger nu på topp,
            mellan 7,4 % och
          </note>
          <note>
            7,5 %, vilket är 50 % mer än genomsnittet. Det beror naturligtvis
            på den höga sjukskrivningsfrekvensen som sådan. Arbetet har inneburit
            mycket belastning.
          </note>
          <note>
            Då finns det på kort sikt bara två sätt att lösa det här på.
            Det ena är att avlasta försäkringskassorna, t.ex. att lyfta ut
            någon verksamhet. Det andra är att minska inflödet. Jag undrar
            om socialförsäkringsministern snabbt, inom det här kvartalet eller
            nästa, har för avsikt att sätta in sådana åtgärder.
          </note>
          <note type="speaker">
            Anf. 74 Statsrådet INGELA THALÉN (s):
          </note>
          <note>
            Fru talman! Om Margit Gennser talar om att före sommaren gå in
            och genomföra dramatiska förändringar inom socialförsäkringsadministrationen
            tänker regeringen inte göra det. Däremot är det så att det naturligtvis
            pågår en diskussion om på vilket sätt man ska kunna hantera en
            resursförstärkning för försäkringskassorna.
          </note>
          <note>
            Det pågår också, vilket kanske är än viktigare, ett långsiktigt
            arbete med teknikutveckling som ska underlätta. Det handlar både
            om den stora ålderspensionsreformen och om annat handläggningsstöd.
            Det pågår dessutom ett förändringsarbete där man avlastar försäkringskassor
            vissa ärendeslag genom att de koncentreras till sådana kassor
            som har större möjligheter att arbeta med vissa speciella ärendeslag,
            t.ex. hantering av efterlevandepension. Regeringen har redan fattat
            ett sådant beslut, att koncentrera denna handläggning till Norrbottenkassan.
          </note>
          <note>
            Det handlar alltså om båda de saker som Margit
          </note>
          <note>
            Gennser tar upp, dvs. om att avlasta genom att göra omgrupperingar
            av hanteringen och om att tillföra resurser.
          </note>
          <note type="speaker">
            Anf. 75 MARGIT GENNSER (m):
          </note>
          <note>
            Fru talman! Medan gräset gror dör kon. Vi är i ett krisläge.
            Alltså måste man sätta in snabba åtgärder. I
          </note>
          <note>
            alla fall måste man ge signaler om att dessa snabba åtgärder
            kommer. Det finns olika sätt. Man kan lyfta ut arbetsolycksfallsförsäkring.
            Man kan lyfta ut trafikskadorna. Naturligtvis kan man också se
            till att läkarna får snabb utbildning om hur man sjukskriver.
          </note>
          <note>
            Det har vi ju talat om de senaste två åren. Där vet vi att vi
            kan få effekt. Då kunde man börja planera en sådan verksamhet,
            i alla fall inför fjärde kvartalet.
          </note>
          <note>
            Finns det sådana planer eller ska vi bara titta på denna utveckling
            och inte försöka stoppa de röda siffrorna?
          </note>
          <note type="speaker">
            Anf. 76 Statsrådet INGELA THALÉN (s):
          </note>
          <note>
            Fru talman! Jo, vi ska stoppa de röda siffrorna genom att skapa
            en arbetsmiljö för de anställda inom försäkringskassorna så att
            de på samma sätt som alla andra får rätt att arbeta i en god arbetsmiljö.
          </note>
          <note>
            Jag tror inte, beträffande de konkreta förslag som
          </note>
          <note>
            Margit Gennser nu lyfter in, att beslut i den riktningen skulle
            innebära någon drastisk förbättring för de anställda. Det är organisationsfrågor
            som är ganska omfattande. Oavsett att jag i sak inte delar Margit
          </note>
          <note>
            Gennsers uppfattning när det gäller själva förslagen kräver den
            typen av förändringar en hel del arbete också ute på de lokala
            försäkringskassorna.
          </note>
          <note>
            Men det pågår ett förändringsarbete i gynnsam riktning, och det
            pågår också diskussioner om på vilket sätt vi ska kunna stödja
            försäkringskassorna.
          </note>
          <note>
            Jag vet också att man inom Försäkringskasseförbundet tillsammans
            med de anställdas organisationer diskuterar hur arbetsmiljön ska
            bli bättre så att man lättare kan uppnå arbetstillfredsställelse
            för de anställda.
          </note>
          <note>
            Sedan är det självklart så att den riktigt stora frågan handlar
            om att minska tillflödet av sjukanmälningar och att beta av den
            långtidssjukfrånvaro vi har.
          </note>
          <note>
            Tandhygienistutbildningen
          </note>
          <note type="speaker">
            Anf. 77 ULLA-BRITT HAGSTRÖM (kd):
          </note>
          <note>
            Fru talman! Jag skulle vilja ställa en fråga om tandhygienisters
            utbildning till utbildningsminister
          </note>
          <note>
            Thomas Östros.
          </note>
          <note>
            I dag har sju av åtta lärosäten treårig utbildning för tandhygienister.
            Det handlar mycket om att de ska ha en fördjupad kunskap på äldreområdet,
            på barnområdet osv. Nu kommer det förslag om att man skulle kunna
            göra tandhygienistutbildningen tvåårig, vilket skulle vara ett
            sätt att försämra den utbildning som redan i dag pågår. I dag
            har vi sex disputerade tandhygienister och tio doktorander, och
            oral hälsa börjar bli ett tydligt begrepp i den akademiska världen.
          </note>
          <note>
            Kommer Thomas Östros att tillåta att den här utbildningen försämras
            efter de förslag som är på väg?
          </note>
          <note>
            Anf. 78 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Nej, det finns i det här läget inga planer på denna
            typ av förändring av tandhygienistutbildningen. Däremot har vi
            ett problem inom området i och med att tandsköterskeutbildningen
            i princip har försvunnit från våra gymnasieskolor. Många elever
            har inte känt ett intresse för den utbildningen och söker en annan
            väg att skaffa sig fördjupad kunskap.
          </note>
          <note>
            Då handlar det om en yrkesutveckling inom tandhygienistområdet
            där vi naturligtvis måste föra ett resonemang med de olika aktörerna.
            Innan dess kommer vi inte att göra den här typen av förändringar.
          </note>
          <note>
            Jag ser framför allt inte en förkortning som huvudvägen att gå,
            snarare att via fördjupning locka fler till det här viktiga området.
          </note>
          <note type="speaker">
            Anf. 79 ULLA-BRITT HAGSTRÖM (kd):
          </note>
          <note>
            Fru talman! Tandhygienistutbildningen är ju en högskoleutbildning
            och leder till ett självständigt yrkesansvar. Tandsköterskorna
            inom gymnasieområdet är en helt annan grupp med en helt annan
            utbildning, och dessa kan egentligen inte kan jämföras.
          </note>
          <note>
            I proposition 1997/98:112 sägs det att regeringen avser att ge
            Högskoleverket i uppdrag att bedöma de utbildningsmässiga och
            ekonomiska konsekvenserna av Socialstyrelsens förslag till kompetensområde
            för tandhygienister. Det här har ännu inte satts i sjön, trots
            att det kom 1997/98. Det här med kompetenskraven är ännu inte
            färdigdiskuterat, och därför finns det en väldig oro att det ganska
            snabbt ska komma en försämring av utbildningen till stånd. Det
            är därför det är viktigt att lyfta fram denna fråga.
          </note>
          <note>
            Det verkar dock som Thomas Östros kommer att hålla kvar den treåriga
            utbildningen.
          </note>
          <note>
            Anf. 80 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Som jag sade är detta ett område som vi tittar på
            i sammanhang med att tandsköterskeutbildningen i princip har försvunnit.
            Det är därför det finns ett samband. Det handlar naturligtvis
            om att hur vi kan utveckla de här arbetsplatserna med välutbildade
            människor och rekrytera ungdomar till de här områdena. Det är
            inte samma yrkesgrupp, men yrkesutbildningen måste ses över i
            ett sammanhang. Vi har inte nu några planer på att gå den väg
            som Ulla-Britt
          </note>
          <note>
            Hagström pekar på.
          </note>
          <note>
            Kommundelningar
          </note>
          <note type="speaker">
            Anf. 81 INGER RENÉ (m):
          </note>
          <note>
            Fru talman! Jag har en fråga till demokratiminister
          </note>
          <note>
            Britta Lejon.
          </note>
          <note>
            Om regeringen och Britta Lejon menar allvar med att demokratin
            skulle öka om vi hade fler förtroendevalda, varför gör då inte
            demokratiministern allt vad hon kan för att de kommundelar som
            arbetar för att bli självständiga också får den möjligheten?
          </note>
          <note type="speaker">
            Anf. 82 Statsrådet BRITTA LEJON (s):
          </note>
          <note>
            Fru talman! Den här regeringen har ändå - det tror jag att Inger
            René måste hålla med om - gjort en hel del under senare tid för
            att försöka fokusera på villkoren för de förtroendevalda runtom
            i Sveriges rike.
          </note>
          <note>
            Senast för några veckor sedan röstade riksdagen igenom ett antal
            förslag i demokratipropositionen som innebär att vi underlättar
            för människor att ta på sig ett ansvar som förtroendevalda. Det
            är viktigt. Men självfallet kan inte det vara de enda åtgärder
            vi vidtar.
          </note>
          <note>
            Människors vilja att vara med och ta sin del av ansvaret för
            den svenska demokratin hänger på en mängd olika saker. Politiken
            måste kännas angelägen.
          </note>
          <note>
            Det måste vara möjligt att förena privatliv med politik. Det
            handlar om möjligheterna att påverka internt inom partierna och
            hur medlemsdemokratin ser ut där.
          </note>
          <note>
            Sedan är det naturligtvis viktigt att de kommuner vi har i Sverige
            är väl avpassade för att leva upp till alla sina uppdrag.
          </note>
          <note type="speaker">
            Anf. 83 INGER RENÉ (m):
          </note>
          <note>
            Fru talman! Naturligtvis håller jag till stora delar med om demokratiministerns
            historieskrivning när det gäller vikten av ökad demokrati i Sverige
            och sätten att komma dithän. Men jag är inte säker på att
          </note>
          <note>
            Heby, Torslanda, Askim, Ljungskile och en del andra kommuner
            och kommundelar håller om demokratiministerns historieskrivning
            när det gäller möjligheterna att, om jag får uttrycka mig så,
            knoppa av kommuner.
          </note>
          <note>
            Jag tog reda på siffror från min kommun. Jag bor i
          </note>
          <note>
            Partille kommun, som aldrig har varit annat än avknoppad i hela
            sitt liv. Den är precis medelstor vad gäller invånarantalet för
            svenska kommuner, och det finns 345 förtroendevalda. Det innebär
            att det finns mer än en förtroendevald på 100 invånare, och det
            tycker jag är ett ganska bra mått på möjligheterna till demokratiskt
            utbyte mellan politiker och invånare.
          </note>
          <note>
            Jag upprepar min fråga: Vad gör demokratiministern för att dessa
            och andra kommundelar som vill knoppas av ska få den möjligheten?
          </note>
          <note type="speaker">
            Anf. 84 Statsrådet BRITTA LEJON (s):
          </note>
          <note>
            Fru talman! Regeringen har att ta ett ansvar för helheten när
            vi ser över hur landet är indelat i lokala nivåer. Dit hör bl.a.
            demokratiaspekter. Självfallet väger de tungt. Självfallet väger
            befolkningens uppfattning i de här frågorna jättetungt. Men vi
            har också, som Inger René väl känner till, att se till helheten
            så att de kommuner som finns har ekonomiska förutsättningar att
            stå för t.ex. en väl fungerande skola och äldrevård. Allt detta
            måste vägas samman.
          </note>
          <note>
            Under den senare perioden har vi sagt ja till en sådan här kommundelning:
            Knivsta kommun lösgör sig från Uppsala. I andra fall har vi sagt
            nej. Då finns det argument för varför vi kommit fram till bedömningen
            att det inte har varit lämpligt.
          </note>
          <note>
            Låt mig avslutningsvis säga Inger René att det inför höstens
            val finns 24 kommuner i Sverige som kommer att minska antalet
            förtroendevalda. Det här är inte enbart en fråga om de kommundelar
            som hade velat bli kommuner. Framför allt är det en fråga för
            alla kommuner, alla partier och alla förtroendevalda att prioritera
            demokratifrågorna och inte bara se till ekonomin - också i de
            existerande kommunerna.
          </note>
          <note>
            Katolska kyrkans inställning till preventivmedel
          </note>
          <note type="speaker">
            Anf. 85 HELENA BARGHOLTZ (fp):
          </note>
          <note>
            Fru talman! Jag har en fråga till statsministern.
          </note>
          <note>
            Norges tidigare statsminister, socialdemokraten
          </note>
          <note>
            Gro Harlem Brundtland, beskriver i sina memoarer hur hon i ett
            samtal med påven om befolkningsfrågor tog upp frågan om den katolska
            kyrkans starka motstånd mot användning av preventivmedel i form
            av kondomer. Här handlar det inte i första hand om att förhindra
            befruktning utan om att förhindra spridning av hiv/aids, framhöll
            hon. Påven och den katolska kyrkan har ett starkt inflytande över
            de fattiga människorna i tredje världen. Därför var Gro Harlem
          </note>
          <note>
            Brundtlands initiativ föredömligt. Tyvärr lyckades hon inte få
            påven att ändra inställning.
          </note>
          <note>
            Jag vill därför fråga statsministern om han är beredd att ta
            upp denna fråga skriftligen eller i samtal med påven.
          </note>
          <note>
            Anf. 86 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Jag har inga sådana planer. Men det är värt en reflexion.
            Jag tror nog att Helena Bargholtz har rätt: Den katolska kyrkan
            kan spela en enorm roll i detta sammanhang. Vi vet också vikten
            av att sprida information om användning av preventivmedel - och
            då handlar det om kondomer - för att begränsa spridningen av aids.
          </note>
          <note>
            Jag har fört ett annat samtal av nästan samma karaktär men med
            en äldre statsman som berättade om sin kamp för att upplysa om
            detta. Det var Nelson
          </note>
          <note>
            Mandela som var på den sydafrikanska landsbygden i en ofta mycket
            märklig miljö som samtidigt var både puritansk och promiskuös
            och där de inte kunde tala om sådana här saker. Man såg bokstavligt
            talat hur tystnaden skördade liv.
          </note>
          <note>
            Han vågade tala. Jag tycker att man borde kunna kräva samma mod
            av den katolska kyrkan. Kan jag göra någonting är jag beredd att
            överväga den saken.
          </note>
          <note type="speaker">
            Anf. 87 HELENA BARGHOLTZ (fp):
          </note>
          <note>
            Fru talman! Tack, statsministern, för det svaret.
          </note>
          <note>
            Statsministern är ju numera en statsman av viss dignitet, och
            jag vill säga att det är väldigt viktigt att alla världens ledare
            tar upp den här frågan med påven.
          </note>
          <note>
            Därför vädjar jag verkligen till statsministern att göra detta.
            Ett brev kostar så lite.
          </note>
          <note>
            Anf. 88 Statsminister GÖRAN PERSSON
          </note>
          <note>
            (s):
          </note>
          <note>
            Fru talman! Jag tycker nog att jag inte behöver säga mycket mer
            än jag har sagt. Det är värt att tänka på. Jag ska reflektera
            över förslaget. Ett brev betyder faktiskt mycket, och det kostar
            så lite.
          </note>
          <note>
            Senast jag skrev ett brev skrev jag till Kanadas premiärminister
            om att han tillsammans med de andra i G8 skulle ta upp frågan
            om den statsskuld som
          </note>
          <note>
            Rwanda släpar på, som de fick ärva av den regim som utförde folkmordet.
            Det är en annan orättfärdighet som kanske ett litet lands statsminister
            kan påverka genom att skriva ett brev.
          </note>
          <note>
            Den orättfärdighet som består i att unga människor döms till
            en för tidig död genom att kunniga vuxna är tysta bör vi naturligtvis
            också engagera oss i.
          </note>
          <note type="speaker">
            Anf. 89 TALMANNEN:
          </note>
          <note>
            Detta var det sista inlägget i dagens frågestund som därmed är
            avslutad.
          </note>
          <note>
            Jag tackar regeringens företrädare och kammarens ledamöter för
            er medverkan.
          </note>
          <note>
            6 § Information om regeringens samlade syn på minhantering
          </note>
          <note>
            Anf. 90 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Trots de framsteg som gjorts för att komma till rätta
            med det globala minproblemet, t.ex.
          </note>
          <note>
            genom Ottawakonventionen och revideringarna av
          </note>
          <note>
            1980 års vapenkonvention, är fortfarande ett stort antal länder
            i världen utsatta för effekterna av minor och oexploderad ammunition.
            De hårdast drabbade länderna är ofta de fattigaste och mest krigshärjade.
          </note>
          <note>
            Sverige är sedan länge engagerat i minfrågorna. T.ex.
          </note>
          <note>
            är Sverige genom Sida en av världens största bidragsgivare till
            humanitär minröjning.
          </note>
          <note>
            Frågorna kring minor och oexploderad ammunition är komplexa och
            spänner över flera politikområden. De omfattar bl.a. humanitär
            och militär minröjning, stöd till minoffer genom vård och rehabilitering,
            informationskampanjer för att öka medvetenheten för minfaran samt
            hjälp till stater med att få sina lager av minor förstörda. Även
            forskning och teknikutveckling för att ta fram en mer effektiv,
            och för minröjarna säkrare, ammunitions- och minröjningsteknik
            är frågor som omfattas av arbetet.
          </note>
          <note>
            Regeringen har därför tagit fram en samlad syn på minhantering
            som ska beskriva och förklara inriktningen och målet med den svenska
            verksamheten inom området och säkerställa att de statliga aktörer
            som handhar frågorna arbetar mot samma mål och har samma vision.
            Dessutom bidrar en samlad syn till att öka insynen i det svenska
            agerandet.
          </note>
          <note>
            Fru talman! Att följa, främja och vidareutveckla de internationella
            regelverken är även i framtiden ett mål för regeringen. Vi kommer
            att fortsätta arbetet för en global anslutning till Ottawakonventionen.
            Vi kommer också inom ramen för 1980 års vapenkonvention att verka
            för regleringar av vapen som ger upphov till s.k. explosiva lämningar
            av krig.
          </note>
          <note>
            En stor del av det direkta svenska stödet sker genom bistånd,
            och målet är att bistå människor som drabbats av krig och konflikter.
            Det svenska stödet till minhantering, genom Sidas utvecklingsbistånd,
            ges till länder med stora och långvariga problem.
          </note>
          <note>
            Stödet bör vara långsiktigt och syfta till att bygga upp kompetens
            och kapacitet i mottagarlandet.
          </note>
          <note>
            De initiativ som Sverige tar ska bidra till att dels lösa det
            globala problemet med minor och oexploderad ammunition, dels förbättra
            vår ammunitions- och minröjningsförmåga för att möta ett eventuellt
            framtida behov inom landet.
          </note>
          <note>
            Räddningsverket är Sveriges operativa aktör inom humanitär minröjning.
            Myndigheten ska kunna stödja internationella minröjningsinsatser
            avseende ledning, utbildning och kvalitetssäkring. Räddningsverket
            ska använda Totalförsvarets ammunitions- och minröjningscentrum,
            SWEDEC, som resurs vid sin internationella verksamhet.
          </note>
          <note>
            Försvarsmakten är Sveriges operativa aktör inom militär ammunitions-
            och minröjning och ska fortsatt utveckla de ammunitions- och minröjningsförband
            som finns så att de kan verka nationellt och internationellt.
            Försvarsmakten ska ha förmåga att i samband med militära ammunitions-
            och minröjningsinsatser kunna genomföra påkallad humanitär minröjning
            och kunna stödja aktiviteter inom ramen för minhantering. Utvecklingen
            inom ammunitions- och minröjningsområdet bör ske i nära samverkan
            med andra myndigheter och då främst Räddningsverket.
          </note>
          <note>
            År 1997 inrättades Totalförsvarets ammunitionsoch minröjningscentrum,
            SWEDEC, i Eksjö. Det bildades för att stödja Sveriges åtaganden
            och ambitioner inom humanitär ammunitions- och minröjning.
          </note>
          <note>
            SWEDEC ska vara den samlade nationella kompetensresursen inom
            ammunitions- och minröjning, och det ska vara en totalförsvarsresurs.
            SWEDEC ska utveckla, eller bidra till att utveckla, metoder som
            syftar till ett så kostnadseffektivt svenskt nationellt och internationellt
            engagemang som möjligt.
          </note>
          <note>
            Sverige bör inom ramen för FN:s fredsbevarande operationer och
            andra internationella insatser kunna bistå med ammunitions- och
            minsökhundekipage. Det är därför av stor vikt att åtgärder vidtas
            så att kompetensen inom landet tas till vara på bästa sätt. Försvaret
            är villigt att utifrån sitt behov av minhundar medverka till att
            nå en lösning avseende Hundskolan i Sollefteå. Försvarets behov
            räcker dock inte ensamt för att lösa Hundskolans problem. Försvarets
            behov måste därför ingå som en del i en större och mer långsiktig
            lösning.
          </note>
          <note>
            Svensk forskning och utveckling inom ammunitions- och minröjning
            har en framskjuten plats internationellt. För att nå ökad nationell
            samordning när det gäller forskning, teknikutveckling och anskaffning
            inom området föreslås att en nationell samverkansgrupp inrättas.
            Gruppen, bestående av de svenska myndigheter som arbetar med ammunitions-
            och minröjningsfrågor ska utbyta information och erfarenheter
            samt bereda frågor kring forskning, teknikutveckling, anskaffning
            av materiel, internationellt samarbete m.m.
          </note>
          <note>
            Sverige deltar med representanter från olika departement och
            myndigheter i ett stort antal internationella samarbeten avseende
            minhantering. Samarbetet kan också bidra till ett effektivare
            resursunyttjande samt skapa synergier. Samordningen inom och mellan
            de organisationer som arbetar med frågorna bör enligt regeringens
            uppfattning förbättras. Sverige bör därför aktivt verka för en
            ökad samordning mellan
          </note>
          <note>
            FN, EU och andra organisationer.
          </note>
          <note>
            Genom tydligare samordning kan högre effektivitet och bättre
            resursutnyttjande nås i verksamheten.
          </note>
          <note>
            För att utveckla samarbetet mellan Försvarsmakten och Räddningsverket
            inom ammunitions- och minröjningsfrågor föreslås att de båda myndigheterna
            under ledning av SWEDEC samordnar gemensamma frågor rörande utbildning,
            metodutveckling och vissa personalfrågor.
          </note>
          <note>
            Fru talman! Sammanfattningsvis kommer regeringen även i framtiden
            att ta initiativ för att få till stånd en global anslutning till
            Ottawakonventionen.
          </note>
          <note>
            En nationell samverkansgrupp för att få ökad svensk samordning
            när det gäller forskning, teknikutveckling och anskaffning föreslås
            inrättas. Försvarsmaktens och Räddningsverkets roller kommer att
            förtydligas och samordningen under SWEDEC:s ledning kommer att
            utökas.
          </note>
          <note>
            Fru talman! Regeringen lägger stor vikt vid ett effektivt utnyttjande
            av samhällets resurser och kommer noga att följa de svenska myndigheterna
            och samordningen av dessa.
          </note>
          <note type="speaker">
            Anf. 91 BERIT JÓHANNESSON (v):
          </note>
          <note>
            Fru talman! Jag vill tacka försvarsministern för detta. Vi har
            ju väntat på en sådan här minröjningspolicy ganska länge. Jag
            har två korta frågor.
          </note>
          <note>
            Försvarsmakten fick 1998 av regeringen i uppdrag att undersöka
            vilka resurser man kunde få fram för att öka minröjningskapaciteten.
            Ganska snabbt tog man fram ett sådant förslag. Sedan har tyvärr
            inte mycket hänt. Jag skulle vilja fråga försvarsministern vad
            regeringen ämnar göra för att se till att Försvarsmakten prioriterar
            den uppgiften inom sitt område. Det är ju också humanitär minröjning
            i viss mån.
          </note>
          <note>
            Sedan har jag en annan fråga. Den gäller tolkningen av Ottawakonventionen.
            Vi i Vänsterpartiet anser att den inte bör ha sin utgångspunkt
            i våra egna försvarspolitiska behov, utan man bör se till hur
            konventionens parter bäst kan bidra till att minska minornas humanitära
            konsekvenser. Som försvarsministern vet har jag ställt frågor
            om detta förut. Jag skulle vilja fråga om försvarsministern anser
            att det är viktigt att man ska gå in med konventionens parter
            för att inkludera fordonsminor som är försedda med röjningsskydd.
            De kan ju också utlösas av en person oavsiktligt. Avser försvarsministern
            att arbeta för att detta ska inkluderas i Ottawakonventionen?
          </note>
          <note>
            Anf. 92 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! När det gäller den första frågan vill jag säga att
            enligt min bedömning har Försvarsmakten svarat på det uppdrag
            den har fått, framför allt när det gäller Försvarsmaktens möjligheter
            att ställa förband till förfogande för våra internationella insatser.
          </note>
          <note>
            Vi har nu en snabbinsatsförmåga med 30 dagars beredskap som innehåller
            en pluton med minröjningsförmåga. Den skulle kunna sättas in t.ex.
            på Balkan, i
          </note>
          <note>
            Makedonien.
          </note>
          <note>
            Betoningen i utvecklingen av Försvarsmakten har legat på internationella
            förband. Det råder stor brist på minröjningsförmåga i de internationella
            fredsfrämjande förbanden.
          </note>
          <note>
            Det kan finnas brister i övrigt, men jag anser att detta har
            varit ett framsteg.
          </note>
          <note>
            När det gäller frågan om konventioner känner jag mig osäker.
            Jag kan inte bedöma om det som Berit
          </note>
          <note>
            Jóhannesson frågar om är något som bör aktualiseras i samband
            med den s.k. Ottawakonventionen eller om det bör aktualiseras
            i den vidare diskussion som pågår beträffande tillskott inom 1980
            års vapenkonvention.
          </note>
          <note>
            Den diskussionen kunde röra just ytterligare regleringar av fordons-
            och stridsvagnsminor. Jag kan inte riktigt säga vilken som är
            den klokaste vägen att gå, men min bedömning är att det sker ett
            visst arbete inom 1980 års konvention.
          </note>
          <note type="speaker">
            Anf. 93 BERIT JÓHANNESSON (v):
          </note>
          <note>
            Fru talman! Det är utmärkt att man har fått ihop resurser för
            att gå ut internationellt, men det är en stor efterfrågan på de
            resurserna. Anser försvarsministern att vi borde utöka den kapaciteten
            inom Försvarsmakten?
          </note>
          <note>
            Om försvarsministern inte nu kan svara på min fråga om fordonsminorna
            ser jag fram emot ett svar senare. Det är för den enskilda personen
            som drabbas exakt samma effekt på fordonsminorna med röjningsskydd
            som på de minor som inkluderas i Ottawakonventionen.
          </note>
          <note>
            Anf. 94 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag har nu tittat i det underlag som i dag har instämplats
            och blivit en offentlig handling på
          </note>
          <note>
            Försvarsdepartementet. Det är en promemoria på nästan 30 sidor,
            och där ser jag att det finns en del som just lägger tonvikten
            vid ett förhandlingsarbete på det sätt Berit Jóhannesson talar
            om. Man menar att det bör kunna gå in i 1980 års vapenkonvention.
            Mitt svar är följaktligen: Ja, ett sådant arbete pågår.
          </note>
          <note>
            På den första frågan är svaret också ja. Vi avser att kunna utbilda
            och ställa till förfogande ett större förband - jag vill minnas
            att det är upp till ett kompanis storlek - för ammunitions- och
            minröjning. Det gäller alltså landminröjning. Vi har gjort insatser
            både i södra Sahara och i Mellersta Östern, där vi har haft plutoner
            ute. Det pågår. Dessutom vill jag erinra om att det finns en omfattande
            verksamhet med sjöminröjning som Försvarsmakten är och bör fortsätta
            att vara engagerad i.
          </note>
          <note type="speaker">
            Anf. 95 CARINA HÄGG (s):
          </note>
          <note>
            Fru talman! Jag välkomnar försvarsministerns redogörelse, och
            jag vet att det är många andra som också har väntat på denna redogörelse.
            Jag tror att många av de personer som sitter och lyssnar runtom
            i vårt land känner att de får svar på många av de frågor som har
            ställts under arbetets gång.
          </note>
          <note>
            Jag uppskattar att det finns en tydlighet när det gäller ansvarsfördelningen.
            Det stora engagemanget innebär ju också att det är viktigt att
            man håller ihop det här stora arbetet. Jag uppskattar att försvarsministern
            har sett det viktiga arbete som man gör i
          </note>
          <note>
            SWEDEC. Det är viktigt att man reder ut förhållandet mellan olika
            myndigheter.
          </note>
          <note>
            Det finns en punkt som jag inte känner mig riktigt klar över.
            Det gäller den nationella samarbetsgruppen. Jag kommer från Jönköpings
            län. Där finns
          </note>
          <note>
            SWEDEC. Det finns också ett engagemang från många andra organisationer,
            företag och även från utbildningsväsendet. Man skulle kunna utveckla
            civila produkter och andra spin-off-effekter utifrån den militära
            kärnverksamheten. Det här engagemanget kom bl.a. till uttryck
            i Åke Petterssons utredning för något år sedan. Därför är det
            väldigt viktigt för mig att få klarhet i om det finns möjlighet
            att jobba vidare med stöd av det som försvarsministern har redovisat
            här, så att det inte riskerar att glida i väg upp mot
          </note>
          <note>
            Stockholmsområdet eller någon annanstans i landet.
          </note>
          <note>
            Anf. 96 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det kommer att finnas möjligheter att samarbeta på
            flera olika nivåer. En viktig del kommer att vara det konkreta
            samarbetet mellan Räddningsverket och Försvarsmakten under ledning
            av SWE-
          </note>
          <note>
            DEC. Vi kommer att inbjuda alla andra myndigheter som använder
            SWEDEC. Det är Försvarets forskningsinstitut, Materielverket,
            Rikspolisstyrelsen,
          </note>
          <note>
            Sida, Försvarshögskolan och Krisberedskapsmyndigheten. Även NGO:er
            kommer att välkomnas att vara med i det väldigt praktiska arbetet.
          </note>
          <note>
            Sedan kommer det att bli en nationell samverkansgrupp mellan
            myndigheterna. Den kommer att ha hela vårt land som sitt verksamhetsområde.
            Den kommer säkert att kunna träffas någon annanstans än på Arlanda.
          </note>
          <note>
            Vidare kommer det att vara en grupp, som Utrikesdepartementet
            sannolikt kommer att leda, som kommer att arbeta för Sveriges
            internationella agerande i de här frågorna så att det blir samordnat
            och får rätt inriktning.
          </note>
          <note>
            Det kommer kort sagt att ges många möjligheter att samarbeta.
            Jag välkomnar det i högsta grad. Det är som Carina Hägg säger,
            att det finns ett stort engagemang. Många människor känner att
            det är oerhört orättfärdigt att människor och djur ska sprängas
            av minor i områden som soldaterna och striderna för länge sedan
            har övergivit, men som är livsfarliga och oanvändbara i åratal.
            Engagemanget finns där. Nu gör vi ett förtydligande av ansvarsförhållandena
            för att nå bättre effekt av de resurser och det engagemang som
            finns.
          </note>
          <note type="speaker">
            Anf. 97 CARINA HÄGG (s):
          </note>
          <note>
            Fru talman! Kan jag tolka försvarsministern så att utifrån den
            policy som har presenterats här i dag kan ortopedindustrin, högskolan,
            andra delar av det privata näringslivet och NGO:er i mitt län
            tryggt jobba vidare med att utveckla sidoeffekter av den här väldigt
            viktiga kärnverksamheten?
          </note>
          <note>
            Anf. 98 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Ja.
          </note>
          <note type="speaker">
            Anf. 99 LARS ÅNGSTRÖM (mp):
          </note>
          <note>
            Fru talman! Vi vet alla att behovet av minröjning är oerhört.
            Det finns över 100 miljoner minor som varje dag skördar människoliv.
            Det sker långt efter det att krigen har tagit slut. I t.ex. irakiska
            Kurdistan skördar Saddam Husseins minor fyllda med svenska sprängämnen
            offer tio år efter kriget.
          </note>
          <note>
            Jag har tre frågor till försvarsministern.
          </note>
          <note>
            Den första är: För att undvika dubbelarbete är det viktigt med
            samordning mellan å ena sidan SWE-
          </note>
          <note>
            DEC, försvarets minröjningsverksamhet, och å andra sidan Räddningsverkets
            humanitära minröjningsverksamhet. De här är ju vitt skilda. Försvaret
            är bra på att ligga och picka i marken och hitta minor så att
            man kan göra det framkomligt för militärer. Den humanitära minröjning
            som Räddningsverket ansvarar för handlar mer om att utbilda och
            leda minröjningsinsatser i olika fattiga delar av världen.
          </note>
          <note>
            Om jag har förstått det rätt innebar regeringens första förslag
            den 8 maj att den här samordningsgruppen inte skulle bildas i
            SWEDEC eller Räddningsverket utan som en oberoende samordningsgrupp.
          </note>
          <note>
            Men Försvarsmakten protesterade vilt mot det och sade att de
            måste få leda detta. Jag tolkar försvarsministerns redogörelse
            så att regeringen faktiskt vek sig.
          </note>
          <note>
            Nu föreslår man att det är det militära SWEDEC som ska leda och
            samordna samordningen mellan de olika minröjningsverksamheterna.
            Jag kan bara djupt beklaga om det är på det sättet.
          </note>
          <note>
            Min andra fråga är: Försvarsministern säger att man ska ta ansvaret
            för Hundskolan i Sollefteå. Där utbildas minröjningshundar för
            hela världen. Sverige är världsledande på det området. Men vad
            betyder detta konkret? Är man beredd att finansiera den här verksamheten?
            Det är en väldigt liten, marginell kostnad om man jämför med t.ex.
            det hundratal JAS-
          </note>
          <note>
            plan som regeringen nu köper trots att ÖB säger att de inte behövs.
            De kostar en halv miljard styck. Om man jämför Hundskolan med
            detta är det en väldigt liten, marginell del. Är försvarsministern
            beredd att låta försvarsanslaget täcka den fortsatta utbildningen
            av minröjningshundar vid Hundskolan?
          </note>
          <note>
            Den tredje frågan är: Mot bakgrund av att försvarsministern själv
            påpekade behovet av ökade minröjningsinsatser undrar jag om Sverige
            kommer att öka sitt bidrag för internationell minröjning i kronor
            räknat.
          </note>
          <note>
            Anf. 100 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är riktigt att jag anser att den samordning som
            behövs mellan myndigheterna behöver ha en tydlighet. Jag anser
            att SWEDEC är det organ som har bäst förutsättningar att klara
            de rent militära behoven. Men, som jag sade i min redovisning,
            ska Försvarsmaktens förband inte bara, som
          </note>
          <note>
            Ångström sade, picka efter minor för att trupp ska ta sig fram,
            utan de ska också ha en förmåga att genomföra humanitär minröjning
            när så påfordras. Jag anser att det vore mindre lyckat att Räddningsverket
            skulle ha till uppgift att, utöver sin civila humanitära uppgift,
            också ha ett ansvar för den militära. Då skulle vi fortsätta med
            ett inte nödvändigt dubbelt ledarskap.
          </note>
          <note>
            Det här kommer att bli en bra lösning. Det är jag övertygad om.
            Den kommer inte att på något sätt gå ut över förmågan att genomföra
            civil humanitär minröjning.
          </note>
          <note>
            På Ångströms andra frågan om Hundskolan i
          </note>
          <note>
            Sollefteå är svaret ja. Försvarsmaktens utbildning av minhundar
            kommer att äga rum i Sollefteå. Den kommer följaktligen att finansieras
            också.
          </note>
          <note>
            För det tredje kommer den internationella minröjningen att kunna
            öka. Vi genomför alltså utbildningar av både civil och militär
            personal. Det finns möjligheter att genomföra operationer. Sida
            är det organ som normalt kan finansiera humanitär minröjning.
          </note>
          <note>
            Om Sverige får ett uppdrag finns det alltså möjligheter att genomföra
            det. Jag har tidigare i en replik sagt att Försvarsmakten också
            kommer att ha ökade resurser till sitt förfogande för att genomföra
            minröjning som det råder mycket stor brist på.
          </note>
          <note type="speaker">
            Anf. 101 LARS ÅNGSTRÖM (mp):
          </note>
          <note>
            Fru talman! Tack för det svaret, försvarsministern.
          </note>
          <note>
            Jag tolkar svaret på de sista två frågorna så att Sverige kommer
            att öka minröjningsinsatserna i kronor räknat. Jag tolkar det
            så att försvarsministern är beredd att låta den marginella merkostnad
            som Hundskolans utbildning av minröjningshundar innebär ingå i
            försvarsbudgeten. Jag tycker att det är ett väldigt positivt svar,
            om jag har tolkat det rätt.
          </note>
          <note>
            Däremot har jag svårt att förstå svaret på den första frågan.
            Det handlar om att samordna och leda.
          </note>
          <note>
            Det är bra om försvaret, som försvarsministern säger, också kan
            bistå den humanitära minröjningen. Men
          </note>
          <note>
            Försvarsmakten saknar helt erfarenhet av att utbilda och leda
            humanitära minröjningsinsatser i andra länder, dvs. den verksamhet
            som de nu är satta att leda och samordna. Därför hade det varit
            bättre med en oberoende samordningsgrupp för att samordna den
            militära och den humanitära minröjningen för att få ut mesta möjliga
            effekt av våra satsade skattepengar på ett viktigt område.
          </note>
          <note>
            Anf. 102 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag har just redovisat att vi kommer att ha ett ökat
            antal personer med förmåga att delta i internationella minröjningsinsatser.
            Den normala finansieringen av humanitära insatser går via Sida.
          </note>
          <note>
            Om det finns ett behov kan vårt extra insatskompani sättas in
            i t.ex. Makedonien. Det kompaniet innehåller en minröjningsförmåga.
          </note>
          <note>
            När det gäller Sollefteå är mitt svar glasklart: Försvarsmakten
            kommer att finansiera de beställningar på uppfödning av minröjningshundar
            som försvarsmakten behöver.
          </note>
          <note>
            När det gäller den första frågan vill jag säga att den bild jag
            har är att SWEDEC redan i dag genomför utbildning för humanitär
            minröjning på uppdrag av t.ex. Räddningsverket, NGO:er osv.
          </note>
          <note>
            Det är den verksamhet som jag anser naturlig.
          </note>
          <note>
            SWEDEC blir, kan man säga, utbildningsanordnare och utvecklare
            av verksamheten, men det är Räddningsverket som ger inriktningen
            på verksamheten och hur den ska ha civila militära karakteristika.
          </note>
          <note type="speaker">
            Anf. 103 RIGMOR STENMARK (c):
          </note>
          <note>
            Fru talman! Försvarsministern sade i sin presentation att det
            är viktigt att de statliga organen arbetar mot samma mål när det
            gäller minhantering, och att det också handlar om biståndsarbete.
          </note>
          <note>
            Det har kommit till min kännedom att Sida fram till april 2001
            hade en heltidstjänst för s.k. minkoordinator. När tjänsten upphörde
            i april 2001 ersattes den genom att en handläggare som tillägg
            till sin befintliga heltidstjänst uppdrogs att svara för minfrågan.
          </note>
          <note>
            Den lösningen anser man inte har gett möjlighet att tillfredsställande
            samordna arbetet när det gäller minhanteringen. Man har inte kunnat
            förbättra samordningen. Det är väldigt viktigt att man kan öka
            möjligheten att analysera, utvärdera och följa upp, och att man
            kan sammanställa en årlig rapport om hur stödet till humanitär
            minhantering sker i Sverige.
          </note>
          <note>
            Av den anledningen frågar jag om försvarsministern och regeringen
            har för avsikt att på nytt bistå och uppmuntra Sida att tillsätta
            en heltidstjänst som minkoordinator.
          </note>
          <note>
            Anf. 104 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! I den konstitutionella ordning vi har ankommer det
            inte på regeringen eller mig att här ange hur myndigheten ska
            genomföra sin förvaltningsprocess på ett bra sätt.
          </note>
          <note>
            Jag kände inte till frågan, och jag kan heller inte ge ett s.k.
            vägledande uttalande om man ska tillsätta en viss tjänst eller
            inte.
          </note>
          <note>
            I det här dokumentet, som har blivit en offentlig handling i
            dag, framgår att det redan sker mycket.
          </note>
          <note>
            Sverige satsar genom Sida cirka 100 miljoner varje år på insatser.
            De flesta länder som får detta är mottagare av annat bistånd från
            Sida.
          </note>
          <note>
            Mitt intryck är att det finns ett starkt engagemang från Sida
            att fortsätta med att både inom och möjligen vid sidan av de gängse
            prioriteringarna bedriva minröjningsverksamhet. Jag kan inte annat
            än utgå från att Sida anser att man har en korrekt förvaltningsmässig
            lösning för hur så här stora engagemang ska skötas inom myndigheten.
          </note>
          <note type="speaker">
            Anf. 105 RIGMOR STENMARK (c):
          </note>
          <note>
            Fru talman! Tack för svaret. Jag förstår att försvarsministern
            inte kan gå in i detalj på detta. Ambitionen i försvarsministerns
            presentation var ändå att man skulle se över och möjliggöra för
            de statliga myndigheterna att arbeta på ett bra och tillfredsställande
            sätt med minhanteringen.
          </note>
          <note>
            Jag vill bara understryka att det är viktigt att man då också
            får resurser till de olika statliga myndigheterna så att man kan
            utföra ett bra arbete.
          </note>
          <note type="speaker">
            Anf. 106 MARGARETA VIKLUND (kd):
          </note>
          <note>
            Fru talman! Det finns otroliga mängder minor i världen för olika
            ändamål. I många länder är civilbefolkningen hårt drabbad, som
            försvarsministern också har sagt.
          </note>
          <note>
            Varje part som har möjlighet till det ska tillhandahålla hjälp
            till minornas offer genom internationella
          </note>
          <note>
            Röda korset. Men borde inte Sverige kunna ge direkt stöd till
            minornas offer, t.ex. som stöd till internationella Röda korsets
            speciella fond för sådana aktiviteter, och till enskilda och andra
            organisationer som har program för stöd till minoffer?
          </note>
          <note>
            Hur tänker regeringen öka Sveriges stöd till minornas offer?
            Det hör väl också till den humanitära minröjningen att hjälpa
            offren, om inte direkt så indirekt.
          </note>
          <note>
            Anf. 107 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Den här rapporten innehåller inte något speciellt
            om stöd för minornas offer. Det framgår också av rapporten. Vi
            har inte gått in på den saken.
          </note>
          <note>
            Jag kan därför inte ge något svar på hur Sidas inriktning är
            när det gäller stöd för minoffer.
          </note>
          <note type="speaker">
            Anf. 108 MARGARETA VIKLUND (kd):
          </note>
          <note>
            Fru talman! Jag undrar om försvarsministern kanske kan ta upp
            frågan inom regeringen, och då också fråga hur man ska hjälpa
            offren.
          </note>
          <note>
            Jag tycker att det är en viktig sak att ta hand om dem som är
            skadade och att förebygga skador.
          </note>
          <note>
            Anf. 109 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag delar självklart den åsikten. Det är något som
            jag kan ta med mig från den här debatten.
          </note>
          <note>
            Margareta Viklund kan ju också ställa en skriftlig fråga till
            det statsråd som skulle kunna ge en klar redovisning av vad regeringens
            ställningstagande är när det gäller minornas offer.
          </note>
          <note type="speaker">
            Anf. 110 BIRGITTA SELLÉN (c):
          </note>
          <note>
            Fru talman! Det är glädjande att höra att minhundsutbildningen
            i Sollefteå verkar vara räddad.
          </note>
          <note>
            Hur långsiktigt kommer det att vara? Man bör ju veta hur man
            ska hantera verksamheten för lång tid framåt.
          </note>
          <note>
            Det finns ju mycket verksamhet i Ådalen som anknyter till det
            som försvarsministern har tagit upp i dag. Dels är det minhundsutbildningen,
            men vi har också Räddningsverket, Krishanteringsmyndigheten i
          </note>
          <note>
            Sollefteå och Fredscentret i Sandö som kommer att starta snart.
          </note>
          <note>
            Hur ser försvarsministern på möjligheten att vidareutveckla all
            den här verksamheten i området, inte minst med tanke på att Sollefteå
            har lovats många jobb som inte har kommit ännu?
          </note>
          <note>
            Anf. 111 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Regeringen har gjort stora insatser just kring Ådalen
            inte bara för den strukturförändring som det har betytt att Sollefteås
            garnison har lagts ned. Även andra delar av den ekonomiska och
            befolkningsmässiga utvecklingen ska kunna motverkas genom insatser.
          </note>
          <note>
            Det kommer också ytterligare redovisningar från regeringen när
            det gäller framför allt Sollefteå. Men jag vill erinra om att
            både Härnösand och Sandö alldeles nyligen har blivit uppmärksammade
            i sammanhanget
          </note>
          <note>
            När det gäller minhundarna och Sollefteå håller
          </note>
          <note>
            Försvarsmakten på att bygga upp 35 ekipage, vill jag minnas.
            Det kommer att bli en betydande förstärkning. Erfarenheten är
            att de där ekipagen kan fungera i ganska många år om man är duktig
            hund och ledare.
          </note>
          <note>
            Så småningom kommer vi inte att behöva bygga upp så många. Det
            blir en mer naturlig omsättning med färre hundar. Jag är ärlig
            och har sagt, och jag vill göra det tydligt igen, att hundskolans
            totala verksamhet inte bara kan bygga på det åtagande som försvaret
            nu ska göra när det gäller minröjning. Arbetet inom Regeringskansliet
            fortsätter för att ekonomiskt och verksamhetsmässigt säkra den
            verksamhet som regeringen anser bör ligga på hundskolan i Sollefteå.
          </note>
          <note type="speaker">
            Anf. 112 BIRGITTA SELLÉN (c):
          </note>
          <note>
            Fru talman! Det låter ju betryggande, och det låter också ganska
            bra med 35 ekipage. Ändå fick jag inte exakt besked om långsiktigheten.
            Man kan utnyttja hundarna länge, men det måste ändå kontinuerligt
            utbildas nya hundar. Det är långsiktigheten i det perspektivet
            som jag skulle vilja få besked om.
          </note>
          <note>
            Jag är mycket väl medveten om att det har hänt en hel del i Ådalen.
            Trots det saknas det jobb. Det var därför som jag funderade över
            möjligheterna att samordna med den verksamhet som ligger så nära
            det område som försvarsministern i dag har redogjort för.
          </note>
          <note>
            Finns det samordningsvinster att göra där?
          </note>
          <note>
            Anf. 113 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag vågar inte göra något vidare uttalande om samordningen
            mellan statliga myndigheter i hela Västernorrlands län och i frågan
            om länsstyrelsen redan är aktiv där. Länsstyrelsen håller i frågan
            om hur hundskolan ska kunna leva vidare genom att göra en undersökning
            som ska redovisas till regeringen. Det är kanske naturligt att
            det är den statliga regionala myndigheten som gör sådant, men
            jag vill nu inte gå längre.
          </note>
          <note>
            När det sedan gäller utbildning av minröjningshundar på lite
            längre sikt, efter det att 35 ekipage har utbildats, får jag av
            mina medarbetare beskedet att det varje år behöver utbildas 6
            nya hundar. Vi är inställda på att så ska ske, men alla här i
            kammaren förstår säkert att det också måste finnas uppgifter för
            hundskolan utöver dem som Försvarsmakten bör, kan och vill stå
            för. Det är med detta som vi arbetar.
          </note>
          <note>
            Överläggningen var härmed avslutad.
          </note>
          <note>
            7 § Administrationen av specialistkompetenskurser under läkarnas
            vidareutbildning
          </note>
          <note>
            Föredrogs socialutskottets betänkande 2001/02:SoU21
          </note>
          <note>
            Administrationen av specialistkompetenskurser under läkarnas
            vidareutbildning (prop. 2001/02:163).
          </note>
          <note type="speaker">
            Anf. 114 ROLF OLSSON (v):
          </note>
          <note>
            Fru talman! Vänsterpartiet anser att det är viktigt att hälso-
            och sjukvården ses i ett helhetsperspektiv.
          </note>
          <note>
            Det inbegriper allt från bevakning av riksdagens beslut om prioriteringsordningen
            liksom beslut om resurser till utbildnings- och utvecklingsinsatser
            och över till vidareutbildning och fortbildning av hälsooch sjukvårdens
            personal. Det är oerhört viktigt att se att alla dessa områden
            hänger samman.
          </note>
          <note>
            I föreliggande betänkande om administrationen av specialistkompetenskurser
            under läkarnas vidareutbildning föreslås att Institutet för professionell
            utveckling av läkare i Sverige, det s.k. IPULS, övertar det administrativa
            ansvaret från Socialstyrelsen. Detta är enligt vår mening ett
            bra förslag, som också bygger på Socialstyrelsens egna erfarenheter
            och synpunkter och kan förväntas bidra till en ökad flexibilitet
            och bättre administration av vidareutbildnings- och fortbildningsinsatserna.
          </note>
          <note>
            Det förfaringssätt som i dag tillämpas när det gäller specialistkompetenskurserna
            är att det genomförs ett anbudsförfaranade för att fastställa
            Socialstyrelsens kursutbud. Socialstyrelsen har en rådgivande
            arbetsgrupp till biträde, med representanter från
          </note>
          <note>
            Landstingsförbundet, Läkarsällskapet och Läkarförbundet. Kursutbudet
            indelas i tre grupper, från A till
          </note>
          <note>
            C, där A utgörs av de mer generella kurserna, som beräknas vara
            viktiga för alla specialiteter, till C, som bara riktar sig till
            en viss specialitet.
          </note>
          <note>
            Fru talman! Det torde vara ett väl känt faktum att det inte alltid
            i utbildningssammanhang råder ett så lyckligt förhållande att
            efterfrågan styr utbudet.
          </note>
          <note>
            Ibland kan faktiskt den omvända situationen föreligga. I propositionen
            anger regeringen därför behov av att ha ett fortsatt inflytande
            över administreringen även efter IPULS övertagande. Vi i Vänsterpartiet
            anser att detta är viktigt.
          </note>
          <note>
            Det finns i dag en rad specialistinriktningar där det råder brist
            på läkare och där riksdag och regering uttryckt ambitionshöjningar.
            Det gäller även behovet av ökade möjligheter till kompetenshöjning
            inom området folkhälsa för läkare.
          </note>
          <note>
            Det är mot denna bakgrund som Vänsterpartiet har väckt sin motion
            och reserverat sig. Vänsterpartiet anser att riksdagen bör ge
            regeringen till känna att
          </note>
          <note>
            IPULS vid övertagandet särskilt bör beakta bristområden som vi
            pekar på samt anordna kurser med mer generell inriktning mot folkhälsoområdet.
          </note>
          <note>
            Fru talman! Jag yrkar med detta bifall till reservationen vid
            betänkande SoU21.
          </note>
          <note type="speaker">
            Anf. 115 CONNY ÖHMAN (s):
          </note>
          <note>
            Fru talman! Det är ett enhälligt utskott som ställer sig bakom
            förslaget i propositionen, nämligen att överföra ansvaret för
            specialistkompetenskurserna till
          </note>
          <note>
            IPULS. Rolf Olsson pläderar för Vänsterpartiets reservation,
            den enda som är fogad vid betänkandet.
          </note>
          <note>
            Jag tror att alla instämmer i bedömningen att det är viktigt
            att utbildningen till olika specialiteter tar mycket stor hänsyn
            till hur man bedömer det framtida behovet av olika specialiteter.
            Ingen är självfallet betjänt av att vi har en överutbildning till
            vissa specialiteter och en motsvarande underutbildning till andra
            specialiteter.
          </note>
          <note>
            Det här utbildningsbehovet kommer självfallet att variera över
            tiden, och utskottsmajoriteten förutsätter att en sådan här prövning
            sker efter hand på ett sådant sätt att man följer med i utvecklingen
            och gör en adekvat bedömning av hur det framtida behovet av kirurger,
            patologer eller vilka specialister det nu kan vara artar sig.
          </note>
          <note>
            Den andra fråga där våra meningar kanske skiljer sig något åt
            är innehållet i s.k. SK-kurser. Vi har uppfattningen att det inte
            är riksdagen som ska föreskriva detta. Även här är det så att
            behovet av vad som ska ingå i kurserna ändras över tiden. När
            ny medicinsk forskning och kunskap kommer fram inom olika specialiteter
            måste en utbildningsansvarig instans självfallet följa med och
            justera innehållet i kurserna efter hur kunskapsutvecklingen fortskrider.
          </note>
          <note>
            Även om jag i likhet med Rolf Olsson tycker att folkhälsovetenskap
            är viktig är den kanske inte lika viktig för alla de olika medicinska
            specialiteter som finns. Det är viktigt att man har mycket folkhälsovetenskaplig
            kunskap inom de specialiteter som är betjänta av att ha mycket
            av sådan kunskap. Kanske är man inom en del andra specialiteter
            inte riktigt lika betjänt av detta, och då får man justera innehållet
            i kurserna efter detta.
          </note>
          <note>
            Fru talman! Jag yrkar bifall till förslagen i betänkandet och
            avslag på reservationen.
          </note>
          <note type="speaker">
            Anf. 116 ROLF OLSSON (v):
          </note>
          <note>
            Fru talman! Jag noterar att Conny Öhman och jag inte har några
            jättelika skillnader i uppfattningar, men jag gör ändå en något
            litet annorlunda bedömning av den här förändringen. Det är myndighetsutövning
            som övergår till IPULS. Samtliga uppgifter vad gäller administration
            av specialistkompetenskurser under läkarnas vidareutbildning övergår
            till IPULS. Det innebär bl.a. så viktiga saker som fastställande
            av utbud, hantering av anbudsförfarande och urval. Regeringen
            har själv i propositionen tryckt på behovet av att inte förlora
            insyn och påverkansmöjligheter, genom att föreslå att en representant
            för staten ska ingå i IPULS styrelse.
          </note>
          <note>
            Vi har haft en del kontakter med Socialstyrelsen för att se hur
            man arbetar med den här frågan, och vi har förstått att ett avtal
            mellan regeringen och IPULS
          </note>
          <note>
            faktiskt redan är under diskussion. Vi anser att vid utarbetandet
            av ett sådant avtal Vänsterpartiets förslag borde tillföras. Vi
            menar att det här är ett tillfälle att betona vikten av att anordna
            kurser inom specialiteter som behöver stimuleras, något som Conny
            Öhman och jag tycks vara överens om.
          </note>
          <note type="speaker">
            Anf. 117 CONNY ÖHMAN (s):
          </note>
          <note>
            Fru talman! Rolf Olsson vill i en reservation skriva fast sig
            vid några få specialiteter som det i dag föreligger en brist kring.
            Men den reservationen är inte heltäckande. Det finns ett antal
            ytterligare specialiteter där bristen är minst lika stor som kring
            de specialiteter som Rolf Olsson tar upp. Det tycker jag illustrerar
            problemkomplexet.
          </note>
          <note>
            Det varierar över tiden vilka specialiteter det är brist på.
            Självfallet måste man ha ett generellt system som fortlöpande
            gör en bedömning av hur bristsituationen ser ut och anpassar fort-
            och vidareutbildningssystemet efter detta.
          </note>
          <note>
            Att i en momentan ögonblicksbild fastställa hur det ska se ut
            just nu, som Rolf Olsson vill i sin reservation, vill vi inte
            göra. I stället vill vi slå fast ett generellt system som talar
            om att man över tid måste följa detta och anpassa specialistutbildningsutbudet
            efter det.
          </note>
          <note type="speaker">
            Anf. 118 ROLF OLSSON (v):
          </note>
          <note>
            Fru talman! Vi är överens om att det från statens sida finns
            anledning att betona de viktiga brister som finns. I vår motion
            och reservation har vi angett några nu viktiga områden. Det är
            riktigt att det inte är heltäckande; det kan finnas också andra
            områden.
          </note>
          <note>
            De exempel som vi har angett är viktiga, och vi är också överens
            om den mer generella satsningen på folkhälsoinriktningen. Det
            skulle kunna bli en s.k. A-
          </note>
          <note>
            kurs.
          </note>
          <note>
            Vi vidhåller att detta är ett tillfälle för riksdagen att uttala
            en viljeinriktning.
          </note>
          <note type="speaker">
            Anf. 119 CONNY ÖHMAN (s):
          </note>
          <note>
            Fru talman! Precis som Rolf Olsson säger kommer staten att ha
            en representant som medverkar i de här sammanhangen. Självfallet
            är det viktigt för den representanten att fortlöpande, år efter
            år, följa utvecklingen av både behovet och innehållet i dessa
            kurser. Jag tycker, liksom utskottsmajoriteten, att vi kan lägga
            det mandatet på den statliga representanten och på IPULS.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 9 §.)
          </note>
          <note>
            8 § Kulturmiljövård
          </note>
          <note>
            Föredrogs kulturutskottets betänkande 2001/02:KrU19
          </note>
          <note>
            Kulturmiljövård (skr. 2001/02:171).
          </note>
          <note type="speaker">
            Anf. 120 JAN BACKMAN (m):
          </note>
          <note>
            Fru talman! I det ärende vi nu ska debattera finns elva reservationer
            som vi moderater, ensamma eller tillsammans med andra partier,
            står bakom. Vi har också avgett tre särskilda yttranden. Jag kommer
            inte att beröra de reservationer som handlar om Riksantikvarieämbetet
            och de arkeologiska undersökningarna. De tas upp av Lennart Fridén
            senare i debatten.
          </note>
          <note>
            Fru talman! Regeringens bidrag till detta betänkande består av
            skrivelse 171 Unescos världsarvskonvention och de svenska världsarvsobjekten.
            Av skrivelsen framgår att regeringen anser att nuvarande regelverk
            och organisation för skydd av och stöd till de svenska världsarven
            är tillfredsställande, samt att Sverige i framtiden bör vara restriktivt
            med att nominera nya världsarv.
          </note>
          <note>
            Vi moderater har ställt oss bakom denna slutsats, men vi har
            ändå i ett särskilt yttrande framhållit att många av de miljöer
            som föreslagits som världsarv är klart skyddsvärda och att den
            nya inriktningen kan aktualisera frågan om lösningen kanske är
            att införa en ny nationell skyddsform.
          </note>
          <note>
            Betänkandet redovisar förtjänstfullt hur skyddet av kulturmiljöer
            regleras i lagen om kulturminnen, miljöbalken och plan- och bygglagen.
          </note>
          <note>
            Den totalbedömning av behovet av skydd och stöd som en världsarvsnominering
            innebär har genomförts i nära samarbete mellan berörda myndigheter.
            Det är viktigt att så kan ske även i fortsättningen.
          </note>
          <note>
            Vi har i reservation 1 ställt oss bakom en motion av Bertil Persson,
            där han föreslår att Sverige ska erbjuda sig att ta ett särskilt
            ansvar för ett världsarv i
          </note>
          <note>
            Ghana. I detta ingår en byggnad med svensk anknytning, nämligen
            Cape Coast Castle. Borgen uppfördes i svensk granit under namnet
            Carolusborg av 250
          </note>
          <note>
            slavar för över 350 år sedan när den svenska slavhandelskolonin
            Cabo Corso grundades. En sådan svensk insats skulle vara helt
            i enlighet med Unescos filosofi om en allmän uppslutning bakom
            de världsarv vi har.
          </note>
          <note>
            Regeringen borde kunna ge t.ex. Svenska Institutet i uppdrag
            att inleda ett samarbete med berörd myndighet i Ghana, Ghana Museums
            and Monuments Board.
          </note>
          <note>
            Jag yrkar, av respekt för gruppledarnas överenskommelse om att
            begränsa antalet voteringar, bifall endast till denna reservation,
            alltså nr 1.
          </note>
          <note>
            Fru talman! I reservation 3 varnar vi för vad som kan hända om
            man ger sig på gamla bevarandevärda byggnader med felaktiga metoder,
            vilket skett i världsarvet Visby. Vi är medvetna om att Länsstyrelsen
            i Gotlands län håller på med en utredning om de skador som åstadkommits
            och har föreslagit att man i ett seminarium skulle låta alla goda
            krafter samverka för att komma fram till lämpliga lösningar.
          </note>
          <note>
            I reservation 10 aktualiserar vi än en gång begreppet signifikans
            - förra gången var det i samband med att vi diskuterade museernas
            gallringsarbete -
          </note>
          <note>
            som en möjlighet att i situationer när konkurrerande intressen
            försvårar beslutsprocessen, t.ex. kring ett byggnadsföretag, kunna
            väga in kulturminnesaspekten på ett sakligt och för allmänheten
            lättbegripligt sätt.
          </note>
          <note>
            Utskottets studieresa till Australien i höstas har på denna punkt
            varit en inspirationskälla, men vi har också fått signaler vid
            våra kontakter med olika län att de länsantikvariska myndigheterna
            borde vara tydligare i sin argumentering för långtgående arkeologiska
            undersökningar. Då skulle ett införande av begreppet signifikans
            kunna vara till stor nytta.
          </note>
          <note>
            Fru talman! I reservation 16 aktualiserar vi avvägningen mellan
            skogliga intressen och kulturmiljöaspekten. Vi föreslår att regeringen
            gör en översyn av gällande regler. Självfallet är det vår förhoppning
            att det pågående projektet Skog och historia ska bidra till att
            öka förståelsen hos markägare, brukare och entreprenörer för behovet
            av skydd för skogens kulturarvsvärden.
          </note>
          <note>
            Skulle det under projektets gång visa sig att olika restriktioner
            medför att skogsägaren inte kan leva upp till skogsvårdslagens
            produktionsmål menar vi att regeringen bör överväga att dra paralleller
            med miljöbalkens regler för ersättning vid intrång och avsevärt
            försvårad pågående markanvändning och införa liknande regler i
            kulturminneslagen. Det skulle förmodligen påtagligt öka möjligheten
            att involvera skogsägarna i kulturmiljövården till glädje för
            alla parter.
          </note>
          <note>
            Reservation 18 innehåller ett krav på ett tillkännagivande om
            att förordningen om bidrag till kulturmiljövård bör ändras så
            att det blir möjligt att tillföra objektsanknutna stiftelser engångsbidrag.
            Dessa skulle kunna föras till en fond vars avkastning kunde bidra
            till att stiftelsen fick kostnadstäckning för drift och långsiktigt
            underhåll.
          </note>
          <note>
            Det skulle vara ett användbart alternativ till ett dyrbart offentligt
            övertagande av ansvaret för ett mindre antal, från kulturhistorisk
            synpunkt nationellt prioriterade, anläggningar och möjliggöra
            fortsatt engagemang från frivilliga krafter som kan fylla dessa
            viktiga kulturmiljöer med liv och innehåll.
          </note>
          <note>
            Förslaget stämmer väl överens med den modell som beskrevs i Kulturarvsutredningens
            betänkande
          </note>
          <note>
            1995.
          </note>
          <note>
            Fru talman! I ett särskilt yttrande pekar vi på behovet av statligt
            stöd till småhamnar och andra skyddsvärda kustmiljöer. Vi hoppas
            att de av regeringen aviserade direktiven till den särskilde utredaren
            om ett förbättrat skydd för kulturhistoriskt värdefull bebyggelse
            kommer att innehålla starka skrivningar om just kustmiljön.
          </note>
          <note>
            Slutligen påminner vi i vårt sista särskilda yttrande om att
            vårt förslag till ökat anslag för bidrag till kulturmiljövård
            hade kunnat öka möjligheterna att stödja de folkhögskolor som
            bedriver sin verksamhet i kulturhistoriskt värdefulla byggnader.
          </note>
          <note>
            Anf. 121 CHARLOTTA L BJÄLKEBRING
          </note>
          <note>
            (v):
          </note>
          <note>
            Fru talman! Kulturmiljövård engagerar verkligen.
          </note>
          <note>
            Hela 21 reservationer och 9 särskilda yttranden är fogade till
            betänkandet. Vänsterpartiet har dock bara en reservation.
          </note>
          <note>
            Vänsterpartiet delar utskottets ställningstagande när det gäller
            världsarvet. Vi anser att svensk lagstiftning och organisation
            står i överensstämmelse med kraven i världsarvskonventionen, och
            att vi ska vara restriktiva med att ansöka om fler världsarv.
            Av de
          </note>
          <note>
            721 världsarv som hittills förts upp på listan är två tredjedelar
            belägna i Europa. Därför bör vi från europeisk sida vara återhållsamma
            med att begära nya världsarv.
          </note>
          <note>
            Reservation 6 är Vänsterpartiets reservation, och den vill jag
            yrka bifall till. Jag tänkte redogöra lite grann för vår motion
            och vår reservation, eftersom det i betänkandet - i alla fall
            i det som jag fick på mitt bord - fanns mycket tryckfel. Alla
            reservationer fanns inte heller med i mitt betänkande, och det
            är möjligt att andra har råkat ut för samma sak.
          </note>
          <note>
            Vår reservation handlar om den ojämlikhet som finns i hanteringen
            av frågor som rör byggnadsminnen. När det gäller byggnader i kommunal
            ägo, i stiftelsers ägo eller i privat ägo kan vem som helst väcka
            fråga om byggnadsminne. Sedan bereder länsstyrelsen ärendet, dokumenterar
            det hela och utarbetar förslag till skyddsföreskrifter. Detta
            gör man i dialog med fastighetsägare, länsmuseer, Riksantikvarieämbetet,
            kommunen och den som har väckt frågan.
          </note>
          <note>
            Sedan beslutar länsstyrelsen i frågan.
          </note>
          <note>
            Men statliga byggnadsminnen hanteras enbart av
          </note>
          <note>
            Riksantikvarieämbetet. Andra kan inte, som i fallet med privata
            eller kommunala byggnader, väcka fråga om att en statligt ägd
            byggnad ska anmälas som byggnadsminne. Vänsterpartiet anser att
            den rådande ordningen ska förändras, så att fler kan anmäla önskan
            om byggnadsminne även för statligt ägda byggnader.
          </note>
          <note>
            Vi tycker att det är viktigt med delaktighet även i den här frågan.
            Vi anser att de som har den största kunskapen och helhetssynen
            på en ort är de som också ska ha hand om frågan. Det är då främst
            länsstyrelsen eller det regionala självstyrelseorganet. I vår
            reservation ber vi regeringen återkomma med förslag i frågan för
            att på så vis kunna bredda demokratin. Vi vill också motverka
            det faktum att statliga, kommunala och privat ägda byggnader med
            samma kulturhistoriska värde ibland ligger bredvid varandra och
            att det bredvid den ena, som håller på att repareras, står en
            annan byggnad och helt enkelt förfaller.
          </note>
          <note>
            Vi tycker att det behövs samordning och helhetssyn i frågan.
            Hela kulturmiljövården behöver ses i ett helhetsperspektiv. Därför
            tycker vi att länsstyrelse eller regionalt självstyrelseorgan
            bör få ett ökat ansvar för de här frågorna.
          </note>
          <note type="speaker">
            Anf. 122 GUNILLA TJERNBERG (kd):
          </note>
          <note>
            Fru talman! Precis som Charlotta Bjälkebring var inne på tidigare
            handlar betänkandet om kulturmiljövård. Riksantikvarieämbetet
            utgör här en central myndighet, som har att arbeta för att de
            övergripande målen för verksamheten på kulturmiljöområdet uppnås.
            Detta arbete sker i samarbete med andra ansvariga myndigheter,
            t.ex. Naturvårdsverket, länsstyrelserna, Vägverket, Skogsstyrelsen
            osv. Syftet med Riksantikvarieämbetets verksamhet är bl.a. att
            stärka kulturarvets och kulturmiljöns ställning i den regionala
            utvecklingen. Det är någonting som vi kristdemokrater tycker är
            ett bra och viktigt syfte, och jag vill därför framhålla detta.
            Men det handlar också om kulturarvens och miljöns kulturvärden
            inom olika samhällssektorer. Man kan bl.a. nämna jord- och skogsbruk
            men också infrastruktursatsningar. Detta var någonting som vi
            i utskottet kunde ta del av vid den studieresa till bl.a. Upplands
            län som vi hade förmånen att göra.
          </note>
          <note>
            I dag är det så att när en fastighetsägare önskar uppföra en
            byggnad eller annan anläggning under vilken det anses finnas antikvariska
            fornlämningar så tvingas många gånger utföraren av anläggningsarbetet
            att betala kostnaderna för detta. De här kostnaderna kan ofta
            bli mycket höga. Vi kristdemokrater anser
          </note>
          <note>
            - och det visar vi också i reservation 12 tillsammans med Moderaterna,
            Centerpartiet och Folkpartiet - att någon form av gemensam eller
            offentlig finansiering av arkeologiska undersökningar bör utredas.
            Man måste trygga att ovärderliga historiska fynd inte för all
            framtid går om intet just på grund av de negativa konsekvenser
            som alltför stora kostnader för utföraren kan få.
          </note>
          <note>
            Fru talman! Kulturminneslagen ger ett mycket starkt skydd för
            fornlämningar. Till en fornlämning hör ett så stort område som
            krävs för att bevara just fornlämningen. Nya värdefulla inventeringar
            har lett till en kraftig ökning av antalet dokumenterade fornlämningar
            i skogslandskapet. Detta är också värdefulla inventeringar, vilket
            jag inledningsvis vill ha sagt här. Som exempel, fru talman, kan
            nämnas
          </note>
          <note>
            Värmlands län där antalet kända fornlämningar fördubblats efter
            en inventering som gav 23 000 nya kulturhistoriska lämningar,
            varav 10 % klassades som fornlämningar.
          </note>
          <note>
            I reservation 16 vill vi kristdemokrater se en översyn av nuvarande
            lagstiftning. Detta gör vi i likhet med flera motionärer och motioner
            i betänkandet. Det är synnerligen angeläget att dagens skogsägare
            och brukare liksom tidigare har möjlighet och rätt att bruka sin
            skogsmark effektivt. Någon rätt till ersättning till markägaren
            för försvårat brukande finns i dag inte kopplat till kulturminneslagen.
            Vi menar att till lagen bör fogas en ersättningsregel för de fall
            där pågående markanvändning avsevärt försvåras. Det är åtminstone
            någonting som vi vill att man ska titta på i översynen. Det gör
            vi inte, fru talman, för att ställa olika brukarintressen mot
            varandra utan precis tvärtom - för att skydda olika intressen
            där varje del är viktig.
          </note>
          <note>
            I reservation 14, fru talman, tar vi upp att en grundförutsättning
            för att fornlämningarna inte ska skadas är att de är kända. Informationen
            till ägarna måste förbättras. Jag är väl medveten om att detta
            arbete pågår på sina håll ute i landet, dock icke överallt, och
            därför vill vi understryka betydelsen av att så sker. Vi vill
            se att detta arbete både utvecklas och intensifieras. Den ansvariga
            myndigheten måste ges förutsättningar för både registrering av
            objekten och information till markägare. Här har vi också mycket
            god hjälp av den moderna tekniken. På så sätt kan objekten föras
            in i skogsbruksplanerna och på det viset finnas med när skogsbruksåtgärder
            planeras och genomförs.
          </note>
          <note>
            Vi kristdemokrater anser också att de utbildningar angående olika
            typer av forn- och kulturminnen från olika tider som i dag anordnas
            av Riksantikvarieämbetet är bra och att de planer och idéer som
            finns på detta område är värdefulla. Vi vill se att detta arbete
            både fortsätter och utvecklas inom såväl Skogsvårdsstyrelsen som
            länsstyrelserna, som är de myndigheter som är delaktiga i det
            praktiska arbetet med att bevara de kulturhistoriska lämningarna.
            Vi anser också att en sådan utbildning även bör erbjudas skogsägare
            och företag som erbjuder skogsbruksstjänster, och alltså inte
            enbart myndigheterna.
          </note>
          <note>
            Fru talman! Avslutningsvis vill jag säga att jag självfallet
            står bakom de reservationer där Kristdemokraterna finns med, men
            jag vill av respekt för gruppledarnas önskemål och överenskommelser
            och för tids vinnande här i kammaren yrka bifall till reservation
            12 under punkt 14.
          </note>
          <note type="speaker">
            Anf. 123 BIRGITTA SELLÉN (c):
          </note>
          <note>
            Fru talman! Intresset för kulturmiljön har ökat markant. Det
            går hand i hand med intresset för bygderörelsernas arbete med
            att ta reda på sin bygds historia. Hur man ska vårda den gamla
            kulturmiljön har därmed blivit en oerhört viktig fråga. En stor
            del av Sveriges yta består ju av skog. Därför är det bra att ett
            stort arbete nu har påbörjats med att inventera fornlämningarna
            i skogsmark. Skogsstyrelsen arbetar nu intensivt runtom i landet
            med att inventera vad som finns i våra skogar.
          </note>
          <note>
            Personligen känner jag att det här arbetet kanske har påbörjats
            lite väl sent. De gamla människor som vandrat mycket i skogen
            och som kände varenda sten och grop finns inte längre. Tyvärr
            har nog många stora skogsmaskiner kört sönder gamla fornlämningar.
            Men bättre sent är aldrig. Nu gäller det att inventera kulturminnena
            i skogen. I samband därmed bör det, anser vi i Centerpartiet,
            göras en översyn av kulturminneslagen och dess effekter för skogsnäringen
            -
          </note>
          <note>
            detta för att skogsägare inte ska drabbas av lagen på ett negativt
            sätt.
          </note>
          <note>
            I en del områden kan nyttjanderätten inskränkas för skogsägaren.
            I andra fall av nyttjanderätt finns det möjlighet till ersättning,
            men så är det inte när det gäller kulturminneslagen. Detta är
            en stor brist, anser vi i Centerpartiet.
          </note>
          <note>
            En mer funktionell tillämpning av regelverket och en bättre dialog
            med myndigheter och skogsägare är önskvärt. Det är viktigt att
            dagens skogsägare och skogsbrukare kan bruka sin skogsmark effektivt.
          </note>
          <note>
            Därför behövs det en översyn av kulturminneslagen.
          </note>
          <note>
            För att de fornlämningar som finns kvar inte ska skadas måste
            de bli kända. Informationen till markägare måste därför bli bättre.
            Av den anledningen behöver utbildningen kring fornlämningar förbättras.
          </note>
          <note>
            Det behövs utbildning och information till alla som arbetar i
            skogen, dvs. skogsägare, skogsvårdsstyrelser och länsstyrelser.
          </note>
          <note>
            Jag yrkar därför bifall till reservation 16.
          </note>
          <note>
            Många områden i vårt land är mycket fornminnestäta. Ansvaret
            för en arkeologisk undersökning åvilar markägaren. Det är kanske
            inte något större problem för stora bolag som ska exploatera ett
            visst markområde, men för en liten företagare kan det innebära
            nästintill oöverstigliga hinder.
          </note>
          <note>
            Det tar tid att göra arkeologiska utgrävningar, och det kostar
            pengar. Resultatet blir ofta att en kanske viktig fornfyndsplats
            inte grävs ut därför att markägaren undviker att utveckla sin
            rörelse eller undviker att bygga för att slippa ta de kostnader
            som är förknippade med de arkeologiska utgrävningarna. I vissa
            fall har det efteråt upptäckts att fornfynd förstörts genom slarv
            eller genom att byggarbeten igångsatts utan att markägaren har
            anmält fynd. Vad jag har beskrivit skulle kunna undvikas om det
            fanns en offentlig finansiering av arkeologiska utgrävningar och
            undersökningar.
          </note>
          <note>
            Jag yrkar därför bifall till reservation 12.
          </note>
          <note>
            Vad händer när man har hittat fornfynd av stort värde? Jo, de
            plockas in till Stockholm och placeras på Historiska museet. Det
            problemet debatterade vi här i kammaren för ganska precis två
            månader sedan.
          </note>
          <note>
            Utskottet envisas med att svara på samma sätt varje gång frågan
            kommer upp, nämligen att föremålen kan lånas ut och att man utgår
            från att en generös policy tillämpas vid utlåning av museiföremålen.
            Men vi vet att så enkelt är det tyvärr inte.
          </note>
          <note>
            Historiska museet har lätt att hitta anledningar att inte låna
            ut. Men det är inte mer än rätt, anser jag, att fornfynden visas
            i närheten av fyndplatsen. De är viktiga dragplåster inte minst
            för kulturverksamheten och kulturturismen i hela landet.
          </note>
          <note>
            Tidigare har jag reserverat mig till förmån för detta, men i
            dag nöjer jag mig med ett särskilt yttrande. Om jag efter valet
            återigen kommer in i riksdagen återkommer jag säkerligen i frågan.
          </note>
          <note>
            Fru talman! Även den industrihistoriska miljön vill jag säga
            några ord om. En betydande del av det industrihistoriska arvet
            förvaltas av småföretagare som fortsätter att förvalta tidigare
            generationers verksamhet utan den lönsamhet som de skulle behöva,
            vilket också innebär att de har väldigt små möjligheter att underhålla
            och bevara sitt arv till kommande generationer. Det är viktigt
            att vi i Sverige kan bevara industrihistoriskt intressanta miljöer.
            Då tänker jag t.ex. på smedjor, affärer och kvarnar.
          </note>
          <note>
            Apropå kvarnar är det inte många som i dag driver gamla vattenkvarnar.
            I närheten av där jag bor fanns det en kvarn fram till slutet
            av september 2001. Då drabbades orten av ett enormt vattenflöde.
            Den å vid vilken kvarnen låg och från vilken kvarnen fick sitt
            vatten valde att bryta sig igenom en annan ås och tog därmed en
            ny riktning. Det gjorde att den här gamla kvarnen inte längre
            hade något vatten. Naturligtvis fick den då stängas. Men om det
            hade funnits pengar till att återställa den ursprungliga åfåran
            skulle den här ca 140 år gamla kvarnen, som alltså fortfarande
            var i bruk när detta hände, ha kunnat vara i bruk även i dag.
          </note>
          <note>
            Jag har talat med Riksantikvarieämbetet i frågan, och man håller
            med om att sådana här gamla miljöer måste bevaras. Men pengarna
            saknas. De tappra människor som trots dålig lönsamhet förvaltar
            det gamla arvet behöver få stöd till sin verksamhet, anser vi.
            Där har vi ett särskilt yttrande. Jag har alltså valt att inte
            reservera mig till förmån för vår motion.
          </note>
          <note>
            Det finns många andra historiska byggnader som jag skulle kunna
            tala om, men andra centerpartister kommer senare i debatten att
            tala om dem.
          </note>
          <note type="speaker">
            Anf. 124 EWA LARSSON (mp):
          </note>
          <note>
            Fru talman! I detta ärende om kulturmiljövård har vi i Miljöpartiet
            sju egna reservationer och dessutom en gemensam reservation och
            ett särskilt yttrande.
          </note>
          <note>
            Med kulturmiljö menas en miljö som är intakt och som berättar
            något om en mänsklig verksamhet.
          </note>
          <note>
            Kulturarv är viktigt för vår förståelse för vår historia och
            därmed också för oss själva.
          </note>
          <note>
            Miljöpartiet har lyckats få igenom kraftfulla förstärkningar
            till kulturmiljövårdsarbetet. Där är vi stolta men inte nöjda.
            Nästan 50 miljoner kronor lyckades vi med i den här omgången.
          </note>
          <note>
            Kultursektorn har flera vitt skilda uppgifter: att klargöra historiska
            betydelser i landskap, miljöer, byggnader och föremål, att göra
            andra samhällssektorer och medborgarna medvetna om den tillgång
            som kulturarvet utgör och att säkerställa kulturarvets bevarande
            genom att identifiera hotbilder och med vård motverka hoten. Genom
            miljöbalken har även kulturmiljöns ställning stärkts, och numera
            går det att inrätta kulturreservat.
          </note>
          <note>
            För att lagstiftningens möjligheter ska kunna utnyttjas på bästa
            sätt vill vi i Miljöpartiet att samarbetet mellan Naturvårdsverket
            och Riksantikvarieämbetet intensifieras. De här olika verken ser
            på kulturmiljön från helt olika kompetenser. Därför behöver det
            ges utrymme inom respektive verk för ett ökat samarbete.
          </note>
          <note>
            Fru talman! Vi i Miljöpartiet menar att Riksantikvarieämbetet
            behöver förstärka sin informationsverksamhet. Kulturmiljöns plats
            i samhällsplaneringen bör lyftas fram. I de övergripande mål för
            kulturmiljöarbetet som riksdagen godkände år 2000 är det bl.a.
          </note>
          <note>
            fråga om att försvara och bevara kulturarvet.
          </note>
          <note>
            Av regeringens regleringsbrev år 2002 framgår att
          </note>
          <note>
            Riksantikvarieämbetets verksamhet bl.a. syftar till att stärka
            kulturarvets och kulturmiljöns ställning i den regionala utvecklingen.
            Verksamheten syftar också till att kulturarvet och miljöns kulturvärden
            tas till vara inom de olika samhällsssektorerna, bl.a. jordoch
            skogsbruk, och vid infrastruktursatsningar.
          </note>
          <note>
            Där sägs också att det är angeläget att kulturarvsaspekten integreras
            på olika nivåer inom alla samhällssektorer. För att de av riksdagen
            fastställda målen inom kulturmiljöområdet ska kunna uppnås vill
            man ge information på olika plan, alltså att Riksantikvarieämbetet
            ger information till andra myndigheter, kommuner och enskilda
            och att det har en central betydelse. Det här vill vi gärna se
            fungera ute i verkligheten.
          </note>
          <note>
            Ett exempel på att det inte fungerar är Eslöv. Där finns det
            tre spannmålmagasin kvar, s.k. lagerhus, och de är av nationellt
            intresse. Där har Länsstyrelsen i Skåne vid flera tillfällen fastslagit
            ett rivningsförbud gentemot det av kommunen givna rivningslovet.
            Man har sagt att man vill byggnadsminnesförklara det. I
          </note>
          <note>
            kommunen, som äger spannmålsmagasinen, har en majoritet bestående
            av socialdemokrater och moderater sagt att de är mot en byggnadsminnesförklaring.
          </note>
          <note>
            Striden står hett i Eslöv. Här har Riksantikvarieämbetet självt
            varit nere på plats för inte så länge sedan.
          </note>
          <note>
            Ni som vill följa stridens hetta kan gå in på www.lagerhuset.nu
            och bl.a. skriva på i namnlistan och läsa hur ställningen är.
          </note>
          <note>
            Vi vill att det här ska fungera. Därför yrkar jag bifall till
            reservation 5 punkt 6, där vi säger att det är angeläget att stärka
            kulturmiljöns plats i samhällsplaneringen, inte minst när ny infrastruktur
            planeras, och att Riksantikvarieämbetets informationsverksamhet
            bör förstärkas.
          </note>
          <note>
            Ett annat exempel där det inte fungerar är t.ex.
          </note>
          <note>
            Kvissle, Nolby. Vet ni att förhistorien till Uppsala högar och
            Birka finns i Kvissleby? Där är länsstyrelsen splittrad. Länsmuseet
            har sagt nej. Här finns en helt intakt kulturmiljö. Man har sagt
            nej till att dra en ny sträckning av E 4:an där. Det är fullständigt
            sanslöst att över huvud taget komma på en sådan idé.
          </note>
          <note>
            Vem skulle komma på en idé att dra en ny väg över
          </note>
          <note>
            Birka eller över Uppsala högar? Här åvilar informationsansvaret
            tungt. Här är det också kommunpolitiker från s och m som tillsammans
            tydligen behöver ha mera kunskap och information.
          </note>
          <note>
            Nu är det regeringen som tack vare miljöbalken har att överpröva.
            Men när Vägverket ger bara ett förslag blir det svårt att ta ställning.
            Jag är mycket förvånad över att landshövdingen har bett regeringen
            att skynda på sitt beslut i frågan. Landshövdingen borde vara
            skolad i Riksantikvarieämbetets kunskap som säger att om man genomför
            den här sträckningen betraktar Riksantikvarieämbetet att unika
            kvaliteter går om intet och att det är omöjligt att dra vägen
            på det sätt som föreslås utan att påtaglig skada sker av riksintressen.
            Starkare än så kan inte ett ämbete skriva.
          </note>
          <note>
            Fru talman! Jag tänkte också säga någonting om det viktiga skyddet
            för fornlämningar i skogsmiljö.
          </note>
          <note>
            Här finns otaliga exempel på hur även kända fornlämningar omgärdas
            av slutavverkning. På så sätt kan man säga att fornlämningen visst
            är kvar, men hur kul är det att promenera på ett kalhygge helt
            enkelt? Särskilt i Mälardalen är situationen mycket allvarlig.
          </note>
          <note>
            Jag hoppas att vi med de gemensamma skrivningarna tillräckligt
            har påtalat vikten av att se över frågan än mer och göra sig informerad
            om att det pågår en skövling av gammal kulturmiljö där.
          </note>
          <note type="speaker">
            Anf. 125 HILLEVI LARSSON (s):
          </note>
          <note>
            Fru talman! Det är många frågor som är väckta i det här ärendet,
            men jag tänkte lyfta upp några som jag tycker är de mest intressanta.
          </note>
          <note>
            Först gäller det Unescos världsarvskonvention.
          </note>
          <note>
            Charlotta Bjälkebring har varit inne på den frågan, och jag tänkte
            utöka informationen lite. I dag har
          </note>
          <note>
            Sverige tolv objekt. Sammanlagt i hela världen finns
          </note>
          <note>
            721. Vi har kommit fram till att vi från svensk sida ska ansöka
            om ett projekt per år just för att slippa in andra från andra
            länder, framför allt utanför Europa.
          </note>
          <note>
            Det är precis som Charlotta sade mycket allvarligt att två tredjedelar
            finns i Europa. Den globala strategin bör vi medverka till. Annars
            är det många bra förslag som har kommit in, men vi vill begränsa
            oss. Det ankommer inte heller på riksdagen att fatta beslut om
            nomineringar.
          </note>
          <note>
            En annan intressant fråga är Riksantikvarieämbetets informationsuppgift
            att se till att kulturmiljön kommer in på ett bra sätt i samhällsplaneringen.
            Där har vi från kulturutskottet föreslagit att man ska undersöka
            om Riksantikvarieämbetet verkligen har tillräckliga möjligheter
            att med dagens regler hävda kulturmiljöintressena när man ställer
            dessa intressen inte minst mot Vägverkets och Luftfartsverkets
            intressen. De behöver eventuellt förstärkas.
          </note>
          <note>
            En annan viktig fråga gäller den elektroniska revolution som
            rör området. Det handlar ju om kommunikation digitalt, elektronisk
            kommunikation. Där sker nu en översyn i Regeringskansliet om det
            finns några hinder i formkraven, lagar och förordningar för att
            man ska kunna använda datorns hjälp så mycket som möjligt för
            att kommunicera lättare. Det arbetet stöder vi naturligtvis.
          </note>
          <note>
            En viktig fråga som kommit upp under debatten är fornfyndsplacering.
            Det finns ett önskemål att man ska placera det så nära som möjligt
            den plats där man har hittat det. Det här gäller inte minst i
            Uppåkra där några har skrivit motioner om att kunna placera fornfynd
            upphittade i Uppåkra i Skåne.
          </note>
          <note>
            Enligt dagens regler är det så att om man har lokala och regionala
            önskemål kan man ansöka om placering lokalt, om inte, hamnar föremålen
            automatiskt på Historiska museet. Det finns speciella saker som
            gör att man placerar dem centralt, även om det finns regionala
            önskemål. Det är om det är av nationellt intresse, om det behöver
            tillgängliggöras för forskare, om det saknas sådana föremål i
            de nationella samlingarna och om de hör ihop med andra föremål
            från samma fyndplats. Säkerhetsaspekten är givetvis är också viktig,
            säkerheten för föremålen måste vara fullgod. Men annars finns
            det inget hinder för att ansöka om placering regionalt och lokalt.
            Det finns också goda möjligheter att låna ut och deponera till
            andra museer runtom i landet.
          </note>
          <note>
            I just Uppåkra är detta framför allt en regional fråga. Där försiggår
            nu diskussioner mellan Region
          </note>
          <note>
            Skånes kulturnämnd och övriga intressenter i området. Man planerar
            också ett arkeologiskt upplevelsecentrum för att visualisera Uppåkras
            med omnejd historia. Så det finns många olika sätt att se till
            att placera föremål så nära fyndplatsen som möjligt.
          </note>
          <note>
            Möjligtvis kan man ibland ifrågasätta reglernas tilllämpning,
            men det är trots allt inte riksdagens uppgift. Över huvud taget
            när saker kritiseras är det ofta tillämpningen och inte själva
            lagen som det är fel på.
          </note>
          <note>
            Ett exempel där det finns en mycket god lagstiftning är gravvårdar
            av kulturhistoriskt intresse. Där finns ett omfattande regelverk
            som syftar till att gravvårdar där gravrätten har gått ut, alltså
            den tid som gravstenen får vara där, ska kunna bevaras så att
            man inte tar bort kulturhistoriskt intressanta gravvårdar. Där
            kan man möjligtvis se att tillämpningen inte alltid fungerar,
            men lagstiftningen är mycket bra, och det är ju riksdagens uppgift
            att lagstifta.
          </note>
          <note>
            När det gäller fornlämningar i skogsmark är det tydligt att det
            är två intressen som står emot varandra, att döma av motionsfloden
            i det här ämnet. Å ena sidan är det behovet av skydd för fornlämningar
            i skogsmark, å andra sidan är det markägarens och brukarens intressen.
            Det rör sig om ekonomiska intressen, att markägarna inte ska lida
            ekonomisk förlust, och även om tids- och användingsaspekter. Man
            vill ha tillgång till marken. Här pågår ett mycket omfattande
            arbete, inte minst för att kartlägga fornfynd i skogsområden.
          </note>
          <note>
            Hittills har man avsatt 20 miljoner för att inventera de kulturminnen
            som finns och för att bedöma ytterligare behov av att skydda dessa
            kulturminnen.
          </note>
          <note>
            Som tidigare har sagts har ökningen av anslaget till kulturmiljövård
            med 46 miljoner kronor kommit till mycket god användning.
          </note>
          <note>
            Sedan finns det ett projekt som heter Skog och historia som syftar
            till inventering, utbildning och information. Det avsätts 90 miljoner
            kronor per år för detta projekt, vilket till stor del täcker upp
            de motionskrav som har framförts.
          </note>
          <note>
            Det pågår också vidareutbildning av skogsentreprenörer, maskinförare,
            skogsarbetare och skogsåkare. Det finns vissa möjligheter för
            brukaren att få ersättning enligt vissa fastställda regler. Jag
            tror att projektet Skog och historia kommer att visa om reglerna
            är tillräckliga. Man kommer inom projektet att få erfarenhet av
            i hur stor utsträckning som brukare är tvingade till inskränkningar
            i markanvändningen.
          </note>
          <note>
            Eventuellt måste reglerna ändras, men det finns redan regler
            om ersättning.
          </note>
          <note>
            Det viktigaste att komma ihåg i sammanhanget är att inte ställa
            dessa två intressen emot varandra och inte bara tala för brukarna
            eller bara för vikten av att bevara de fornminnen som finns. Man
            borde försöka att ha en balanserad syn på helheten.
          </note>
          <note>
            Den särskilda utredare som regeringen har aviserat ska titta
            på ett förbättrat skydd av kulturhistoriskt värdefull bebyggelse.
            Jag tror att många av de krav som har framförts i motionerna kommer
            att tas upp i denna utredning. Därför tycker vi socialdemokrater
            i utskottet att det är väldigt viktigt att utredningen kommer
            i gång. Regeringen har aviserat att den ska komma i gång innan
            sommaren, och vi vill poängtera att det är viktigt att utredningen
            kommer i gång innan mandatperiodens slut, eftersom den aviserades
            för två år sedan.
          </note>
          <note>
            Avslutningsvis: När det gäller internationella konventioner anser
            vi att det är väldigt viktigt med samarbete och solidaritet med
            andra länder och med respekt för kulturarv i andra länder. Det
            pågår nu ett arbete som syftar till att Sverige ska ansluta sig
            till de konventioner som tas upp i motionsförslagen, Haagkonventionen,
            Unidroitkonventionen och Unescokonventionen.
          </note>
          <note>
            Det finns vissa lagtekniska problem eftersom det krävs ändringar
            i svensk lagstiftning, och där vill vi samordna oss med andra
            länder, inte minst med Norge och Danmark. Men arbetet är alltså
            på gång.
          </note>
          <note>
            När det gäller konventionen om kulturarv under vatten har bl.a.
            Estoniakatastrofen visat att det kan uppstå problem när det finns
            olika lagstiftningar.
          </note>
          <note>
            Vissa länder runt Östersjön har anslutit sig medan andra inte
            har gjort det. Men det finns inget hinder att i framtiden ansluta
            sig till denna konvention, men vi hade gärna sett att man inte
            hade haft två olika lösningar på gång samtidigt.
          </note>
          <note>
            Jag vill yrka bifall till utskottets förslag i betänkandet om
            kulturmiljövård.
          </note>
          <note type="speaker">
            Anf. 126 BIRGITTA SELLÉN (c) replik:
          </note>
          <note>
            Fru talman! Jag kan inte låta bli att kommentera detta med fornfyndens
            placering. Det finns inga hinder mot att man ansöker om att de
            får behålla sin plats, säger Hillevi Larsson. Men utskottet skriver
            att om fyndet har nationellt intresse och bör vara tillgängligt
            för forskare eller att föremålstypen från regionen saknas i de
            nationella samlingarna bör det placeras på Historiska museet.
            Ett annat skäl kan vara att det nya fyndet hör ihop med föremål
            som redan finns på Historiska museet från samma fyndplats och
            att samtliga fynd från en fyndplats bör hållas ihop.
          </note>
          <note>
            Håll med om att det finns många hinder på vägen!
          </note>
          <note>
            Håll också med om att det är viktigt att få förvara fynden i
            t.ex. Uppåkra eller på andra platser runtom i landet!
          </note>
          <note>
            För att inte tala om forskningen! Jag har oerhört svårt att förstå
            att forskning ska vara ett argument för att fynden ska förvaras
            på Historiska museet. Man kan kanske t.o.m. bredda antalet forskare
            om fynden placeras på flera andra ställen. Det skulle kulturen
            vara betjänt av. Hur ser Hillevi Larsson på detta?
          </note>
          <note type="speaker">
            Anf. 127 HILLEVI LARSSON (s) replik:
          </note>
          <note>
            Fru talman! Till stora delar håller jag naturligtvis med Birgitta
            Sellén. Det här med forskares tillgång till fynd kan vara ett
            argument även för att de ska förvaras på regional nivå så att
            de regionala forskarna får möjlighet att studera dem.
          </note>
          <note>
            Men jag tror inte att det är reglerna som är problemet, utan
            det handlar om tillämpningen av dem. I
          </note>
          <note>
            Uppåkra har det visat sig att det finns stora möjligheter när
            det gäller det regionala upplevelsecentret som har aviserat Skåneregionens
            intresse i frågan.
          </note>
          <note>
            Det finns alltså goda möjligheter.
          </note>
          <note>
            Jag vill ta upp en annan fråga, och det gäller
          </note>
          <note>
            Lunds universitets historiska museum. Där har det visat sig väldigt
            tydligt att det inte är reglerna som utgör hindret, utan i det
            här fallet har det varit Lunds universitets ekonomi som har lagt
            hinder i vägen. Det är den som har riskerat att fynden flyttas
            till Historiska museet, vilket det inte är någon som vill att
            det ska ske. Det är en fel att tro att Historiska museet i Stockholm
            vill ta emot enorma mängder föremål från hela landet när det finns
            regionalt intresse och regionala möjligheter, utan det handlar
            minst lika mycket om ekonomi på det regionala planet och att man
            måste få till stånd en vettig helhetslösning.
          </note>
          <note type="speaker">
            Anf. 128 BIRGITTA SELLÉN (c) replik:
          </note>
          <note>
            Fru talman! Det är väldigt positivt att Hillevi
          </note>
          <note>
            Larsson i stort sett tycker som jag. Jag sade i mitt anförande
            att jag tänker fortsätta att kämpa för det här om jag kommer in
            i riksdagen efter valet. Då har jag den förhoppningen att vi blir
            eniga i utskottet när den borgerliga regeringen lägger fram sin
            text.
          </note>
          <note type="speaker">
            Anf. 129 HILLEVI LARSSON (s) replik:
          </note>
          <note>
            Fru talman! Jag vet inte om jag vill hålla med om det sista.
            Jag hoppas ju naturligtvis på en fortsatt socialdemokratisk regering.
            Däremot tror jag på en sammanhållning inom kulturutskottet när
            det gäller vikten av vettiga lösningar på dessa frågor. Det gäller
            de föremål som bör förvaras på nationell nivå, men kanske ännu
            mer om de föremål som bör förvaras på nationell nivå.
          </note>
          <note type="speaker">
            Anf. 130 GUNILLA TJERNBERG (kd) replik:
          </note>
          <note>
            Fru talman! Jag vill ställa en fråga till Hillevi
          </note>
          <note>
            Larsson, och den handlar om den översyn av lagstiftningen som
            vi vill ha för att man ska kunna se på möjligheterna att ersätta
            markägarna vid ett avsevärt försvårande av uttag av sin skog på
            grund av att man har hittat ett fornminne.
          </note>
          <note>
            Hillevi Larsson säger att det behövs en balanserad syn på helheten,
            och det låter sig lätt sägas samtidigt som det låter vackert,
            det kan jag hålla med om. Men verkligheten är annorlunda.
          </note>
          <note>
            Det handlar alltså om att knyta en rätt till ersättning till
            kulturminneslagen. Redan uttrycket ett avsevärt försvårande av
            uttag innebär en väldigt stram tillämpning av när det utbetalas
            ersättning. I allt bruk av skogsmark är uttrycket "avsevärt försvårande"
            ett gängse krav som är oerhört strängt.
          </note>
          <note>
            Vad är det som gör att Hillevi Larsson och Socialdemokraterna
            inte kan inse betydelsen av att knyta en så viktigt del - både
            för fornminnen och för brukarintresset - till kulturminneslagen.
            Vi begär en översyn. Jag tycker att svaret om en balanserad syn
            visar att man inte har satt sig in i frågan. Jag önskar att
          </note>
          <note>
            Hillevi Larsson gör det.
          </note>
          <note type="speaker">
            Anf. 131 HILLEVI LARSSON (s) replik:
          </note>
          <note>
            Fru talman! Med en balanserad syn menade jag att det är väldigt
            viktigt att inte bara inta den ena sidans ståndpunkt. Vissa motionärer
            driver stenhårt kravet på ytterligare skydd för fornminnen i skog,
            medan andra motionärer ensidigt driver kravet på att det ska bli
            lättare för markägare och brukare. Det jag menade var att jag
            tror att det är viktigt att se båda dessa aspekter, att man inte
            ska ställa dem mot varandra.
          </note>
          <note>
            Sedan håller jag med om att det kan finnas anledning att se över
            det här. Vi vill inte gå så långt som
          </note>
          <note>
            Gunilla Tjernberg vill göra i det här skedet. Men som jag sade
            tidigare, tror vi att det i det stora projektet
          </note>
          <note>
            Skog och historia, som får 90 miljoner kronor per år, kommer
            fram väldigt mycket erfarenheter av i hur stor utsträckning brukarna
            egentligen är tvingade till inskränkningar i sin markanvändning.
            Jag tror att man behöver mer kunskap innan man kommer med några
            konkreta förslag.
          </note>
          <note>
            Vidare tror jag att man noga får analysera den här frågan, för
            det finns väldigt mycket som räknas som fornminnen ute i skogarna,
            inte minst stenrösen överallt. Det kan röra sig om väldigt stora
            ekonomiska belopp som kanske ska vägas mot andra samhällsintressen.
            Om man i projektet Skog och historia kommer fram till att det
            är väldigt många markägare som både ekonomiskt och på andra sätt
            lider väldigt mycket av det här får man självklart göra någonting
            åt det. Men jag tror att vi behöver mer kunskap i den här frågan.
            Inte minst tror jag att också markägarnas och brukarnas inställning
            måste förändras, så att de inte bara ser till det ekonomiska intresset
            utan också till det kulturhistoriska intresset.
          </note>
          <note type="speaker">
            Anf. 132 GUNILLA TJERNBERG (kd) replik:
          </note>
          <note>
            Fru talman! Det handlar inte om ett de och vi. Det handlar om
            olika delar i en viktig diskussion som vi för just nu. Jag skulle
            vilja få undan argumentationstaktiken att vi pratar om motsättningar,
            om de och vi. Det är två viktiga delar i samhällsdebatten som
            vi nu för.
          </note>
          <note>
            Jag fick inget svar på frågan om att vi tar upp att markanvändandet
            avsevärt försvåras. Det är en definition som redan i dag finns
            och som är väldigt begränsande i sig. Det betyder alltså att man
            har rätt till en prövning i en situation där man står med enskilda
            kostnader. Vi kan nog inte tänka oss att tala om att vi tycker
            att någonting känns svårt eller att vi vill ha balans i debatten.
            Här handlar det om ersättningar för något som man lägger ut. Jag
            tycker att vi ska ha respekt för det synsättet. Det är inte att
            ställa två intressen mot varandra, utan det är, precis tvärtom,
            att stärka två olika intressen. Just diskussionen om att markanvändandet
            avsevärt försvåras finns i vår motion. Det begreppet finns redan
            och är en mycket klar definition av vad det här handlar om. Detta
            ska vara knutet till kulturminneslagen. En översyn av detta,
          </note>
          <note>
            Hillevi Larsson, borde väl vara positivt?
          </note>
          <note type="speaker">
            Anf. 133 HILLEVI LARSSON (s) replik:
          </note>
          <note>
            Fru talman! Jag vill än en gång understryka att det jag sade
            om att de två olika intressena inte skulle ställas emot varandra
            inte är något som jag på något sätt kopplar till fortsättningen,
            dvs. att jag därmed tycker att markägarna ska få mindre ersättning.
            Jag vill inte göra den kopplingen. Däremot tycker jag att alla
            som är inblandade i det här bör se till båda sidorna, dvs. att
            utbildningen för markägarna och brukarna är lika viktig som ersättningen
            till desamma. På samma sätt menar jag att alla som vill värna
            de kulturminnen som finns i skogen även ska se till markägarnas
            och brukarnas intressen så att det inte blir en ensidig kamp.
            Däremot ska inte ersättningen till markägarna ha något att göra
            med den här balanserade synen, utan det var en allmän iakttagelse
            att jag tycker att det är viktigt.
          </note>
          <note>
            Sedan vill jag säga att om det inte är en avsevärt försvårad
            tillgänglighet till marken kan jag inte se att den här ersättningen
            är så oerhört angelägen, utan om det ska utgå ersättning ska det
            vara just för att det är avsevärt försvårat för markanvändarna.
          </note>
          <note>
            Jag vill återigen säga att vi först vill ha mer kunskap, och
            den kunskapen tror jag att vi kommer att få genom de omfattande
            projekt som pågår. Visar det sig då att det är många markägare
            som blir orättvist lidande kan vi naturligtvis vara beredda att
            ompröva det här, men vi vill börja i den änden.
          </note>
          <note type="speaker">
            Anf. 134 LENNART FRIDÉN (m):
          </note>
          <note>
            Fru talman! Det var egentligen lockande att hoppa in i den föregående
            diskussionen. Hillevi Larsson står här och talar väldigt snällt
            och vänligt om att så här är det och det är inte bra, och så här
            är det inte bra. Sedan kom hon in på skogsfrågorna och då sade
            hon:
          </note>
          <note>
            Men är det nu så, kanske vi måste göra någonting åt det. Jag
            har hela tiden väntat på att få höra vad det är man vill göra
            åt de här sakerna som inte är bra. Jag förstår att det ligger
            väldigt mycket i det som Birgitta
          </note>
          <note>
            Sellén sade här, att man är inställd på att man inte behöver
            göra någonting åt det här efter den
          </note>
          <note>
            15 september, för då är det någon annan som får göra det.
          </note>
          <note>
            Låt mig knyta an till en av de frågor som togs upp av Hillevi
            Larsson när det gäller Uppåkrafynden och
          </note>
          <note>
            Lunds universitets historiska museum. Det är ganska makabert
            att se att på den utställning som man efter bästa förmåga har
            gjort av denna fantastiska samling av fynd som skildrar en hel
            del står det ett antal datorer som man inte kan använda - jag
            var där så sent som häromveckan - därför att man inte haft råd
            att åtgärda de problem man har med servern. Man kan alltså inte
            visa det som där finns. Det är faktiskt illa.
          </note>
          <note>
            Vi har ofta haft den här frågan uppe till diskussion i utskottet,
            och då kan man säga att det borde ha gjorts något åt detta från
            regeringshåll. Det är fråga om både pengar och organisation. Men
            vi vet ju att när vi från moderat håll har föreslagit att man
            ska se över organisationen av museiväsendet och motsvarande i
            Sverige har det mötts av kalla handen dessvärre.
          </note>
          <note>
            Fru talman! Självfallet står vi bakom samtliga våra reservationer,
            men jag ska inte göra något yrkande på någon av dem. Det har Jan
            Backman redan gjort i sitt inledningsanförande här.
          </note>
          <note>
            Jag ska först ta upp ett par reservationer som på sitt sätt hänger
            ihop. Det gäller reservationerna 3, 8, 9
          </note>
          <note>
            och 11, som alla har med utgrävningsverksamhet att göra.
          </note>
          <note>
            Riksantikvarieämbetet har en oerhört splittrad roll. Det försvårar
            och hämmar, som vi ser det, konkurrens. Det innebär att man som
            tillsynsmyndighet samtidigt ska granska sin egen verksamhet när
            den sker i fält. Det finns även andra saker som Riksantikvarieämbetet,
            som borde renodlas och bli en ren sektorsmyndighet, borde lämna
            till någon annan. På
          </note>
          <note>
            Birka borde det bli på samma sätt som i Eketorp, dvs.
          </note>
          <note>
            att man samarbetar och lämnar över ansvaret till regionala och
            lokala myndigheter. Kanske det vore tillfälle att igen diskutera
            om inte det här borde skötas på samma sätt som man gör i Storbritannien
            med sin
          </note>
          <note>
            National Trust. Där har man en särskild organisation som ansvarar
            för mycket av tillsynen, vården och handhavandet av arkeologiskt
            och kulturhistoriskt värdefulla platser.
          </note>
          <note>
            När det gäller reservation 8 kan vi konstatera att det sedan
            länge finns möjlighet att upphandla arkeologiska undersökningar
            på ett sätt som dock är försvårat genom att man inte har samma
            lagstöd för det som när det gäller lagen om offentlig upphandling.
            Vi tycker att man även för arkeologiska undersökningar skulle
            tillämpa den lagstiftningen. En enkel ändring skulle kunna ge
            resultat, man skulle spara tid och pengar.
          </note>
          <note>
            En annan sak är att vi i vår moderna tid kan konstatera att man
            dessvärre använder sig av ett antikverat anbudsförfarande. Det
            behöver man ju inte göra.
          </note>
          <note>
            Antikverade lagar och antikverad teknik är inte nödvändigt när
            det gäller sådant som har med antikvitetshandläggande att göra.
            Jag tänker då på det elektroniska anbudsförfarandet.
          </note>
          <note>
            Länsstyrelsernas av Riksantikvarieämbetet givna verkställighetsregler
            i fråga om arkeologiska undersökningar måste bringas i överensstämmelse
            med lydelsen i lagen om offentlig upphandling. Det är inte särskilt
            svårt att göra det. Vi är förvånade att inte någon annan har hakat
            på detta.
          </note>
          <note>
            I reservation 11, som delvis har med den tidigare reservationen
            att göra, tar vi upp frågan om handläggningstider. Det är klart
            att det uppstår konflikt då och då mellan den som vill exploatera
            och den som vill bevara. Men den formella processen är i dag sådan
            att det kan ta mer än ett år innan t.ex. en arkeologisk utgrävning
            kan påbörjas. Vi vet alla att med vårt klimat är fältsäsongen
            för arkeologi i stort sett begränsad till den varma årstiden.
            Det kan innebära att det tar ett och ett halvt år från det att
            en exploatör lämnar in en ansökan till det att han eller hon kan
            köra i gång ett projekt. Det är inte så ovanligt.
          </note>
          <note>
            Vi vet att det kan vara avgörande för om verksamhet över huvud
            taget ska komma till stånd eller inte om man får en chans att
            någorlunda snabbt få ett klart besked. Antingen får exploateringen
            ske eller så får den inte ske. Dessvärre tövar man här så länge
            på grund av regelverket och krångel framför allt på länsstyrelserna
            att man kan försinka eller t.o.m. förhindra genomförande av viktiga
            projekt.
          </note>
          <note>
            Fru talman! Reservationen 13 gäller arkeologiska massfynd. Jag
            kan väl erkänna att jag har varit med och skrivit motioner om
            det innan jag hamnade i riksdagen. Jag skrev om det, och det väcktes
            frågor om det av en dåtida riksdagsledamot. Det gällde då med
            hänvisning till de stora fynden i samband med utgrävningen av
            Ostindiefararen Götheborg ute på
          </note>
          <note>
            Göteborgs redd.
          </note>
          <note>
            Vi vet att det där rör sig om ca nio ton porslinsskärvor motsvarande
            något över 9 miljoner skärvor. Utav dessa får man, eftersom de
            är hämtade på utgrävningsplatsen, icke avyttra en enda om icke
            regeringen ger tillåtelse. Vi tycker att det är ganska så eländigt
            att man inte har kommit till skott i den frågan. Vi vet att nuvarande
            riksantikvarie inte tycker att det skulle vara något konstigt,
            men det har ändå inte blivit av att så har skett.
          </note>
          <note>
            När det gäller den här typen av icke-unika massfynd skulle de
            många gångar kunna hjälpa till att finansiera en del verksamheter,
            och man skulle dessutom bli av med en hel del förvaringsbekymmer.
            I
          </note>
          <note>
            samband med att Landstingsförbundet byggde sitt nya hus här på
            Söder i Stockholm hittade man vill jag minnas 120 000 kritpipor
            i ett gammalt lager från
          </note>
          <note>
            1700-talet. De förvaras nu till stora kostnader. De får inte
            avyttras trots att det ute i världen finns många som skulle vilja
            ha ett par stycken sådana.
          </note>
          <note>
            Det tidigare Arkeologiska museet i Göteborg hade på 70-talet
            - det har inte blivit så många utgrävningar sedan - flintavslag
            som inte på något sätt var unika.
          </note>
          <note>
            Det var flintavslag från gamla verkstäder och sådant som vägde
            mer än sju ton. Inte heller sådant får man avyttra.
          </note>
          <note>
            Det är inte bra att det är på det sättet. Det finns varken vetenskapligt
            eller annat värde i det. Men däremot skulle kanske försäljning
            att detta kunna ge en del tillskott till de pengar som behövs
            både för kulturminnesvård och för kulturverksamhet över huvud
            taget.
          </note>
          <note type="speaker">
            Anf. 135 ANNE-KATRINE DUNKER (m):
          </note>
          <note>
            Fru talman! Syftet med världsarv är att visa och skydda världsunika
            natur- och kulturvärden för att kommande generationer ska ha tillgång
            till dem.
          </note>
          <note>
            Utskottet har ställt sig bakom regeringens förslag att vi i Sverige
            ska vara restriktiva med ytterligare nomineringar för vår del
            till världsarvslistan, inte minst med tanke på att Europa redan
            har ett stort antal världsarv på listan, som redan har påpekats
            här. Sverige har tolv arv på listan.
          </note>
          <note>
            Jag vill ändå lyfta fram ett objekt i vårt land som verkligen
            förtjänar att bli upptagen på listan. Det är de ytterligt vackra
            och ståtliga hälsingegårdarna.
          </note>
          <note>
            Gårdarna har gamla anor och är "inuti snygga och rena, bättre
            byggda än på annor ställe" som Carl von
          </note>
          <note>
            Linné skriver i sin Lapplandsresa år 1732.
          </note>
          <note>
            De är inte bara snygga och rena. De är också unika i sin arkitektur,
            som är väl anpassad till de böljande skogar och blå sjöar som
            givit landskapet sin karaktär. Snickaren och målaren har med sitt
            gedigna hantverkskunnande utfört mästerverk. Unga och gamla kvinnohänder
            har spånat och vävt det lin man odlat till vackra lakan, gardiner
            och dukar som också i dag gör rummet ljust och mjukt.
          </note>
          <note>
            Varje gård består av ett antal hus, alla med sin historia. Bondehushållet
            lever vidare även om det i dag är förenat med stora ekonomiska
            uppoffringar att driva och sköta ett modernt jordbruk mitt i det
            gamla.
          </note>
          <note>
            Varje gård kräver både vård och omtanke för att också dagens
            generationer ska kunna hälsa besökare välkomna på de vackra förstukvistarna.
          </note>
          <note>
            Fru talman! Jag har inget yrkande men har i ett särskilt yttrande
            lyft fram detta unika arv som verkligen förtjänar att hamna på
            världsarvslistan. Hälsingegårdarna tillhör ett underrepresenterat
            objekt bland världsarven. Min förhoppning är att de nomineras
            som ett sådant så snart det finns utrymme för det.
          </note>
          <note>
            Även jag är medveten om att det inte är här i riksdagen som vi
            gör nomineringar. Men jag vill ändå passa på att ta detta tillfälle
            i akt att förorda dem som ett världsarv.
          </note>
          <note>
            (forts. 10 §)
          </note>
          <note>
            Ajournering
          </note>
          <note>
            Kammaren beslutade kl. 16.56 på förslag av tredje vice talmannen
            att ajournera förhandlingarna till kl.
          </note>
          <note>
            17.00 då dagens votering skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.00.
          </note>
          <note>
            9 § Beslut om ärenden som slutdebatterats vid dagens sammanträde
          </note>
          <note>
            FöU10 Samhällets säkerhet och beredskap
          </note>
          <note>
            Punkt 3 (Regelsystemet i det nya krishanteringssystemet)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            227 för utskottet
          </note>
          <note>
            68 för res. 1
          </note>
          <note>
            1 avstod
          </note>
          <note>
            53 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 36 v, 35 kd, 15 c, 15 mp, 11 fp
          </note>
          <note>
            För res. 1: 68 m
          </note>
          <note>
            Avstod: 1 m
          </note>
          <note>
            Frånvarande: 16 s, 12 m, 7 v, 7 kd, 3 c, 1 mp, 5 fp,
          </note>
          <note>
            2 -
          </note>
          <note>
            Punkt 6 (Krisberedskapsmyndighetens uppgifter m.m.)
          </note>
          <note>
            1. utskottet
          </note>
          <note>
            2. res. 3 (kd)
          </note>
          <note>
            Votering:
          </note>
          <note>
            187 för utskottet
          </note>
          <note>
            35 för res. 3
          </note>
          <note>
            78 avstod
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 15 c, 15 mp, 4 fp
          </note>
          <note>
            För res. 3: 35 kd
          </note>
          <note>
            Avstod: 71 m, 7 fp
          </note>
          <note>
            Frånvarande: 15 s, 10 m, 6 v, 7 kd, 3 c, 1 mp, 5 fp,
          </note>
          <note>
            2 -
          </note>
          <note>
            Punkt 15 (Skydd mot informationsoperationer)
          </note>
          <note>
            1. utskottet
          </note>
          <note>
            2. res. 8 (fp)
          </note>
          <note>
            Votering:
          </note>
          <note>
            Kammaren biföll utskottets förslag genom uppresning.
          </note>
          <note>
            Punkt 18 (Huvudmannaskapet för Statens räddningsverks skolor)
          </note>
          <note>
            1. utskottet
          </note>
          <note>
            2. res. 9 (v)
          </note>
          <note>
            Votering:
          </note>
          <note>
            264 för utskottet
          </note>
          <note>
            36 för res. 9
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 71 m, 1 v, 35 kd, 15 c, 15 mp,
          </note>
          <note>
            11 fp
          </note>
          <note>
            För res. 9: 36 v
          </note>
          <note>
            Frånvarande: 15 s, 10 m, 6 v, 7 kd, 3 c, 1 mp, 5 fp,
          </note>
          <note>
            2 -
          </note>
          <note>
            Punkt 19 (Utbildningsbehov på högskolenivå för samhällets säkerhet
            och beredskap m.m.)
          </note>
          <note>
            1. utskottet
          </note>
          <note>
            2. res. 10 (v, mp)
          </note>
          <note>
            Votering:
          </note>
          <note>
            249 för utskottet
          </note>
          <note>
            51 för res. 10
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 71 m, 1 v, 35 kd, 15 c, 11 fp
          </note>
          <note>
            För res. 10: 36 v, 15 mp
          </note>
          <note>
            Frånvarande: 15 s, 10 m, 6 v, 7 kd, 3 c, 1 mp, 5 fp,
          </note>
          <note>
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FöU12 Det frivilliga försvaret
          </note>
          <note>
            Punkt 1 (Riktlinjer för organisationsstöd och uppdrag till den
            frivilliga försvarsverksamheten)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            249 för utskottet
          </note>
          <note>
            15 för res. 2
          </note>
          <note>
            35 avstod
          </note>
          <note>
            50 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 71 m, 36 v, 15 c, 11 fp
          </note>
          <note>
            För res. 2: 15 mp
          </note>
          <note>
            Avstod: 35 kd
          </note>
          <note>
            Frånvarande: 15 s, 10 m, 7 v, 7 kd, 3 c, 1 mp, 5 fp,
          </note>
          <note>
            2 -
          </note>
          <note>
            Punkt 2 (Inriktning av hemvärnsförbanden)
          </note>
          <note>
            1. utskottet
          </note>
          <note>
            2. res. 3 (m)
          </note>
          <note>
            3. res. 4 (kd)
          </note>
          <note>
            Förberedande votering:
          </note>
          <note>
            73 för res. 3
          </note>
          <note>
            35 för res. 4
          </note>
          <note>
            192 avstod
          </note>
          <note>
            49 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            179 för utskottet
          </note>
          <note>
            72 för res. 3
          </note>
          <note>
            49 avstod
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 15 c, 11 fp
          </note>
          <note>
            För res. 3: 71 m, 1 mp
          </note>
          <note>
            Avstod: 35 kd, 14 mp
          </note>
          <note>
            Frånvarande: 15 s, 10 m, 6 v, 7 kd, 3 c, 1 mp, 5 fp,
          </note>
          <note>
            2 -
          </note>
          <note>
            Punkt 5 (Rätt till ledighet)
          </note>
          <note>
            1. utskottet
          </note>
          <note>
            2. res. 6 (fp)
          </note>
          <note>
            Votering:
          </note>
          <note>
            289 för utskottet
          </note>
          <note>
            11 för res. 6
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 71 m, 37 v, 35 kd, 15 c, 15 mp
          </note>
          <note>
            För res. 6: 11 fp
          </note>
          <note>
            Frånvarande: 15 s, 10 m, 6 v, 7 kd, 3 c, 1 mp, 5 fp,
          </note>
          <note>
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU21 Administrationen av specialistkompetenskurser under läkarnas
            vidareutbildning
          </note>
          <note>
            1. utskottet
          </note>
          <note>
            2. res. (v)
          </note>
          <note>
            Votering:
          </note>
          <note>
            262 för utskottet
          </note>
          <note>
            37 för res.
          </note>
          <note>
            1 avstod
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 71 m, 35 kd, 15 c, 14 mp, 11 fp
          </note>
          <note>
            För res.: 37 v
          </note>
          <note>
            Avstod: 1 mp
          </note>
          <note>
            Frånvarande: 15 s, 10 m, 6 v, 7 kd, 3 c, 1 mp, 5 fp,
          </note>
          <note>
            2 -
          </note>
          <note>
            10 § (forts. från 8 §) Kulturmiljövård (forts. KrU19)
          </note>
          <note type="speaker">
            Anf. 136 SVEN BERGSTRÖM (c):
          </note>
          <note>
            Fru talman! "Och vid dalens gräns, där skogen började, stodo
            gårdarna. De voro stora och välbyggda och följde den ena efter
            den andra i en nästan obruten rad."
          </note>
          <note>
            Så skrev Selma Lagerlöf i Nils Holgerssons underbara resa genom
            Sverige när hon beskrev Hälsingland och hälsingegårdarna.
          </note>
          <note>
            Nu finns det naturligtvis gårdar och miljöer av den typen inte
            bara i Hälsingland. Runtom i vårt land finns gårdar och områden
            som klassas som riksintressanta för kulturmiljövården. Det kan
            vara enskilda gårdar och byggnader men också gårdssamlingar eller
            hela byar som anses så värdefulla från kulturmiljövårdens synpunkt
            att de bör bevaras så ursprungliga som möjligt för framtiden.
          </note>
          <note>
            I en motion har jag belyst detta och tagit upp
          </note>
          <note>
            Vängsbo by i Ovanåker i Hälsingland som ett exempel på en sådan
            by. Ett målmedvetet arbete pågår sedan ungefär fem år i Hälsingland
            med att hålla gårdar och miljöer öppna för besökare, sprida kunskap
            om de gamla gårdarna och se till att de vårdas och utvecklas för
            framtiden. Att få hälsingegårdarna klassade som ett världsarv,
            precis som Ann-Katrine
          </note>
          <note>
            Dunker var inne på, ingår som en målsättning i arbetet.
          </note>
          <note>
            Hälsingegårdar är det övergripande namnet på det samarbetet som
            bedrivs under mottot veta, vårda, visa och vidareutveckla. I centrum
            står gårdarna som ett levande kulturarv, en identitetsskapare
            och kraftkälla för framtiden. Det är framför allt arkitekturen,
            inredningskonsten och måleriarbetena som har gjort hälsingegårdarna
            kända för en bredare allmänhet. De karakteriseras av en storslagen
            och stilsäker byggnadskonst präglad av hantverksskicklighet och
            detaljrikedom. I landskapet finns ovanligt många bevarade byggnader
            och interiörer från sent 1700-tal och framåt.
          </note>
          <note>
            Enligt bl.a. professor Fredrik Bedoire vid Arkitekturskolan i
            Stockholm är den hälsingska träbyggnadskonsten mycket värdefull,
            unik i ett internationellt perspektiv och ett viktigt svenskt
            bidrag till det europeiska kulturarvet. Denna professor vet vad
            han talar om eftersom hälsingegårdarna var temat för
          </note>
          <note>
            Konsthögskolans utbildning i restaureringskonst under förra året.
          </note>
          <note>
            Många är involverade i hälsingegårdsarbetet -
          </note>
          <note>
            museer, turistnäring, hembygdsrörelse, guider, byggnadsvårdare
            och inte minst gårdsägarna själva. Från samhällets synpunkt är
            det självklart av stort värde att arbetet med bevarandet av dessa
            miljöer kan fortgå.
          </note>
          <note>
            Människorna i Hälsingland i allmänhet och i byn
          </note>
          <note>
            Vängsbo i synnerhet känner stolthet över sin bygd och sina gårdar.
            Men för det enskilda företaget eller gårdsägaren innebär dock
            klassningen som skyddsvärd kulturmiljö en del komplikationer -
            för att uttrycka det försiktigt - främst ur ekonomisk synpunkt.
          </note>
          <note>
            De ofta mycket stränga restriktioner mot förändringar som följer
            av en sådan klassning för med sig merkostnader när det gäller
            t.ex. underhåll, krav på byggmaterial, specialutbildad arbetskraft
            m.m. som det inte kan vara rimligt att den enskilde gårdsägaren
            eller företagaren ska drabbas av. Tidigare fanns åtminstone möjligheter
            att göra avdrag för reparationer, underhåll etc., men i samband
            med skattereformen för ett antal år sedan försvann möjligheten
            att göra avdrag för underhåll och upprustning av kulturbyggnader
            på jordbruksfastigheter. Sådana åtgärder måste därför i dag göras
            med skattade medel, vilket leder till att en mängd kulturbyggnader
            över hela landet riskerar att äventyras genom eftersatt underhåll
            då kostnaderna för ägarna blir för stora.
          </note>
          <note>
            Enligt min mening borde full avdragsrätt för kulturminnesbevarande
            åtgärder återinföras. Likaså borde resurser från Riksantikvarieämbetet
            och länsmuseerna finnas tillgängliga utan kostnad för den enskilde
            fastighetsägaren eller företagaren när så behövs.
          </note>
          <note>
            Fru talman! I utskottets betänkande har denna fråga fått en hyggligt
            välvillig behandling. Hillevi Larsson var inne på att det nu ska
            tillsättas en utredning -
          </note>
          <note>
            äntligen efter två års förberedelser. Direktiven ska komma före
            sommaren. Jag förutsätter att den utredning som nu är på gång
            tar ett helhetsgrepp om frågorna så att de värdefulla kulturarven
            blir ett gemensamt samhälleligt ansvar också ekonomiskt och inte
            som i dag vältras över på den enskilde gårdsägaren med de kostnader
            som följer.
          </note>
          <note>
            Fru talman! Jag har inget särskilt yrkande. Det finns ett särskilt
            yttrande i detta ämne från Birgitta
          </note>
          <note>
            Sellén i utskottet. Jag utgår från att utredningen arbetar skyndsamt
            och tar dessa frågor på stort allvar så att situationen blir drägligare
            för alla dem som sitter på dessa viktiga kulturarv så att de kan
            bevaras för framtiden.
          </note>
          <note type="speaker">
            Anf. 137 KENNETH JOHANSSON (c):
          </note>
          <note>
            Fru talman! Jag har i en motion föreslagit att det nationella
            ansvaret för de världsunika kulturhistoriska industriarven i Avesta
            bör utredas. Centerpartiets företrädare i utskottet har, i ett
            särskilt yttrande, i likhet med mig betonat betydelsen av de kulturmiljöer
            som finns i Koppardalen i Avesta. Jag tackar för det.
          </note>
          <note>
            Under mer än 200 år präglades i stort sett alla rikets kopparmynt
            i Avesta, och kopparplåt var en stor exportprodukt.
          </note>
          <note>
            Kopparindustrierna i Avesta har haft ett direkt samband med Falu
            gruva och stormaktstidens strävanden att stärka Sveriges roll
            i olika avseenden.
          </note>
          <note>
            Gruvans råkoppar såldes på export för förädling i andra länder.
          </note>
          <note>
            I Avesta, invid Dalälvens yngsta och vildaste fors, fanns förutsättningarna
            för att etablera en kopparindustri med åretruntdrift. Kopparverken
            i Avesta blev i sin samtid världens största industrianläggning.
            Åren
          </note>
          <note>
            1636-1872 var Avesta en kopparstad.
          </note>
          <note>
            När den 230 år långa eran av kopparverksamhet var till ända i
            Avesta stod Sverige inför genombrottet för storskalig industrialism.
            I Avesta tas nya initiativ.
          </note>
          <note>
            Det första storjärnverket i Dalarna, ett av de största i
          </note>
          <note>
            Sverige, anlades. Hyttanläggningen byggdes upp.
          </note>
          <note>
            1874 togs den första masugnen i drift, och valsverk för grovplåt
            startades. En till masugn och en martinugn kom till. Masugnarna
            drevs till 1938, då järnverket tog nya metoder i anspråk. Hyttanläggningarna
            lämnades kvar och är i dag en unik skatt.
          </note>
          <note>
            Professor Marie Nisser har skrivit: "I Europas och
          </note>
          <note>
            USA:s huvudområden för järn- och stålindustrin finns i dag inte
            många bevarandeobjekt som kan jämföras med Avesta hytta."
          </note>
          <note>
            För många kulturintresserade är hyttans rosthus sedan 1995 en
            välkänd och uppskattad konsthall, där utställningen Avesta Art
            äger rum vartannat år. I år är det den 4 maj-11 augusti. Man räknar
            med att uppemot 18 000-20 000 besökare ska komma, och det är fantastiskt
            bra. Avesta Art, som genomförs av Avesta kommun, visar samtidskonst
            i samspel med hyttans skimrande slagg, mäktiga ugnar och rostiga
            järnformationer.
          </note>
          <note>
            Det gamla industriområdet i Avesta, Koppardalen, rymmer således
            kulturhistoriskt värdefulla industriarv. Min lekmannamässiga bedömning
            är att detta handlar om ett kommande världsarv. Området är sedan
            1986 i Avesta kommuns ägo, och kommunen har inlett en varsam restaurering
            av området. Ambitionen är att kunna göra området, med spår från
            fyra sekel av industriverksamhet, ytterligare tillgängligt för
            allmänheten. Området är klassat som kulturmiljö av riksintresse.
          </note>
          <note>
            Kommunen har lagt ned omfattande egna insatser.
          </note>
          <note>
            Därutöver har medel erhållits via länsstyrelsen och
          </note>
          <note>
            EU-medel. Det är bra och nödvändigt. Det är naturligtvis betungande
            och orimligt att en liten kommun själv ska klara den fortsatta
            utvecklingen. Det bör ses som vad det är, en nationell angelägenhet,
            och behandlas därefter. Nationellt stöd är därför, enligt min
            mening, motiverat.
          </note>
          <note>
            Positiva uttalanden har verkligen också gjorts.
          </note>
          <note>
            Kulturministern har kallat Koppardalen en kulturkatedral. Länsantikvarien
            i Dalarna m.fl. är mycket positiva. Dessa uttalanden, speciellt
            från statsrådet, förpliktar självfallet.
          </note>
          <note>
            Fru talman! Jag anser att det statliga engagemanget kan och bör
            utvecklas för de unika industriarv som är belägna i Avesta. Formerna
            för detta bör, enligt min mening, utredas i särskild ordning.
            Jag hade hoppats på ett klart, och positivt, besked om att utskottet
            delar den uppfattningen. Men med de hänvisningar som görs i utskottsbetänkandet
            inser jag att jag inte kommer längre i nuläget.
          </note>
          <note type="speaker">
            Anf. 138 INGEGERD SAARINEN (mp):
          </note>
          <note>
            Fru talman! Jag vill börja med att yrka bifall till reservation
            7 om skyddet för skeppsvrak.
          </note>
          <note>
            Saken är den att skeppsvrak som är äldre än 100
          </note>
          <note>
            år har ett skydd mot plundring, men de som är yngre har det inte.
            Jag skulle vilja att skepp som är 50 år fick det skyddet. Det
            är nämligen lönsamt, och säkert även roligt, att plundra vrak
            på deras inventarier och på skeppsdelar. Det görs systematiskt
            och rentav professionellt. Om vi inte aktar oss kommer vi inte
            att ha några gamla värdefulla vrak i framtiden eftersom alla kommer
            att vara plundrade.
          </note>
          <note>
            Jag är övertygad om att sportdykarnas organisationer kommer att
            vara med oss i detta. Jag är själv sportdykare och har varit nere
            på skepp som har plundrats och sett hur det ser ut. Det är väldigt
            beklämmande. Drömmen för en sportdykare är att finna ett intakt
            skepp att upptäcka. Det är fantastiskt. Men ett plundrat skepp
            är en beklämmande upplevelse.
          </note>
          <note>
            Låt det inte vara fritt fram för roffarna! Ändra gränsen till
            50 år! Då har vi kanske en chans att skydda dessa skepp.
          </note>
          <note>
            Det har pratats mycket här om att det är viktigt att bevara kulturskatter
            för den kulturella identiteten och för att folk ska känna sin
            historia. Det är mycket viktigt. Men ingen här tycks bry sig om
            de kulturella skatterna och den kulturella indentiteten i Sydamerika,
            Kina, Irak och andra länder i u-världen. Fattiga länders kulturarv
            plundras i rasande takt.
          </note>
          <note>
            Det finns en massa internationella konventioner för att skydda
            fattiga länders kulturarv - alla länders kulturarv. Sverige har
            inte tillträtt dem. Jag tycker att det är sorgligt.
          </note>
          <note>
            Som exempel kan jag ta Unescokonventionen från
          </note>
          <note>
            1970, som Sverige ännu inte har förmått sig att tillträda. Kulturministern
            sade i mars 2000 att hon hoppades att Sverige det året skulle
            komma att tillträda
          </note>
          <note>
            Unescokonventionen. Men det är ännu inte gjort. Det går långsamt,
            pinsamt långsamt. Under tiden plundras u-världens skatter.
          </note>
          <note>
            Unidroitkonventionen, som togs fram 1975, har
          </note>
          <note>
            Sverige ännu inte tillträtt. Varför inte? Varför går det så långsamt?
          </note>
          <note>
            Om man ska utreda de svenska lagarna och anpassa dem till de
            internationella lagarna och det tar jättelång tid bör man göra
            på ett annat sätt. Man bör utreda de svenska lagarna med syfte
            att kunna tillträda de internationella konventionerna så att det
            går lite snabbare. Det här är absolut inte bra.
          </note>
          <note>
            Plundringen av världens kulturarv, framför allt i tredje världen,
            går med rasande fart. Det finns en helt annan teknik nu. Nu är
            det inte hackor och spadar som gäller, utan det är metalldetektorer,
            grävmaskiner och motordrivna borrar som man angriper kulturarven
            med. Man roffar åt sig.
          </note>
          <note>
            U-världens befolkning, de fattiga människorna, har ingenting
            att sätta emot. Självfallet kan det hända att de hjälper till,
            men vad har de för val? De är fattiga och behöver mat. Det är
            mellanhänderna som är där och roffar åt sig, och de har en fri
            marknad. Vi måste med hjälp av bl.a. dessa konventioner se till
            att marknaden inte finns, så att de inte tjänar pengar på att
            röva fattiga länder på deras kulturarv, som nu sker.
          </note>
          <note type="speaker">
            Anf. 139 HILLEVI LARSSON (s) replik:
          </note>
          <note>
            Fru talman! Jag vill bara instämma med Ingegerd
          </note>
          <note>
            Saarinen när det gäller plundringen av kulturarvet i tredje världen.
          </note>
          <note>
            Jag tror inte att det viktigaste är att uppehålla sig kring historien
            och varför vi inte har tillträtt de tre konventioner det framför
            allt rör sig om. Det viktiga i sammanhanget är att det nu sker.
            Regeringen har aviserat att det är på gång.
          </note>
          <note>
            Vi socialdemokrater från utskottet instämmer i att regeringen
            bör återkomma så snabbt som möjligt med förslag till hur detta
            ska gå till. Jag vill understryka att både vår och regeringens
            ambition är att vi ska tillträda dessa konventioner så snabbt
            det över huvud taget går.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 maj.)
          </note>
          <note>
            11 § Arbetsgivaravgifter för amatörkulturföreningar
          </note>
          <note>
            Föredrogs kulturutskottets betänkande 2001/02:KrU22
          </note>
          <note>
            Arbetsgivaravgifter för amatörkulturföreningar.
          </note>
          <note type="speaker">
            Anf. 140 INGER DAVIDSON (kd):
          </note>
          <note>
            Fru talman! Runtom i hela vårt land lägger människor ned timme
            efter timme, dag efter dag och vecka efter vecka på ideellt arbete
            inom en massa olika områden. Ofta är det inom verksamheter som
            har stor betydelse för hela samhället. Det går inte ens att tänka
            tanken att de inte skulle finnas. Det civila samhället bygger
            på deras uthålliga engagemang, som för det mesta inte ersätts
            med en enda krona. I stället får de ideellt verksamma själva punga
            ut med de kostnader för t.ex. resor och mat som uppdraget för
            med sig.
          </note>
          <note>
            En stor del av det ideella arbetet kommer alltid att utföras
            gratis av entusiasterna, men frågan är om det inte går att tillföra
            lite smörjmedel i maskineriet både som ett sätt att visa att staten
            inser betydelsen av det ideella arbetet och som ett sätt att försäkra
            sig om att verksamheten faktiskt kan fortsätta.
          </note>
          <note>
            Inom ett område har staten för länge sedan insett att det är
            viktigt att underlätta de ideella insatserna, och det gäller amatöridrotten.
            För den finns en undantagsregel som innebär att ersättningar till
            idrottsutövare m.fl. som inte överstiger ett halvt basbelopp ska
            undantas från underlaget för sociala avgifter. En amatöridrottare
            eller idrottsledare kan alltså få en ersättning på maximalt ungefär
            19 000 kr per år utan att föreningen behöver betala sociala avgifter
            för det.
          </note>
          <note>
            19 000 kr per år är ingen stor summa, men det är självklart att
            det underlättar när det gäller att få människor att ställa upp
            om de åtminstone får ersättning som täcker deras utlägg. Att det
            underlättar för organisationen i fråga är det ingen som helst
            tvekan om.
          </note>
          <note>
            För att undvika alla missförstånd vill jag betona att vi kristdemokrater
            tycker att det undantag som görs för idrottsutövare och ledare
            är utmärkt. Idrottens betydelse för våra ungdomar kan inte överskattas.
            Felet är att inte också den ideella sektorn i övrigt kan ingå
            under samma undantagsbestämmelser.
          </note>
          <note>
            För att komma åtminstone en liten bit på väg åt det hållet har
            vi kristdemokrater därför motionerat om att undantaget från skyldigheten
            att betala arbetsgivaravgifter för ersättning som understiger
            ett halvt basbelopp skulle utvidgas till att omfatta även amatörkulturföreningar,
            som betyder så mycket för så många.
          </note>
          <note>
            När ärendet kom upp i utskottet fick vi majoritet för det förslaget
            vid en första behandling. Då visade det sig att socialförsäkringsutskottet
            tidigare avstyrkt liknande motioner, och ärendet hänvisades dit
            för yttrande. Resultatet blev att endast kristdemokraterna i SfU
            stödde förslaget. När ärendet sedan återkom till kulturutskottet
            blev det majoritet för ett avslag, och
          </note>
          <note>
            Kristdemokraterna, Centerpartiet och Miljöpartiet reserverade
            sig. Om jag förstår saken rätt är det bara kristdemokraterna som
            har en enig grupp bakom sig, med hänvisning till det som hände
            i SfU. Det får väl omröstningen visa senare.
          </note>
          <note>
            Vänsterpartiets motivering till att inte stödja förslaget är
            lite märklig. I ett särskilt yttrande skriver
          </note>
          <note>
            Vänsterpartiet att det är bättre att utvidgningen inte görs alls
            eftersom hela den ideella sektorn inte omfattas på en gång. Om
            man skulle resonera på det sättet i andra politiska frågor blev
            det svårt att komma framåt. Politik handlar så gott som alltid
            om att ta ett steg i taget.
          </note>
          <note>
            Fru talman! Visst finns det nackdelar med att sociala avgifter
            inte betalas för varenda krona en person tjänar. Det påverkar
            t.ex. pensionen så småningom.
          </note>
          <note>
            Men detta är inget man tvingas till. Alternativet är att man
            ska jobba helt utan ersättning under ett antal år av sitt aktiva
            liv. Jag tycker dessutom att alla invändningar faller platt till
            marken, eftersom den förmenta omtanken om ideellt arbetande personers
            pensionsförmåner inte gäller dem som arbetar ideellt inom just
            idrottsorganisationer.
          </note>
          <note>
            Nej, argumenten håller inte. Vi kristdemokrater säger: Slå vakt
            om den undantagsregel som finns för ideella idrottsföreningar,
            men utvidga den till att omfatta också amatörkulturföreningar
            och i förlängningen hela den ideella sektorn.
          </note>
          <note>
            Jag yrkar bifall till reservationen.
          </note>
          <note type="speaker">
            Anf. 141 BIRGITTA SELLÉN (c):
          </note>
          <note>
            Fru talman! Idrottsrörelsen har möjlighet att avlöna domare,
            hjälptränare m.fl. med upp till ett halvt basbelopp, som Inger
            Davidson pratade om, utan att betala arbetsgivaravgifter. Idrotten
            är en verksamhet för många ungdomar och gagnar barn och ungdomar
            fysiskt, psykiskt och socialt. Det är därför en oerhört viktig
            verksamhet. Men alla ungdomar är inte intresserade av idrott.
          </note>
          <note>
            Många andra organisationer har också verksamheter som bidrar
            till goda uppväxtförhållanden, t.ex.
          </note>
          <note>
            Vi Unga, Sveriges 4H, scoutrörelsen, kyrkliga ungdomsverksamheter
            och organisationer som bedriver kulturaktiviteter. Dessa viktiga
            organisationer har inte samma ekonomiska förutsättningar för sin
            verksamhet, och det är en orättvisa som bör uppmärksammas och
            ändras.
          </note>
          <note>
            Vi har i vår partimotion skrivit om just detta, men det har inte
            tagits upp i kulturutskottet. Därför finns det inte med i detta
            betänkande. Men vi stöder reservationen på grund av att den går
            hand i hand med våra tankar - vi har bara utvecklat det ännu lite
            mer.
          </note>
          <note>
            I utskottet pratar vi väldigt ofta om jämställdhet.
          </note>
          <note>
            Alla partier är rörande överens om vikten av jämställdhet. Men
            så kommer man till enskilda frågor, och då verkar man ha glömt
            detta. Utskottsmajoriteten står bakom text i betänkandet som lyder
            så här:
          </note>
          <note>
            "Utskottet har kunnat konstatera att institutioner, organisationer
            och andra verksamma inom dessa områden, av bl.a. tradition och
            historiska skäl, ofta arbetar under skilda förutsättningar och
            att de kan även behandlas olika, t.ex. i vissa avseenden inom
            skatteområdet." Det är häpnadsväckande, tycker jag, att utskottet
            vill fatta beslut baserade på argument som tradition och historia
            och därför accepterar att villkoren är olika. Jag trodde att vårt
            uppdrag i riksdagen skulle bygga på framtidsplanering och inte
            på historia.
          </note>
          <note>
            Inom amatörkulturen finns det som tur är väldigt många eldsjälar.
            Men det går knappast att gå till affären och säga så här: Jag
            behöver köpa mat, men jag har inte råd för jag jobbar som eldsjäl.
            Den matkassen blir nog ganska tom.
          </note>
          <note>
            Att vi i skattelagstiftningen gör skillnad mellan två för samhället
            viktiga verksamheter som båda bedrivs under knappa omständigheter
            kan inte anses vara motiverat eller rättvist. Centerpartiet anser
            därför att samma regler och ekonomiska förutsättningar bör gälla
            för kulturorganisationer som för idrottsrörelsen.
          </note>
          <note>
            Därför yrkar jag bifall till reservationen.
          </note>
          <note>
            Jag har också ett särskilt yttrande, där jag talar om att vi
            har tagit upp detta i en partimotion. Jag kan bara beklaga att
            det antagligen har begåtts ett misstag i
          </note>
          <note>
            SfU. Det anges ju ingenstans att vi stöder partimotionen.
          </note>
          <note type="speaker">
            Anf. 142 EWA LARSSON (mp):
          </note>
          <note>
            Fru talman! Jag vill bara påminna om att Miljöpartiet i tidigare
            sammanhang har motionerat om den orättfärdiga olikheten i behandlingen
            av ideella föreningar när det gäller möjligheten till undantag
            från kravet på arbetsgivaravgift för ersättning till ledare om
            ersättningen understiger ett halvt basbelopp.
          </note>
          <note>
            I årets partimotion begärde vi att sådana skatteförmåner som
            finns inom idrottsområdet också borde införas inom kulturområdet
            för att stödja ideellt arbete. Den motionen blev avstyrkt i skatteutskottet.
            En av motionerna har tagits upp i kulturutskottet - det beror
            lite grann på hur man skriver motionerna - och det är den av Kristdemokraterna.
            Den yrkar jag bifall till. Där står det att det är oacceptabelt
            att amatörkulturen inte får samma förmåner i fråga om arbetsgivaravgifter
            som amatöridrotten. Det yrkar vi alltså bifall till. I vår partimotion
            hade vi ju tagit upp alla ideella föreningar, men den blev alltså
            avstyrkt i skatteutskottet.
          </note>
          <note type="speaker">
            Anf. 143 ÅKE GUSTAVSSON (s):
          </note>
          <note>
            Fru talman! Jag vill understryka vikten av en vital amatörkultur
            - det verkar vi vara ganska överens om.
          </note>
          <note>
            En bra kulturpolitik måste stödja såväl den professionella kulturen
            som amatörkulturen. Vi tycker också att amatörkulturen är viktig
            när det gäller människors möjligheter att delta i konstnärligt
            skapande. Det är alltså betydelsefullt med ett ideellt arbete.
            Därför kan jag ha förståelse för att den här debatten kommer upp.
          </note>
          <note>
            Självklart är det viktigt att stödja amatörkulturen, och i den
            verksamheten räknar jag också in t.ex. studieförbundens verksamhet
            - teatergrupper, körsång och vad det nu handlar om.
          </note>
          <note>
            I de remissyttranden från socialförsäkringsutskottet, Riksskatteverket
            och Riksförsäkringsverket som det har refererats till tidigare
            är svaren samstämmiga. Socialförsäkringsutskottets ställningstagande
            har gjorts med utgångspunkt i principerna för socialförsäkringarna,
            dvs. undantag urholkar försäkringsskyddet för den enskilde.
          </note>
          <note>
            Det undantag som nu gäller för idrottsföreningar har i första
            hand uppkommit för att förenkla möjligheten till avdrag i avgiftssammanhang
            för idrottsutövares kostnadsersättningar. Det är viktigt, menar
            vi från majoritetens sida, att upprätthålla principen om att inkomster
            som grundar rätt till socialförsäkringsförmåner bör föranleda
            att sociala avgifter erläggs. Vi menar således att undantag från
            avgiftsskyldighet riskerar att urholka pensionsskyddet, och detta
            är precis det som t.ex. Riksförsäkringsverket anför i sitt yttrande.
          </note>
          <note>
            Man har nog anledning att ta sig en extra funderare på den aspekt
            som Riksskatteverket tar in. Vi kritiserar ofta och säger att
            det är snårigt och besvärligt när det gäller skatteregler. Vad
            som är Riksskatteverkets problem är att skattereglerna i dag är
            mycket resurskrävande, inte minst när det gäller ideella föreningar,
            och Riksskatteverkets stora strävan är ju att förenkla systemet
            i stället för att utvidga undantaget.
          </note>
          <note>
            Därför motsätter man sig bestämt det förslag som ligger i motionen.
          </note>
          <note>
            Det viktiga för mig är vad kollegerna i socialförsäkringsutskottet
            säger. De är entydiga i sitt resonemang och avstyrker bestämt
            det förslag som reservanterna nu framför.
          </note>
          <note>
            Man kanske ska titta på alternativa lösningar för att stärka
            amatörkulturföreningarnas verksamhet i framtiden - det tycker
            jag inte att man ska vara främmande för. Jag kan exempelvis nämna
            att anslaget till Amatörteaterns Riksförbund i årets budget höjdes
            med ungefär 800 000 kr.
          </note>
          <note>
            Jag har inga förslag här och nu på hur detta ska gå till, men
            vi är självklart måna om att värna dessa organisationers och dessa
            organisationers medlemmars engagemang. Och när jag talar om dessa
            organisationer inkluderar jag också studieförbunden. Därför yrkar
            jag bifall till förslaget i utskottets betänkande.
          </note>
          <note>
            Fru talman! Slutligen vill jag, eftersom jag tror att detta är
            det sista anförande som jag kommer att hålla här i kammaren som
            riksdagsman, framföra att tack för ett gott samarbete med mina
            kolleger i utskottet.
          </note>
          <note>
            Vi vet att vi har olika partipolitiska förutsättningar, och vi
            respekterar skillnaderna. Men som helhet försöker vi faktiskt
            lyssna på varandra och ta åt oss argument från varandra, och det
            tror jag leder till en bättre kulturpolitik. Jag vill också i
            detta sammanhang rikta ett tack till kansliet under ledning av
            dess kanslichef, Lena Axelsson-Westlund, för ett alldeles utmärkt
            arbete gentemot oss politiska företrädare i utskottet.
          </note>
          <note type="speaker">
            Anf. 144 INGER DAVIDSON (kd) replik:
          </note>
          <note>
            Fru talman! Jag hade faktiskt ingen aning om att det var Åke
            Gustavssons sista framträdande i kammaren. Då hade jag självklart
            inlett med att tacka honom för det samarbete som vi har haft under
            den senaste perioden i kulturutskottet. Nu gör jag det här i min
            replik.
          </note>
          <note>
            Om man vill stödja den ideella sektorn måste man också ha någonting
            att komma med, och här finns nu ett förslag som skulle kunna gälla
            även stora delar av den ideella sektorn. Som jag sade i mitt inledningsanförande
            handlar det om en urholkning av pensionsskyddet, som man kan ha
            synpunkter på. Men varför har man inte samma synpunkt när det
            gäller idrottsorganisationerna? Det är det som är den stora frågan
            i det här sammanhanget. Om man stod för den principen hade jag
            haft förståelse för detta, om man liksom slog vakt om att skattesystemet
            inte ska ha några undantag, men nu har vi det på ett område. Då
            borde vi också kunna utvidga det, eftersom vi alla tycks vara
            överens om att det finns andra delar av den ideella sektorn som
            har lika stort behov av de här pengarna och där pengarna skulle
            göra lika stor nytta.
          </note>
          <note type="speaker">
            Anf. 145 ÅKE GUSTAVSSON (s) replik:
          </note>
          <note>
            Fru talman! Jag ska gärna medge att detta är ett problem. Det
            är en kantighet i lagstiftningen, och det är också ett problem
            som just Riksskatteverket påpekar i sitt remissyttrande.
          </note>
          <note>
            Som vi också framförde från majoritetens sida har detta undantag
            i första hand uppkommit för att förenkla möjligheten till avdrag
            i avgiftssammanhang för idrottsutövares kostnadsersättningar.
            Det är alltså knutet till detta och inte det ideella arbetet som
            sådant. Men detta kan naturligtvis diskuteras.
          </note>
          <note>
            Men ska man, om det är någonting som inte är riktigt bra, utvidga
            det ytterligare i stället för att finna andra lösningar som är
            bättre? Hur gör man med definitionen när det gäller kulturföreningar?
            Ewa
          </note>
          <note>
            Larsson talade här exempelvis om ideellt arbete över huvud taget.
            Hur definierar man ideellt arbete? Jag har för min del fört in
            frågan om den verksamhet som finns i studieförbunden t.ex.
          </note>
          <note>
            Detta är inte menat som att det inte går att göra någonting.
            Jag tror tvärtom att man har anledning att titta på detta. Kanske
            har motionen haft det goda med sig att man nu har anledning att
            se över de nuvarande bestämmelserna över huvud taget, till gagn
            för hela den här sektorn, utan att trassla till skattepolitiken
            och utan att urholka pensionsskyddet för den enskilde individen.
          </note>
          <note type="speaker">
            Anf. 146 INGER DAVIDSON (kd) replik:
          </note>
          <note>
            Fru talman! Det låter som att det finns en väldig öppenhet. Vi
            hade i så fall kanske kunnat enas i utskottet om att man skulle
            se över det här. Jag inser självklart att det är avgränsningsproblem.
            Det är också därför som vi har velat ta ett steg nu när det gäller
            just amatörkulturföreningar. Det är ändå någorlunda enkelt att
            avgränsa det. Ska man se på hela den ideella sektorn är jag också
            övertygad om att man måste göra en utredning, så att man kan göra
            en avgränsning. Men att inte göra någonting, som det blir i och
            med det beslut som vi nu fattar, tycker jag är oacceptabelt.
          </note>
          <note type="speaker">
            Anf. 147 ÅKE GUSTAVSSON (s) replik:
          </note>
          <note>
            Fru talman! Eftersom utskottets ordförande inledningsvis sade
            att det var en majoritet för ett tillkännagivande till regeringen
            på den här punkten vill jag bara säga att jag är mycket glad över
            att Socialdemokraterna fick igenom sitt krav på att man skulle
            ta in remissvar i det här fallet, som innebar att majoriteten
            ändrades. Då kanske man får anledning att fundera en vända till
            i det här sammanhanget, när man har fått de här svaren.
          </note>
          <note>
            Jag tycker faktiskt att Riksförsäkringsverkets,
          </note>
          <note>
            Riksskatteverkets och framför allt socialutskottets ställningstaganden
            har varit väldigt klargörande.
          </note>
          <note type="speaker">
            Anf. 148 LENNART FRIDÉN (m):
          </note>
          <note>
            Fru talman! Timmen är sen. Jag ska vara mycket kortfattad i mitt
            anförande.
          </note>
          <note>
            När det gäller det ideella arbetet ligger det väldigt mycket
            i att det måste ses över. Det ligger också ganska mycket i det
            som Inger Davidson sade om att vi var tämligen överens till en
            början. Men jag tycker att det som kan sägas här, som också har
            sagts av en del andra, är att man med hänvisning till de samstämmiga
            yttrandena från de tre remissinstanserna bör avslå det hela. Och
            det är ett faktum att man under innevarande riksmöte har följt
            det berörda utskottets betänkande och avslagit motionsyrkandena.
            Därför skulle det se väldigt konstigt ut om vi nu hamnade någon
            annanstans.
          </note>
          <note>
            Jag är övertygad om att detta innebär att det har förts upp på
            agendan och att man kommer att göra en översyn.
          </note>
          <note>
            Fru talman! Jag vill å den moderata gruppens vägnar såväl som
            å mina egna avtacka Åke Gustavsson. Det är 40 år sedan Åke Gustavsson
            och jag drabbade samman första gången - tiden rusar i väg. Det
            var i samband med valrörelsen 1962. I egenskap av moderater och
            motståndare har vi mött Åke Gustavsson under många år i utskottet.
            Våra sammandrabbningar har varit konstruktiva. Åke Gustavsson
            går att tala med. Han tar argument. Det är vi väldigt tacksamma
            för. Men han tillhör också dem som inte backar när det gäller
            de egna principerna. Det tycker jag vi ska vara glada över. Finns
            det något värre än principlösa politiker?
          </note>
          <note>
            Jag hoppas att du också har uppskattat att vi ibland har brutit
            svärd emot varandra. Vi har gjort det i en god anda. Vi har alla
            varit besjälade av samma positiva syn på kulturen och kulturpolitiken.
            Tack för de här åren, Åke!
          </note>
          <note>
            I detta anförande instämde Jan Backman, Anne-
          </note>
          <note>
            Katrine Dunker och Elisabeth Fleetwood (alla m).
          </note>
          <note type="speaker">
            Anf. 149 PETER PEDERSEN (v):
          </note>
          <note>
            Fru talman! I betänkandet konstateras att riksdagen vid återkommande
            tillfällen under senare år behandlat motionsyrkanden om att bestämmelsen
            om undantag för ideell idrottsförening från kravet att erlägga
            arbetsgivaravgift för sådana ersättningar till idrottsledare m.fl.
            som är mindre än ett halvt basbelopp ska utvidgas till andra kategorier
            av ideella föreningar. Vid samtliga tillfällen har alla sådana
            yrkanden avslagits.
          </note>
          <note>
            Orsaken till att frågan återkommer med jämna mellanrum är sannolikt
            att det är svårt att förstå varför olika ideella föreningar behandlas
            olika i detta avseende och att argumentationen när det gäller
            att försvara eller förklara rådande ordning fortfarande inte är
            tillräckligt tydlig eller övertygande.
          </note>
          <note>
            Så sent som den 21 maj detta år, alltså i förrgår, diskuterades
            frågan i en interpellationsdebatt mellan
          </note>
          <note>
            Willy Söderdahl från Vänstern och finansminister
          </note>
          <note>
            Bosse Ringholm. Jag blev inte speciellt mycket klokare när jag
            läste replikväxlingen.
          </note>
          <note>
            I betänkandet finns yttranden från socialförsäkringsutskottet,
            Riksförsäkringsverket och Riksskatteverket. Samtliga avstyrker
            att undantaget för ideella föreningar ska utvidgas till att gälla
            andra ideella föreningar än idrottsföreningar.
          </note>
          <note>
            Nu ska jag försöka frångå manus - det mesta har ju sagts här.
            Jag har för min egen del väldigt svårt att förstå undantaget.
            Jag har också svårt att förstå begränsningen till enbart idrottsföreningar
            eller varför man skulle gå bara ett litet snäpp längre och ta
            in ideella kulturföreningar. Jag tycker att det vore rimligt att
            utsträcka det till samtliga ideella föreningar.
          </note>
          <note>
            Det uppstår en märklig konstruktion. Man kan läsa mellan raderna
            i de olika yttrandena, men Riksförsäkringsverket avslöjar och
            skriver att det är ett stöd till idrottsföreningar. De säger att
            de kanske i framtiden vill ta bort detta och införa en annan typ
            av stöd som kan bli mer likformigt.
          </note>
          <note>
            Jag vill vara lika tydlig som Inger Davidson. Jag vill inte försämra
            idrottsföreningarnas möjlighet att kunna bedriva ideellt arbete,
            men jag tycker att det är rimligt att de som väljer att ägna sig
            åt teater, scoutverksamhet eller musik ska ha samma förutsättningar
            som de som spelar fotboll eller hockey eller rider.
          </note>
          <note>
            När man argumenterar mot en utvidgning byter man perspektiv och
            säger att det är synd om dem som jobbar ideellt. Förutom att de
            jobbar ideellt och inte får något betalt eller lite betalt blir
            de utan pensionspoäng och sjukpenning. Jag tror inte att människor
            tänker på den framtida pensionen när de engagerar sig i en ideell
            förening och att det gäller oavsett om de ägnar sig åt idrott,
            teater eller scoutverksamhet.
          </note>
          <note>
            Men man går in i en individbaserad diskussion och tycker synd
            om den enskilde som blir av med sina pensionspoäng. Då dyker frågan
            upp, som någon annan ställde: Varför gäller inte det alla de människor
            som finns inom den ideella idrottsverksamheten?
          </note>
          <note>
            Ska jag tolka detta som att ni socialdemokrater, moderater och
            folkpartister - om jag nu kommer ihåg rätt - som inte står bakom
            reservationen och som inte har något särskilt yttrande delar Riksförsäkringsverkets
            uppfattning och egentligen också Riksskatteverkets uppfattning
            att vi borde ta bort undantaget?
          </note>
          <note>
            Om ni tycker det, varför drev ni inte den frågan hårt?
          </note>
          <note>
            Hela tiden hänvisas det till 1990 års skattereform. I
          </note>
          <note>
            slutet av 90-talet gjorde vi ju om ålderspensionssystemet. Trots
            detta finns undantaget kvar.
          </note>
          <note>
            Man brukar säga att idrottsrörelsen är den största folkrörelsen.
            Om man kan göra ett undantag för en så stor grupp människor som
            jobbar ideellt och därmed blir av med sina pensionspoäng och sin
            sjukpenning, varför kan man inte göra ett litet undantag för några
            till som håller på med en likartad verksamhet fast i andra typer
            av föreningar? Det är en fråga som inte är besvarad, vill jag
            hävda. Jag skulle gärna vilja att någon svarade på den frågan.
          </note>
          <note>
            Är det inte hög tid att vi håller isär på vilket sätt det diskuterade
            undantaget eller frånvaron av undantaget påverkar ideell förenings
            verksamhet från hur undantaget eller frånvaron av detta påverkar
            de individer som berörs? Det är två skilda diskussioner.
          </note>
          <note>
            Alla här är överens om att om man inte betalar in sociala avgifter
            för en person som är anställd kan denna inte begära att få någon
            typ av förmåner en annan väg. Men då bör vi ha ett likartat system.
            Det finns en krånglig lagstiftning för ideella föreningar, t.ex.
            om näringsdrivande verksamhet - jag tycker inte att man ska ha
            en speciell gynnsam skattelagstiftning.
          </note>
          <note>
            Varför finns undantaget om det enda som skiljer är att vissa
            ägnar sig åt att spela boll och andra musicerar eller spelar teater
            eller är scouter?
          </note>
          <note>
            Orsaken till att vi inte har ställt oss bakom reservationen är
            att den enbart inskränker sig till en utvidgning till kulturföreningar.
            Vi vill ha en utvidgning som gäller en större sektor.
          </note>
          <note>
            Men jag ska vara ärlig här. Det lönar sig att vara ärlig i politiken.
            Vänsterpartisterna är inte helt överens i den här frågan. I egenskap
            av kulturpolitiker tycker jag att det är självklart att undantaget
            ska gälla fler. Skattepolitikerna delar nog den uppfattningen
            också. Vi kunde hänvisa till ett betänkande av dem
          </note>
          <note>
            1999. Socialförsäkringsutskottet är mer tveksamt till att göra
            sådana här typer av undantag.
          </note>
          <note>
            Jag kommer att lägga ned min röst i omröstningen. Jag kommer
            att verka för att de övriga i partiet gör det, men jag vet inte
            om de gör det. Jag vill som svar till Inger Davidson säga att
            det i den här riksdagen finns en viss tendens att driva intressen
            beroende av vilket utskott man sitter i. Man kan ha olika infallsvinklar.
            Detta är en svår fråga, men min inställning som kulturpolitiker
            är självklar.
          </note>
          <note>
            Fru talman! Jag vet inte om Charlotta Bjälkebring har sagt något
            positivt om Åke Gustavsson, men jag vill också falla in i kören
            av dem som tycker att samarbetet med Åke Gustavsson har varit
            mycket lärorikt, intressant och givande. Jag tycker det är trist
            att du ska sluta när vi äntligen har kommit i gång med ett bra
            samarbete och lärt känna varandra. Du har ändå suttit i riksdagen
            sedan 1969. Du kunde ha fortsatt en mandatperiod till. Tack för
            ett gott samarbete och lycka till med framtida arbetsuppgifter!
          </note>
          <note type="speaker">
            Anf. 150 INGER DAVIDSON (kd) replik:
          </note>
          <note>
            Fru talman! Peter Pedersen sade att han tänker lägga ned sin
            röst. Jag tänkte egentligen säga att han pläderar för reservationen
            väldigt starkt, även om han vill gå ännu längre, som jag och många
            med mig också vill göra fast vi tar ett steg i taget. Jag har
            större förståelse när han tänker lägga ned sin röst. Annars är
            det så att ett särskilt yttrande innebär att man står bakom majoritetstexten
            men att man vill göra ett tillägg till den.
          </note>
          <note type="speaker">
            Anf. 151 PETER PEDERSEN (v) replik:
          </note>
          <note>
            Fru talman! Det är ett speciellt betänkande. Det är väldigt kort.
            Om det hade funnits med fler likartade motioner, som det faktiskt
            har funnits i den här frågan, hade det varit lättare att komma
            fram till en rimligare ståndpunkt. Jag tycker inte att vi kan
            ha ett system där vi antar ett beslut i riksdagen utifrån vad
            de säger i skatteutskottet och ett annat beslut i en annan riktning
            utifrån kulturutskottet. Vi måste ha något slags ordning här i
            riksdagen. Jag hoppas att vi kan få en konstruktiv debatt och
            komma fram till en gemensam ståndpunkt om någon typ av likställighet
            med samtliga politiker som berörs av frågan: kulturpolitiker,
            ledamöter i socialförsäkringsutskottet och i skatteutskottet.
            Vi ska eftersträva likställighet så man vet vilka regler som gäller.
            Vi ska som Riksförsäkringsverket tydligt säga att detta är ett
            stöd till idrottsrörelsen. Det tycker jag är bra, men det borde
            också kunna riktas mot andra ideella föreningar, t.ex. kulturföreningar.
          </note>
          <note type="speaker">
            Anf. 152 LENNART FRIDÉN (m) replik:
          </note>
          <note>
            Fru talman! Det är inte ofta jag håller med Peter
          </note>
          <note>
            Pedersen, men det sista han sade stämmer överens med vår synpunkt.
            Det måste bli en viss ordning på detta. På den fråga han ställde
            direkt till oss blir svaret nej. Vi vill inte ha bort undantaget.
            Däremot måste vi komma till skott. En riksdag kan inte fatta två
            mot varandra ställda beslut. Jag utgår ifrån att den ordning
          </note>
          <note>
            Pedersen efterlyser kommer inom kort.
          </note>
          <note type="speaker">
            Anf. 153 PETER PEDERSEN (v) replik:
          </note>
          <note>
            Fru talman! Jag delar Lennart Fridéns uppfattning i den frågan.
          </note>
          <note type="speaker">
            Anf. 154 EWA LARSSON (mp):
          </note>
          <note>
            Fru talman! Som representant för ett litet men ibland avgörande
            parti vill jag säga ett par ord till
          </note>
          <note>
            Åke Gustavsson, både i hans egenskap av tidigare ordförande i
            kulturutskottet och i hans egenskap av vice ordförande.
          </note>
          <note>
            Jag tycker att Åke är vass, mycket tydlig och trogen sina idéer.
            Ibland har vi tyckt lika, och då fungerar samarbetet väldigt bra.
            Ibland har vi tyckt väldigt olika och tycker väldigt olika. Men
            i synnerhet i samarbetet kring public service har det fungerat
            väldigt bra. Tack, Åke, för det goda samarbetet!
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 maj.)
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 23 maj
          </note>
          <note>
            2001/02:1212 av Catharina Hagen (m) till finansminister Bosse
            Ringholm
          </note>
          <note>
            Skatt på arv och gåva
          </note>
          <note>
            2001/02:1213 av Catharina Hagen (m) till finansminister Bosse
            Ringholm
          </note>
          <note>
            Ägare i fåmansbolag
          </note>
          <note>
            2001/02:1214 av Catharina Hagen (m) till finansminister Bosse
            Ringholm
          </note>
          <note>
            Mervärdesskatten
          </note>
          <note>
            2001/02:1215 av Catharina Hagen (m) till finansminister Bosse
            Ringholm
          </note>
          <note>
            Förmögenhetsskatten
          </note>
          <note>
            2001/02:1216 av Catharina Hagen (m) till finansminister Bosse
            Ringholm
          </note>
          <note>
            Andelsbyteslagen
          </note>
          <note>
            2001/02:1217 av Jan Erik Ågren (kd) till finansminister Bosse
            Ringholm
          </note>
          <note>
            Mervärdesskatt vid begravningsuppdrag
          </note>
          <note>
            2001/02:1218 av Lars Gustafsson (kd) till statsrådet
          </note>
          <note>
            Ingela Thalén
          </note>
          <note>
            Föräldraförsäkringen
          </note>
          <note>
            2001/02:1219 av Magda Ayoub (kd) till statsrådet
          </note>
          <note>
            Britta Lejon
          </note>
          <note>
            Valdeltagandet
          </note>
          <note>
            2001/02:1220 av Mikael Oscarsson (kd) till justitieminister Thomas
            Bodström
          </note>
          <note>
            Barnsexhandel på Internet
          </note>
          <note>
            2001/02:1221 av Carina Hägg (s) till justitieminister
          </note>
          <note>
            Thomas Bodström
          </note>
          <note>
            Offentligt biträde för barn
          </note>
          <note>
            2001/02:1222 av Hans Stenberg (s) till justitieminister Thomas
            Bodström
          </note>
          <note>
            Kameraövervakning i taxi
          </note>
          <note>
            2001/02:1223 av Sven Brus (kd) till statsrådet Mona
          </note>
          <note>
            Sahlin
          </note>
          <note>
            Lokalisering av Integrationsverket
          </note>
          <note>
            2001/02:1224 av Maria Larsson (kd) till jordbruksminister Margareta
            Winberg
          </note>
          <note>
            Underkända jämställdhetsplaner
          </note>
          <note>
            2001/02:1225 av Mikael Oscarsson (kd) till jordbruksminister
            Margareta Winberg
          </note>
          <note>
            Kamphundar
          </note>
          <note>
            2001/02:1226 av Inger René (m) till socialminister
          </note>
          <note>
            Lars Engqvist
          </note>
          <note>
            Hemtjänst till sommargäster
          </note>
          <note>
            2001/02:1227 av Matz Hammarström (mp) till näringsminister Björn
            Rosengren
          </note>
          <note>
            Biogas som drivmedel
          </note>
          <note>
            2001/02:1228 av Stefan Attefall (kd) till näringsminister Björn
            Rosengren
          </note>
          <note>
            Sysselsättningsmål
          </note>
          <note>
            2001/02:1229 av Inger René (m) till näringsminister
          </note>
          <note>
            Björn Rosengren
          </note>
          <note>
            Olycksfallen på västsvenska vägar
          </note>
          <note>
            2001/02:1230 av Ingemar Vänerlöv (kd) till näringsminister Björn
            Rosengren
          </note>
          <note>
            Rymdsamarbetet
          </note>
          <note>
            2001/02:1231 av Sture Arnesson (v) till näringsminister Björn
            Rosengren
          </note>
          <note>
            Posten AB
          </note>
          <note>
            2001/02:1232 av Ulla Hoffmann (v) till utrikesminister Anna Lindh
          </note>
          <note>
            Mänskliga rättigheter i Pakistan
          </note>
          <note>
            2001/02:1233 av Ulla-Britt Hagström (kd) till statsrådet Lars-Erik
            Lövdén
          </note>
          <note>
            Bostadspolitiken
          </note>
          <note>
            2001/02:1234 av Hans Hoff (s) till justitieminister
          </note>
          <note>
            Thomas Bodström
          </note>
          <note>
            Sekretess av personuppgifter
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 28 maj.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 23 maj
          </note>
          <note>
            2001/02:1156 av Margareta Cederfelt (m) till näringsminister
            Björn Rosengren
          </note>
          <note>
            Anställda i konkursdrabbade företag
          </note>
          <note>
            2001/02:1158 av Carina Hägg (s) till justitieminister
          </note>
          <note>
            Thomas Bodström
          </note>
          <note>
            Offentligt biträde för underåriga
          </note>
          <note>
            2001/02:1161 av Anita Sidén (m) till utbildningsminister Thomas
            Östros
          </note>
          <note>
            Arbetssituationen för lärare
          </note>
          <note>
            2001/02:1162 av Maud Ekendahl (m) till justitieminister Thomas
            Bodström
          </note>
          <note>
            Häkte i Halland
          </note>
          <note>
            2001/02:1167 av Ola Karlsson (m) till näringsminister Björn Rosengren
          </note>
          <note>
            Kungörelse av företagsuppgifter
          </note>
          <note>
            2001/02:1173 av Lena Sandlin-Hedman (s) till justitieminister
            Thomas Bodström
          </note>
          <note>
            Lagstiftning av franchising
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 28 maj.
          </note>
          <note>
            14 § Kammaren åtskildes kl. 18.00.
          </note>
          <note>
            Förhandlingarna leddes av förste vice talmannen från sammanträdets
            början till ajourneringen kl. 13.55, av talmannen därefter t.o.m.
            8 § anf. 122 (delvis) och av tredje vice talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
