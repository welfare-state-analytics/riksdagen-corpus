<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--63</head>
          <docDate when="2002-02-05">2002-02-05</docDate>
        </div>
      </front>
      <body>
        <div>
          <note>
            18.00 - 21.58
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 29 och 30 januari.
          </note>
          <note>
            2 § Meddelande om frågestund
          </note>
          <note>
            Talmannen meddelade att vid frågestunden torsdagen den 7 februari
            kl. 14.00 skulle följande statsråd närvara:
          </note>
          <note>
            Kulturminister Marita Ulvskog, statsrådet Mona
          </note>
          <note>
            Sahlin, statsrådet Lars-Erik Lövdén, finansminister
          </note>
          <note>
            Bosse Ringholm och justitieminister Thomas
          </note>
          <note>
            Bodström.
          </note>
          <note>
            3 § Svar på interpellation 2001/02:178 om resurserna till högskolans
            undervisning
          </note>
          <note>
            Anf. 1 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Ulf Nilsson har frågat mig om jag avser att vidta
            några åtgärder för att öka resurserna till högskolans grundutbildning
            de närmaste åren.
          </note>
          <note>
            Ett kännetecken för det nuvarande resurstilldelningssystemet
            för högre utbildning är den höga graden av decentralisering. Tilldelningen
            grundas på det faktiska antalet studenter (helårsstudenter) och
            vad de presterar (helårsprestationer) inom olika utbildningsområden.
            Inom ramen för erhållna resurser för grundläggande högskoleutbildning
            har lärosätena frihet att själva disponera medlen och göra avvägningar
            beträffande vilka utbildningar som behöver mer eller mindre resurser
            än andra, hur resurserna ska fördelas mellan t.ex. undervisning,
            lokaler och materiel, hur undervisningsresurserna ska fördelas
            mellan olika lärarkategorier och hur mycket som bör läggas på
            seminarier, föreläsningar, laborationer, räkneövningar osv. Detta
            tilldelningssystem är lärosätena i allt väsentligt nöjda med,
            vilket visas bl.a. i utredningsbetänkandet Högskolans styrning
            (SOU
          </note>
          <note>
            2000:82) och remissvaren på den utredningen. Att från statsmakternas
            sida styra tilldelningen genom att ange ett minsta antal timmar
            för olika utbildningar och studenter vore att gå tillbaka till
            ett system med ökad centralstyrning. Detta vore enligt min mening
            olyckligt.
          </note>
          <note>
            Nuvarande tilldelningsmodell innebär också att lärosätena får
            samma tilldelning för tillkommande studenter som för redan befintliga.
            Den utbyggnad som nu genomförs, och som innebär att högskolan
            tillförs resurser för ungefär 100 000 nya utbildningsplatser,
            är fullt finansierad. Detta har möjliggjort en utbyggnad av den
            högre utbildningen som varit angelägen såväl ur arbetsmarknadssynpunkt
            som ur de sökandes perspektiv, och denna utbyggnad har kunnat
            ske med en fortsatt hög kvalitet på utbildningen.
          </note>
          <note>
            Den genomsnittliga ersättningen för helårsstudenter och helårsprestationer
            i högre utbildning minskade i fast penningvärde mellan åren 1991
            och 1997.
          </note>
          <note>
            Det berodde dels på den ofinansierade expansion av högskolan
            som inträffade under den dåvarande borgerliga regeringens tid
            vid makten, dels på den nödvändiga sanering av statens finanser
            som därpå följde och som påverkade alla offentliga områden. Jag
            vill samtidigt understryka att den borgerliga regeringen aldrig
            levde upp till den norm för resurstilldelning som 1989 års högskolepedagogiska
            utredning Grundbulten satte upp. Att ta den som utgångspunkt för
            en beskrivning av den faktiska resurstilldelningen är alltså grovt
            felaktigt.
          </note>
          <note>
            Under senare år har dock inte några besparingar gjorts på ersättningsbeloppen.
            För 2002 och 2003 har regeringen föreslagit medel för att öka
            möjligheterna att förbättra kvaliteten inom humanistiskt, samhällsvetenskapligt,
            juridiskt och teologiskt utbildningsområde, och riksdagen har
            i enlighet med detta förslag beslutat om en förstärkning med ca
            200 miljoner kronor för ändamålet. Regeringen har vidare som planeringsförutsättning
            för 2003 och 2004 angett att en kvalitetsförstärkning ska ske
            även inom vårdutbildningarna och därför beräknat en förstärkning
            med ytterligare ca 200 miljoner kronor. Enligt regeringens mening
            har det varit särskilt angeläget att satsa på en kvalitetsutveckling
            inom dessa områden. En annan viktig kvalitetshöjande faktor är
            studenternas ökade inflytande över utbildningen inom högskolan.
            Genom en ändring i högskolelagen ska universiteten och högskolorna
            nu verka för att studenterna tar aktiv del i arbetet med att vidareutveckla
            utbildningen. Den pedagogiska utbildning som lärosätena nu ska
            erbjuda alla anställda lärare som saknar sådan utbildning är ytterligare
            ett exempel på kvalitetsfrämjande åtgärder.
          </note>
          <note>
            I detta sammanhang vill jag vidare framhålla
          </note>
          <note>
            Högskoleverkets omfattande och nyligen utvidgade uppdrag att
            granska kvaliteten i all högre utbildning.
          </note>
          <note>
            Ämnes- och programutvärderingar ska numera genomföras av samtliga
            utbildningar för generella examina och yrkesexamina, inklusive
            forskarutbildningen, med en periodicitet om sex år. För utbildningar
            som inte håller måttet kan examenstillståndet dras in.
          </note>
          <note>
            Parallellt med ämnes- och programutvärderingarna följer Högskoleverket
            upp den avslutade första omgången av verkets bedömningar av kvalitetsarbetet
            vid samtliga lärosäten.
          </note>
          <note>
            Avslutningsvis vill jag framhålla att den omfattande satsning
            om 1,5 miljarder kronor som nu görs på framför allt grundforskning
            och forskarutbildning även kommer att bidra till att stärka kvaliteten
            inom högskolans grundutbildningar. Genom att utbilda fler forskare
            ökar vi lärosätenas möjligheter att anställa kvalificerade lärare
            och därigenom utveckla den högre utbildningen.
          </note>
          <note type="speaker">
            Anf. 2 ULF NILSSON (fp):
          </note>
          <note>
            Fru talman! Jag vill tacka utbildningsministern för svaret. Min
            fråga gäller ju urholkningen av resurser till studenternas utbildning
            - det som vi kallar grundutbildningen - på högskolorna. Beloppet
            på den s.k. prislappen per student har minskat kraftigt under
            de senaste sju åtta åren. Min fråga gällde om utbildningsministern
            tänker vidta några åtgärder för att öka resurserna till studenternas
            grundutbildning.
          </note>
          <note>
            Utbildningsministern svarade med att redogöra för redan beslutade
            - ganska små, måste jag säga - budgetförstärkningar till grundutbildningen.
            Men som jag uppfattar svaret anser han inte att det behövs fler
            åtgärder. Jag är då av en annan uppfattning. Jag tror att det
            behövs en rejäl diskussion, gärna över partigränserna, om hur
            kvaliteten i utbildningen ska säkras på sikt.
          </note>
          <note>
            Sveriges universitetslärarförbund har föreslagit att regeringen
            ska presentera en genomtänkt och långsiktig plan för att återställa
            resurserna till grundutbildningen. Det är ett tänkvärt förslag,
            tycker jag.
          </note>
          <note>
            Sedan sade också utbildningsministern att han inte vill styra
            och bestämma exakt hur många undervisningstimmar det ska vara
            på en kurs. Det är alldeles utmärkt att han säger det, för det
            vill verkligen inte jag heller. Orsaken till att jag nämner exempel
            på hur undervisningen har krympt i min interpellation är för att
            visa att det finns allvarliga problem, men jag gör det inte för
            att på något sätt efterlysa några timplaner på högskolan.
          </note>
          <note>
            Bakgrunden till min interpellation är att undervisningstiden
            och tiden för handledning i högskolorna har minskat kraftigt på
            cirka åtta år. Många som har kontakt med högskolevärlden kan berätta
            om stora undervisningsgrupper, lärarbrist och ont om tid för personlig
            handledning.
          </note>
          <note>
            På många kurser får nybörjarstudenter lika lite undervisning
            som studenter på C-nivå fick för bara några år sedan. Den här
            utvecklingen gör att kraven på högskolans lärare blir större och
            större. Lärarna har hittills hållit ställningarna så långt det
            har varit möjligt genom obetald övertid, minskad tid för forskning
            osv., men det håller inte hur länge som helst.
          </note>
          <note>
            Min slutsats är att ersättningen per student, den s.k.
          </note>
          <note>
            prislappen, helt enkelt måste skrivas upp.
          </note>
          <note>
            Denna resursbrist påtalas också i olika rapporter, bl.a. i regeringens
            egen utredning Högskolans styrning och i Riksdagens revisorers
            rapporter. Regeringens utredare kom fram till att resurserna har
            minskat med 20 %. Riksdagens revisorer visade med tydliga exempel
            att undervisningstiden hade minskat.
          </note>
          <note>
            Dessutom har, som sagt, Sveriges universitetslärarförbund visat
            att med utebliven kompensation för löneuppräkning och andra kostnadsökningar
            fattas det i verkligheten förmodligen mycket mera, om man jämför
            med sju år tillbaka i tiden. Enligt dem fattas det ca 3 miljarder
            kronor för att undervisningen skulle få tillbaka de gamla resurser
            som den en gång hade.
          </note>
          <note>
            Jag är övertygad om att det nu är rätt tidpunkt för att planera
            för en resursförstärkning till högskolornas utbildning, eftersom
            högskolorna faktiskt har svårt att fylla platserna.
          </note>
          <note>
            Jag är också övertygad om att det behövs betydligt kraftigare
            förstärkningar än vad något parti har föreslagit här i riksdagen,
            om vi ska komma tillbaka till något som liknar nivån för 1994/95.
          </note>
          <note>
            Folkpartiet har föreslagit betydligt mer än regeringen har gjort
            till grundutbildningen. Jag tror som sagt att vi behöver en gemensam
            diskussion här.
          </note>
          <note>
            Exakt hur mycket som behövs kan ingen enkelt säga, utan det behövs
            en ordentlig genomgång och diskussion om hur kvaliteten i utbildningen
            ska säkras och också en seriös diskussion om förhållandet mellan
            kvalitet och kvantitet.
          </note>
          <note>
            Jag vill helt enkelt bjuda in Thomas Östros och regeringen till
            en verkligt förutsättningslös diskussion med utgångspunkten att
            vi måste göra något för undervisningens kvalitet.
          </note>
          <note>
            Anf. 3 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Kvaliteten i den högre utbildningen är en fråga som
            har engagerat mig och regeringen i väldigt stor utsträckning,
            inte minst i vårt konkreta arbete de senaste åren. Dels är vi
            övertygade om att det måste finnas rejält med resurser i högskolan,
            så att våra högskolelärare kan erbjuda den undervisning och den
            dialog med studenterna som krävs för att det ska bli en högkvalitativ
            utbildning, dels är det min övertygelse att det behövs en återkommande
            extern och omfattande kvalitetsutvärdering för att se till att
            vi ständigt arbetar med att förnya och förstärka utbildningen.
          </note>
          <note>
            Därför tycker jag att det känns väldigt bra att vi nu under några
            år har haft möjlighet att rejält förstärka de resurser som går
            till högskolan. Mellan åren
          </note>
          <note>
            1997 och 2000 har resurserna per student ökat med ungefär 10
            %. Det står i skarp kontrast till perioden
          </note>
          <note>
            1991-1997, då resurserna per student minskade med uppemot 17
            %. En avgörande faktor var att den borgerliga regeringen, som
            då ville bygga ut högskolan, inte skaffade sig ekonomiska resurser
            för detta, utan öppnade dörrarna och släppte in fler studenter
            utan att anslå mer pengar. Det blev en ökning av antalet studenter
            per lärare med över 20 % på mycket kort tid.
          </note>
          <note>
            Min övertygelse har varit att om man ska bygga ut högskolan måste
            varje ny plats följas av en ny resurs.
          </note>
          <note>
            Det blir kostsamt. Utbyggnaden har från 1997 och fram till nu
            kostat ungefär 6,5 miljarder kronor. Men utbyggnaden är väldigt
            viktig för att vi inte ska hamna i ett system som är vanligt i
            en del av de europeiska länderna, att man får extrema massutbildningssituationer
            på grundnivån med tusentals studenter lyssnande på en lärare.
            Det första året handlar egentligen bara om att sortera ut de studenter
            som kan fortsätta.
          </note>
          <note>
            Därför blir det en ganska dålig undervisningsmiljö.
          </note>
          <note>
            Det här kostar mycket pengar, men pengarna har riksdagen ställt
            upp och bidragit med. Det känns också bra att riksdagen har ställt
            sig bakom regeringens förslag att för första gången så långt som
            någon kan minnas i denna kammare ytterligare förstärka ersättningen
            per student riktat mot humaniora och samhällsvetenskap med 200
            miljoner. Det är en ökning av ersättningen per student med 6-7
            % - detta utöver den kraftiga utbyggnaden.
          </note>
          <note>
            Detta är viktigt av flera skäl. Det är viktigt för att förstärka
            kontakten mellan läraren och studenterna.
          </note>
          <note>
            Inte minst i de här ämnena är det oerhört viktigt att få seminariekulturen
            och dialogen med läraren att fungera på ett bra sätt. Det är av
            naturliga skäl studier som ofta bedrivs i form av självstudier.
            Så har det alltid varit och ska så vara. Men det måste vara tillräckligt
            mycket föreläsningar och seminarier så att studenterna får den
            utveckling som vi alla förväntar oss. Det här är ett trendbrott
            som jag känner en viss tillfredsställelse med.
          </note>
          <note>
            Det är klart att diskussioner om att föra över ytterligare skattemedel
            till högskolorna är jag alltid beredd att ta. Det känns bra om
            det innebär att Folkpartiet då hamnar i en position där man är
            beredd att också försvara ett välfärdssamhälle som är berett att
            ta på sig mycket stora kostnader för all utbildning.
          </note>
          <note>
            Det är viktigt, för det är ett viktigt vägval för Sverige.
          </note>
          <note>
            Mer resurser ges alltså till högskolan. Vi har varit inne i en
            mycket stark resursöverföring. En särskild kvalitetssatsning görs
            på humaniora och samhällsvetenskap, ersättningen ökar per student
            och större möjligheter ges till seminarier exempelvis men också
            till en mer genomgripande kvalitetsgranskning. Det har varit en
            politik de senaste åren som jag står för fullt ut, och jag välkomnar
            om Folkpartiet vill stödja den.
          </note>
          <note type="speaker">
            Anf. 4 ULF NILSSON (fp):
          </note>
          <note>
            Fru talman! För drygt tio år sedan hade vi en statlig utredning
            som gick under namnet Grundbulten som föreslog minsta acceptabla
            nivå för olika utbildningar. Den fattades det aldrig något riksdagsbeslut
            om. Men enligt bl.a. Svenska universitetslärarförbundets beräkningar
            stämde faktiskt nivåerna för läsåret
          </note>
          <note>
            1994-1995 på ett ungefär med vad som sades i
          </note>
          <note>
            Grundbulten. Sedan dess har det skett en urholkning med 26 %.
          </note>
          <note>
            Jag uppskattar naturligtvis att utbildningsministern säger att
            han är beredd att diskutera resursförstärkningar. Jag menar att
            det behövs en genomtänkt plan. En sak som jag då tror att man
            måste ta med i diskussionen är förhållandet kvantitet-kvalitet.
            Vi måste på något sätt ta ställning till om vi kan fortsätta den
            oerhört snabba utbyggnadstakten och ändå höja prislappen eller
            om vi ska minska utbyggnadstakten något och på så sätt kunna höja
            prislappen. Jag är övertygad om att totalt sett lyckas fler studenter
            med sin utbildning om vi har lite färre platser men bättre resurser
            till grundutbildningen.
          </note>
          <note>
            Den högre utbildningen byggs enligt planerna ut mellan 1997 och
            2003 med ungefär 100 000 nya utbildningsplatser. Det är naturligtvis
            både naturligt och nödvändigt. Men det måste alltså ske i en takt
            och en omfattning som gör att studenterna får en högklassig utbildning.
            Det har alla studenter rätt att förvänta sig. De har också rätt
            att förvänta sig högskolelärare med bra utbildning och forskningserfarenhet.
            I dag är det ju på många högskolor mindre än hälften av lärarna
            som har doktorerat.
          </note>
          <note>
            Från Folkpartiets sida har vi i vår alternativbudget föreslagit
            att prislappen per student nästa år ska skrivas upp med dubbelt
            så stort belopp som regeringen anslagit, dvs. med 400 miljoner.
            Då närmar vi oss de förslag som regeringens utredare Ingemar Lind
            presenterade.
          </note>
          <note>
            Dessutom har vi under en treårsperiod anslagit närmare 2 miljarder
            kronor mer än vad regeringen anslagit till forskning och forskarutbildning,
            för det är som sagt var viktigt för studenterna att komma i kontakt
            med lärare som har forskarerfarenhet.
          </note>
          <note>
            Vi har också från Folkpartiets sida utgått från en blygsammare
            takt i utbyggnaden av nya platser. Vi föreslår också nya platser,
            men något färre. Det fick vi väldigt mycket kritik för från Thomas
            Östros sida för något år sedan. Men i efterhand har det visat
            sig att två tredjedelar av landets högskolor inte lyckats utbilda
            så många som de fått i uppdrag att göra. Därför minskade också
            regeringen själv antalet nya platser i sitt senaste budgetförslag.
          </note>
          <note>
            Det är med dessa argument som jag återigen säger att jag tror
            att det är rätt tid att satsa på en ordentlig förstärkning av
            resurserna till grundutbildningen. Jag menar också att regeringen
            och riksdagen måste våga föra den här diskussionen, måste välja
            mellan att antingen minska utbyggnadstakten eller att på något
            annat sätt öka resurserna till högskolan.
          </note>
          <note>
            Anf. 5 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! På många sätt är det en sorglig utveckling som vi
            har sett hos Folkpartiet när det gäller synen på utbildningspolitik.
            Man har gått tillbaks till en tradition som Folkpartiet hade för
            mycket, mycket länge sedan och som man lämnade under åren då grundskolan
            byggdes upp och alla ungdomar och vuxna erbjöds möjligheter till
            studier. Exklusivitet har blivit Folkpartiets kännemärke. Det
            ska vara få, och det ska sorteras, ju tidigare desto bättre. Ett
            exempel är det motstånd mot utbyggnaden av högskolan som Folkpartiet
            hela tiden har visat och som man nu försöker att inordna under
            något slags kvalitetsresonemang.
          </note>
          <note>
            Jag skulle vilja fråga om Ulf Nilsson ställer upp på målet att
            vi ska erbjuda möjligheterna för hälften av en årskull att komma
            vidare till högre utbildning.
          </note>
          <note>
            Eller är Ulf Nilsson rädd för att det innebär att högskolans
            exklusiva roll på något vis naggas i kanten?
          </note>
          <note>
            Om man ställer upp på det målet är utbyggnaden av högskolan oerhört
            viktig. Den har ju fram till nu varit mycket framgångsrik. Vi
            har på några få år gått från
          </note>
          <note>
            30 % av en årskull till över 40 % av en årskull som har fått
            förverkliga sina drömmar om utbildning i humaniora, medicin, teknik
            eller vad det nu har handlat om.
          </note>
          <note>
            Högskolorna arbetar nu med att också se till att utbudet stämmer
            överens med efterfrågan, och så ska de göra. Det gör de framgångsrikt.
            T.ex. sker en kraftig utbyggnad av sjusköterskeutbildningen, där
            det finns långa köer, med över 30 %. Det är bra, och det stöder
            regeringen. Självklart ska vi ibland också göra omfördelningar
            mellan högskolor, så att de som har mest möjligheter att expandera
            får resurser att göra det för att möta studenternas efterfrågan.
          </note>
          <note>
            Grundfrågan gäller ju att ska vi erbjuda alltfler, unga och äldre,
            att komma till våra högskolor krävs det att vi i riksdagen också
            ställer upp med resurser för detta. Denna period är unik i utbildningspolitisk
            historia i det att så omfattande resurser ställts till högskolans
            förfogande för att kunna bygga ut utbildningen.
          </note>
          <note>
            Vi har ju sett en mycket kraftig ökning av antalet studenter,
            en ökning med 80 % jämfört med den borgerliga perioden för tio
            år sedan. Vi har sett en kraftig ökning av antalet längre examina
            under 90-talet från
          </note>
          <note>
            14 000 per år till 34 000 per år, alltså examina som består av
            studier längre än tre år. Vi har sett en mycket högre andel ungdomar
            som får chansen att komma vidare till högre utbildning. Det är
            viktigt. Detta har
          </note>
          <note>
            Folkpartiet, varje gång det har beslutats, agerat som ett släpankare
            för.
          </note>
          <note>
            Vi ska ha råd att parallellt med detta förstärka kvaliteten.
            Det är det regeringen gör med en insats som ju inte har skådats
            på många år, en särskilt riktad förstärkning av ersättningen per
            student till samhällsvetenskap och humaniora. Det är väldigt viktigt,
            det märker jag också i samtal med högskolelärarna, att få mer
            möjligheter till relationer, seminarier, dialoger med studenten.
            Vi är beredda att fortsätta ett arbete med att förstärka den högre
            utbildningen också de kommande åren. Denna mandatperiod har varit
            unik i det avseendet.
          </note>
          <note type="speaker">
            Anf. 6 ULF NILSSON (fp):
          </note>
          <note>
            Fru talman! Jag tycker nog att utbildningsministern använder
            väl kraftiga ord när han talar om Folkpartiets sorgliga politik.
            Vi arbetar ju för en utbyggnad, för ständigt nya platser till
            högskolan. Den minskning av antalet nya platser som vi föreslog
            för något år sedan har man i efterhand konstaterat att regeringen
            har närmat sig. Jag tycker inte att det finns så stor anledning
            att diskutera det, för faktum är att högskolan inte har kunnat
            fylla de platser som vi varnade för att man i onödan planerade
            för bara för ett till två år sedan.
          </note>
          <note>
            Sedan handlar det inte om exklusivitet utan det handlar om kvalitet.
            Det handlar framför allt om resurser och lärarkrafter för att
            kunna möta alla de grupper av studenter som vi välkomnar till
            högskolan just med tanke på det mål att åtminstone 50 % av en
            årskull ska kunna erbjudas högskoleutbildning som
          </note>
          <note>
            Folkpartiet har inskrivet i sitt program och i sin motion. Men
            det kräver att de möter en högskola som har tid för undervisning,
            tid för handledning och tid för personlig vägledning.
          </note>
          <note>
            Vi kan ju se att det är väldigt många svenska studenter som tar
            lång tid på sig genom systemet om man jämför med Europa och väldigt
            många som inte tar examen. En orsak till det, det finns flera,
            är naturligtvis bristen på handledning och undervisning som många,
            särskilt nya studenter, behöver.
          </note>
          <note>
            Avslutningsvis är ändå min fråga: Håller utbildningsministern
            i stora drag med om de här siffrorna som regeringens utredare,
            Universitetslärarförbundet och Riksdagens revisorer har kommit
            med, alltså att det om vi jämför åtta år tillbaka i tiden rör
            sig om mellan 15 % och 25 % mindre i resurser till grundutbildningen?
            Eller är de siffrorna tagna ur luften? Är de inte tagna ur luften
            så har vi ändå en bas för ett viktigt diskussionsämne det närmaste
            året.
          </note>
          <note>
            Anf. 7 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Den praktiska politiken de senaste åren har ju i
            hög grad varit inriktad på just att förstärka kvaliteten i den
            högre utbildningen. Orsaken till det är att jag menar att det
            behövs. Dels behövs det en mycket tydligare granskning av kvaliteten
            i den högre utbildningen. Det behövs forskare och lärare som granskar
            varandra där vi sätter en ribba som ska vara internationellt konkurrenskraftig
            och där vi också är beredda att vidta sanktioner om det är så
            att man inte når upp till den kvalitetsnivån. Dels behövs det
            en ökning av resurserna per student. Därför känner jag en viss
            tillfredsställelse just med att riksdagen har ställt upp på en
            politik som ger både en ökning av resurserna per student och en
            mycket tydligare kvalitetsgranskning.
          </note>
          <note>
            Dessutom är det ju så att lärarna är centrala när det gäller
            den framtida högskolans kvalitet. Vi har ju haft en väldigt stark
            utveckling nu av forskarutbildningen. Antalet examinerade i forskarutbildningen
            har fördubblats. Framtidens lärare håller nu på att utbildas.
            Regeringen har utöver detta satsat en kvarts miljard på forskarskolor
            i olika ämnen runtomkring i landet för att fortsätta göra forskarutbildningen
            mer attraktiv. Det är nämligen där vi har framtidens högskolelärare.
            Då måste vi arbeta med utveckling och expansion av vår forskarutbildning.
          </note>
          <note>
            Det är kopplat till att grundforskningen är det som också driver
            på kvaliteten i den högre utbildningen.
          </note>
          <note>
            Vi satsar på Vetenskapsrådet, som ju är grundforskningens högborg.
            Det blir en 30-procentig ökning av resurserna. När Folkpartiet
            vill dra ned en halv miljard på den så viktiga, konkurrensutsatta
            grundforskningen får det också konsekvenser för kvaliteten i grundutbildningen.
          </note>
          <note>
            Högskolefrågorna är centrala framtidsfrågor.
          </note>
          <note>
            Kvalitetsfrågorna är centrala för att vi också ska kunna nå upp
            till de höga ambitioner vi har när det gäller att rekrytera nya
            studenter.
          </note>
          <note>
            Överläggningen var härmed avslutad
          </note>
          <note>
            4 § Svar på interpellation 2001/02:182 om språkens ställning
          </note>
          <note>
            Anf. 8 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Anders Sjölund har frågat statsministern vilka åtgärder
            som statsministern ämnar vidta för att öka intresset dels för
            språkstudier, dels för naturvetenskapliga utbildningar i gymnasieskolan
            och inom högre utbildning.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Låt mig först säga att det är oroväckande att intresset för att
            studera moderna språk minskar i gymnasieskolan. Främst är det
            tyskan som minskar.
          </note>
          <note>
            Franskan är i stort sett konstant medan spanskan ökar.
          </note>
          <note>
            Bilden är dock inte entydig. Svenska elever är t.ex.
          </note>
          <note>
            bättre än någonsin i engelska.
          </note>
          <note>
            Språk och interkulturell kompetens har en nyckelroll för att
            underlätta yrkesliv och rörlighet. Att kunna utveckla sina språkkunskaper
            och få möjlighet att lära sig nya språk under hela livet blir
            därför allt viktigare.
          </note>
          <note>
            Det är en viktig uppgift för skolan att göra språkundervisningen
            intresseväckande så att elevernas lust till både breda och djupa
            språkstudier stimuleras.
          </note>
          <note>
            En rad åtgärder pågår. Statens skolverk stöder skolors arbete
            med att utveckla språkutbildningen. En omfattande informationsverksamhet
            har nyligen genomförts med anledning av att nya språkkursplaner
            införts i grundskolan och gymnasieskolan fr.o.m.
          </note>
          <note>
            läsåret 2000/01. Ett åttiotal seminarier och konferenser har
            arrangerats där mellan 7 500 och 8 000
          </note>
          <note>
            språklärare och språkanordnare har deltagit. Dessutom genomför
            fyra universitet och högskolor en kompetensutveckling för språklärare.
          </note>
          <note>
            Inom Europarådet bedrivs ett arbete angående en europeisk språkportfölj.
            Europeisk språkportfölj är ett personligt dokument som ger upplysningar
            om en persons språkkompetenser, oavsett från vilket land personen
            kommer. I regleringsbrevet för 2002 har
          </note>
          <note>
            Skolverket i samarbete med Uppsala universitet,
          </note>
          <note>
            Fortbildningsavdelningen, fått i uppdrag att utveckla den europeiska
            språkportföljen för fler målgrupper.
          </note>
          <note>
            Nationalkommittén för det europeiska året för språk har uppmärksammat
            motivationens betydelse för språkinlärning. Kommittén kommer att
            överlämna sin rapport till regeringen den 1 mars 2002.
          </note>
          <note>
            Det finns en kritik från både elever och lärare att i den kursutformade
            gymnasieskolan värdesätts inte fördjupade studier i ett ämne vid
            antagning till högskolan. Många elever gör taktiska val och väljer
            kurser där det är lätt att få ett högt betyg för att därigenom
            förbättra sin konkurrenssituation. Det skulle missgynna bl.a.
            språkstudier som är mer krävande.
          </note>
          <note>
            Jag ser allvarligt på detta. Denna fråga måste noga prövas i
            samband med den framtida utformningen av gymnasieskolan och framtida
            behörighets- och urvalsregler till högskolan.
          </note>
          <note>
            En annan viktig förklaring till det minskade språkintresset kan
            också vara engelskans dominans.
          </note>
          <note>
            Många elever anser att man klarar sig bra med bara engelska.
            Kunskaper i andra språk upplevs inte som nödvändiga. Många tänker
            nog också att man kan studera dessa språk senare och på ett annat
            sätt. Sådana möjligheter finns ju också inom det svenska utbildningssystemet.
          </note>
          <note>
            När det gäller den andra frågan, om minskat intresse för de naturvetenskapliga
            utbildningarna i gymnasieskolan, är det visserligen så att antalet
            elever minskar på naturvetenskapsprogrammet. Men det är inte hela
            bilden. Under slutet av 90-talet växte de specialutformade programmen
            starkt. De var ofta kombinationer av yrkesförberedande program
            och naturvetenskapsprogrammet. Först år 2000 minskade antalet
            elever i årskurs 1 i dessa specialutformade program men då startade
            i stället det nationella teknikprogrammet. Den samlade bilden
            är att antalet elever inom naturvetenskapliga och tekniska utbildningar
            i gymnasieskolan har varit stabilt under de senaste fem åren.
          </note>
          <note>
            Av de elever som fick slutbetyg från gymnasieskolan ökade andelen
            elever från naturvetenskapsprogrammet mellan våren 1996 och våren
            1999, från 16,9 % till 22,9 %. Våren 2000 var andelen
          </note>
          <note>
            21,3 %.
          </note>
          <note>
            Många initiativ har tagits för att stimulera intresset för naturvetenskap
            och teknik. Teknikprogrammet som tillkommit fr.o.m. hösten 2000
            var ett initiativ för att bredda utbudet inom den naturvetenskapliga
            och tekniska sektorn. Genom regeringens beslut om nationellt fastställda
            inriktningar har vidare eleverna erbjudits fler utbildningsalternativ
            inom naturvetenskapsprogrammet.
          </note>
          <note>
            Dessutom har regeringen under flera år givit stöd till kompetensutveckling
            av lärare i naturvetenskap och teknik. Detta stöd kommer att fortsätta.
            Regeringen ger vidare stöd till nationella resurscentrum inom
            de naturvetenskapliga och tekniska områdena.
          </note>
          <note>
            Dessa resurscentrum ger stöd till lärarna att utveckla undervisningen
            och öka intresset för ämnena. De verksamheter som olika teknikcentrum
            (science centers) bedriver är också värdefulla insatser för att
            förändra attityder och öka intresset för de naturvetenskapliga
            och tekniska områdena. Även teknikcentrumen får statligt stöd
            för sin verksamhet. Här bör också nämnas det femåriga NOT-projekt
            som bedrivs av
          </note>
          <note>
            Skolverket och Högskoleverket med uppgift att dels utveckla undervisningen
            inom området, dels öka intresset för naturvetenskap och teknik,
            inte minst hos flickor. Jag vill också peka på den kraftiga ökning
            av antalet studerande och antalet studerande som tar examen inom
            naturvetenskap och teknik i högskolan.
          </note>
          <note>
            Trots alla initiativ kvarstår dock en brist på sökande.
          </note>
          <note>
            Jag vill slutligen också nämna att Gymnasiekommittén ska lämna
            förslag till den framtida utformningen av gymnasieskolans utbud
            av studievägar.
          </note>
          <note>
            Kommittén ska särskilt pröva möjligheterna att erbjuda gymnasieutbildning
            i form av nya och otraditionella kombinationer av naturvetenskap,
            teknik och humaniora.
          </note>
          <note type="speaker">
            Anf. 9 ANDERS SJÖLUND (m):
          </note>
          <note>
            Fru talman! Låt mig hälsa skolministern välkommen till kammaren.
            Jag har försökt ställa denna interpellation tidigare. Den hamnade
            hos statsministern på grund av läget innan skolministern tillträdde.
          </note>
          <note>
            Jag ställde frågan kring naturvetenskapen och språkens ställning
            i gymnasieskolan och i Sverige rent allmänt inom utbildningssektorn
            mot bakgrund av att det är ett bekymmer att de moderna språkens
            ställning minskar i gymnasieskolan. Det är också ett bekymmer
            att naturvetenskapen inte heller fyller de platser som finns inom
            det naturvetenskapliga området på högskolan. Om detta tror jag
            att vi är helt överens. Frågan är vilka åtgärder skolministern
            i konkreta termer är beredd att vidta. Det handlar alltså om att
            gå från ord till handling så att vi verkligen kan se att det sker
            en förändring.
          </note>
          <note>
            Låt mig börja med språkens ställning i gymnasieskolan. Enligt
            Skolverket har det skett en markant förändring mellan 1997 och
            2000. Om vi talar om B-
          </note>
          <note>
            språk, dvs. det språk som man efter grundskolan fortsätter att
            läsa i gymnasieskolan, så har det minskat från 63 % till 54 %
            under tre år. Det är alltså en väldigt snabb förändring i utbildningen.
            Och på universiteten märks detta genom att man inte fyller kurserna
            t.ex. i tyska, och det är där som man har det knepigaste läget.
            Vissa universitet är t.o.m. beredda att starta nybörjarkurser
            i just tyska. Och man kan fråga sig om det verkligen är en högskolas
            uppgift att ägna sig åt nybörjarkurser på det sättet. Jag skulle
            vilja höra vad skolministern har för synpunkt på just detta.
          </note>
          <note>
            Detta konfirmeras också av Skolverket i andra rapporter där man
            självklart är bekymrad över utvecklingen.
          </note>
          <note>
            Är det då så konstigt att det är på det sättet?
          </note>
          <note>
            Egentligen är det inte det, tycker jag. Visserligen är engelskan
            ett dominerande språk som gör att man väljer det i stor utsträckning.
            Men det faktum att valbarheten på de studieförberedande programmen
            är utformade så att man kan välja mellan tai chi och mysig mat
            och en lite svårare kurs i franska, spanska eller tyska gör ju
            faktiskt att många kloka elever av taktiska skäl väljer, som ministern
            också inser, att ta den enklare kursen för att få upp betyget
            och därmed kunna gå vidare. Detta är naturligtvis ett bekymmer.
          </note>
          <note>
            Frågan kvarstår helt enkelt: Vad vill ministern göra åt detta?
            Ur nationell synpunkt är det självklart oerhört viktigt att våra
            ungdomar som kommer ut i näringslivet så småningom kan fler språk
            än bara engelska. Det borde vi vara överens om. Därför borde också
            ansträngningarna vara inriktade på att merparten av eleverna faktiskt
            går ut skolan med mer än bara engelska som andraspråk.
          </note>
          <note>
            Min konkreta fråga på den punkten är om ministern är beredd att
            komma med förslag till en viktning av betygen i gymnasieskolan
            som gör att man uppvärderar, uppgraderar, språkens ställning,
            till förmån för språken och till nackdel för andra ämnen, t.ex.
          </note>
          <note>
            tai chi och mysig mat, som jag lite vulgärt uttryckte det. Eller
            har ministern några andra synpunkter på den frågan, så att vi
            kan få se en konkret förändring ganska snart?
          </note>
          <note>
            Anf. 10 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Min och regeringens uppfattning är att det är av
            största vikt för vårt land, men särskilt för eleverna, att man
            lär sig fler språk än engelska. Det är ett väldigt framsteg att
            våra ungdomars engelskakunskaper är så goda som de är, men det
            räcker inte. I
          </note>
          <note>
            den globaliseringens tid som vi lever i behöver man åtminstone
            ytterligare ett språk.
          </note>
          <note>
            Detta handlar naturligtvis om flera olika dimensioner som måste
            kunna diskuteras samtidigt. En är naturligtvis att när vi går
            mot en utveckling där gymnasieskolan fått alltmer av kursutformning
            och alltmer av individuell valfrihet kommer ungdomarna ibland
            att bete sig på ett sätt som inte var förväntat från riksdagens
            sida. Det tror jag också att Moderaterna har insett, eftersom
            de har varit en av de politiska krafter som alltid har argumenterat
            för en väldigt stor valfrihet när det gäller vilka kurser man
            ska läsa.
          </note>
          <note>
            Det är naturligtvis kopplat till gymnasieskolans förmåga att
            utveckla ämnena. Det ser jag som en väldigt viktig framtidsfråga,
            att se till att gymnasieskolan förstärker sitt arbete med att
            erbjuda god språkutbildning i de stora språken vid sidan av engelska
            som också attraherar eleverna. Det är en viktig kvalitetsinsats
            som måste göras. Jag ser gärna att man där också samverkar med
            universiteten. Jag tror att det är precis som Anders Sjölund säger,
            att intresset för vissa av dessa stora språk har minskat så pass
            att universiteten nu känner av det i sin rekrytering. De har intresse
            av att också samverka konkret med gymnasieskolorna för att öka
            intresset. Det handlar också om ett budskap från oss alla i samhället
            om hur viktigt det är med språkkunskaper och att det inte räcker
            med engelska utan att det är väldigt önskvärt och väldigt bra
            för en själv om man har ytterligare ett språk.
          </note>
          <note>
            Sedan nämner Anders Sjölund också det som jag nämner i mitt svar,
            nämligen att det naturligtvis också är så att ungdomar i gymnasieskolan
            ganska snabbt genomskådar vilket system som vi än har för antagning
            till högskolan och att antagningssystem vid högskolan kan bli
            väldigt kraftigt styrande för hur man beter sig i gymnasieskolan.
            När vi tittar fram mot den nya gymnasieskola som Gymnasiekommittén
            arbetar med och som kommer med sitt betänkande i höst, önkskar
            jag att vi nu kommer in i en period som innebär att detta arbete
            samordnas rejält med det arbete som vi samtidigt håller på med
            på högskolan när det gäller förändrade antagningsformer. Det har
            i svensk historia hänt alldeles för många gånger att dess processer
            inte riktigt har hakat tag i varandra.
          </note>
          <note>
            Därför är jag nu inte beredd att föreslå konkreta förändringar
            i högskolans antagningssystem. Då riskerar vi att återigen hamna
            i det läge som vi har hamnat i tidigare, att gymnasieskolans utformning
            inte harmonieras med högskolans utformning och antagningssystem.
          </note>
          <note>
            Man kan naturligtvis påstå att jag borde rycka ut denna fråga
            och lösa den inom någon vecka. Men jag vidhåller att det är regeringens
            ansvar att se till att dessa två processer nu faktiskt hålls samman.
            Då förutsätter jag att man också i Gymnasiekommittén ägnar stor
            tid, kraft och engagemang åt att fundera kring hur man kan lösa
            den försvagade ställningen för bl.a. tyska språket som har skett
            under senare år.
          </note>
          <note>
            Men det finns också ljuspunkter i att andra språk har en mycket
            kraftig och fin utveckling och att engelskan har en mycket stark
            ställning.
          </note>
          <note type="speaker">
            Anf. 11 ANDERS SJÖLUND (m):
          </note>
          <note>
            Fru talman! Det blir stora förväntningar på Gymnasiekommitténs
            resultat så småningom. Min förhoppning var kanske trots allt inte
            att jag skulle få ett konkret svar utan mer att vi får en öppen
            diskussion.
          </note>
          <note>
            Låt mig säga att det självklart är så att valfriheten i gymnasieskolan
            är oerhört viktig. Eleverna ska kunna välja sin framtid. Jag tror
            att själva grunden för att man ska kunna göra ett gott arbete
            är att man också känner sig motiverad i de val man gör. Men min
            poäng är att när man väljer ska man också veta vilka konsekvenser
            valet får. Den signalen tror jag inte har gått fram på ett så
            bra sätt.
          </note>
          <note>
            Därför är det bra, tror jag, om ministern talar om samverkan
            mellan gymnasieskolan och högskolan.
          </note>
          <note>
            Kan ministern dessutom tänka sig att de enskilda högskolorna
            och universiteten kan ställa specifika krav på sina utbildningsprogram
            som säger att man måste ha ett andraspråk t.ex.? En viktig signal
            att skicka med till gymnasieskolan är just att säga: Vi vill att
            du också har läst tyska, spanska eller franska -
          </note>
          <note>
            eller vad det nu kan vara - förutom engelska. Detta är en konkret
            fråga.
          </note>
          <note>
            Fru talman! Tiden går snabbt. Jag ska helt snabbt gå in på det
            andra området som var föremål för min fråga, nämligen naturvetenskapens
            område och den förändring som där skett.
          </note>
          <note>
            Först och främst kan vi konstatera att vi inte fyller platserna
            på högskolan med studenter. Det är vi helt överens om. Även om
            antalet har ökat har förändringen varit negativ under den senaste
            tiden. Detta är ställt utom allt tvivel. Högskoleverket visar
            i sina beskrivningar att det faktiskt är så.
          </note>
          <note>
            Också där kan man fråga sig vad det beror på.
          </note>
          <note>
            Samtidigt kan vi i andra rapporter se att grundskolan inte har
            det resultat som i varje fall vi vill se. Man har alltså inte
            tillräckligt bra baskunskaper i framför allt matematik och svenska.
            Naturligtvis gäller det även i naturvetenskap. Det gör att man
            inte har de rätta verktygen när man kommer in i gymnasieskolan.
            Det upplevs svårt redan från början. Det är ett krångligt system
            och man väljer bort där. Vad gäller hösten
          </note>
          <note>
            2002 kommer vi att se att ännu färre söker sig till naturvetenskapliga
            program; detta som en följd av att grundskolan faktiskt inte lyckats
            med sitt uppdrag.
          </note>
          <note>
            Här måste jag faktiskt få lägga det ansvar som man som regering
            alltid har på just regeringen, som i åtta år har suttit och administrerat
            skolan utan att egentligen ha fokus på det som man ordentligt
            ska fokusera på, nämligen kunskapen. Jag tror att det är otroligt
            viktigt att skolan - då menar jag inte den korvstoppningsmodell
            som våra motståndare ibland vill hävda att vi står för när man
            tar ordet kunskap i sin mun - har fokus på kunskap i vid mening
            och att de signalerna också kommer från denna kammare, inte minst
            från skolministern som vågar säga: Vi förväntar oss att skolan
            har fokus på kunskapsinnehållet och på de mål som vi i denna kammare
            faktiskt har satt upp. Jag tror att det är en oerhört viktig signal
            ut till skolorna. Den frågan ställde jag till förra skolministern
            men fick inget riktigt svar.
          </note>
          <note>
            Jag skulle vilja höra att skolministern återigen säger att fokus
            för skolorna måste vara just på kunskapsmålen.
          </note>
          <note>
            Anf. 12 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag noterar att Anders Sjölund säger
          </note>
          <note>
            "återigen säger" om mina uttalanden. Det är bra att
          </note>
          <note>
            Anders Sjölund har noterat att det är en självklarhet att skolans
            huvuduppgift är kunskapen. Det är socialdemokratisk tradition
            ända sedan partiet bildades. Det handlar om befrielse av människor.
            Kunskap var, och är, makt och är oerhört betydelsefullt för enskilda
            människor. Det är därför som vi är så engagerade bl.a. i att skolan
            ska ha tillräckligt med resurser för att kunna erbjuda alla elever
            den här vägen att växa med kunskap. Där har vi genom årtionden
            haft en strid där det verkligen har satts på sin spets vad man
            menar med kunskap.
          </note>
          <note>
            Ska det finnas tillräckligt med resurser? Ska vi alla ställa
            upp med det i form av skattemedel, eller ska det vara en sak för
            den enskilde individen och i allt mindre utsträckning en sak för
            det gemensamma ansvaret? Det är den centrala frågan.
          </note>
          <note>
            Moderaterna t.ex. vill minska kommunernas engagemang med 15 miljarder
            kronor under de kommande åren. Det innebär naturligtvis mycket
            stora utmaningar för både skola och omsorg. Det är klart att man
            måste göra det om man vill sänka skatterna så mycket som Anders
            Sjölund vill. Låtsas inte som att kunskapsmålen i skolan är frikopplade
            från resurserna i skolan!
          </note>
          <note>
            Häromdagen fick vi en intressant rapport från
          </note>
          <note>
            Skolverket där man just pekar på hur intim kopplingen är mellan
            resurserna i skolan, antalet lärare och andra specialister samt
            måluppfyllelsen i skolan.
          </note>
          <note>
            Därför är det så viktigt att öka resurserna till skolan under
            de kommande åren. Där har Moderaterna en uppfattning som är väsentligt
            annorlunda. Ni har en annan idé om hur detta ska gå till, men
            jag tror att det är väldigt få som i praktiken stöder den idén.
          </note>
          <note>
            I fråga om intresset för naturvetenskap och teknik är det viktigt
            att se verkligheten som den är. Vi har haft en alldeles formidabel
            period under större delen av 90-talet när det gäller att attrahera
            människor till naturvetenskapliga och tekniska utbildningar på
            högskolan. Antalet examinationer har i det närmaste fördubblats.
            Antalet civilingenjörer som examineras varje år har ökat mycket
            kraftigt.
          </note>
          <note>
            Det är väldigt viktigt, för hela vårt välstånd bygger på att
            vi också kan attrahera människor till de här områdena. Det är
            också viktigt att kunna konstatera att det blev en väldigt stor
            framgång - framgång därför att vi också lyckats attrahera andra
            än de som just kommer ut i gymnasieskolan. Med en så kraftig expansion
            når man självfallet någon gång en mättnad och svårigheter att
            fylla platserna. Men vi kan konstatera att vi svingar oss upp
            från en ganska dålig position internationellt sett till en ganska
            bra position.
          </note>
          <note>
            Nu handlar det om nästa steg. Hur lyckas vi då attrahera barnen
            och ungdomarna till att öka sitt intresse? Det gäller då inte
            bara det stabila intresse som de har visat utan också ett ökat
            intresse. Jag tror att det finns väldigt mycket att göra och att
            förskolan spelar en viktig roll.
          </note>
          <note>
            Nästa år införs allmän förskola för alla våra barn.
          </note>
          <note>
            Här finns möjlighet att också stimulera det naturliga intresse
            som finns för naturvetenskap - även om barnen inte skulle formulera
            det så. Jag tror att det behövs ett starkare engagemang från näringslivet
            och det omgivande samhället när det gäller att visa, attrahera
            och stimulera barns och ungdomars intresse för naturvetenskap
            och teknik.
          </note>
          <note>
            Ta bara det fantastiska som händer inom livsvetenskaperna! Där
            är Sverige internationellt mycket framstående. Den typen av vibrerande
            verksamhet, som betyder oerhört mycket för vår livskvalitet, måste
            synas mycket tydligare för barn och ungdomar så att de känner
            attraktionskraften i att satsa på dessa områden.
          </note>
          <note>
            Det handlar om att också öppna för möten mellan ämnesområden.
            Det har vi gjort på högskolans område, och det bör vi göra även
            på gymnasieskolans område där humaniora möter naturvetenskap.
          </note>
          <note type="speaker">
            Anf. 13 ANDERS SJÖLUND (m):
          </note>
          <note>
            Fru talman! Först till frågan om pengarna. Skolministern vet
            mycket väl att vi anser att pengarna ska gå direkt till den enskilde
            eleven. När det gäller storleken på pengarna har vi precis lika
            mycket pengar avsatta i budgeten som regeringspartiet, så på den
            punkten behöver vi inte diskutera.
          </note>
          <note>
            Kunskap är makt. Makten måste självklart ligga hos eleven. Men
            jag menar att om man inte kan läsa, räkna eller skriva i grundskolan
            hjälper det inte med några som helst program från regeringshåll.
            Jag har självfallet respekt för att Socialdemokraterna och skolministern
            anser att vi ska ha en bra skola, men jag ser ju hur det i verkligheten
            ser ut i våra svenska skolor - framför allt i Norrland där jag
            befinner mig.
          </note>
          <note>
            Där mäktar man inte med, oavsett vilka resurser man får. Det
            skiljer otroligt mycket. I min hemkommun
          </note>
          <note>
            Umeå skiljer det mellan 22 000 och 40 000 kr per elev i undervisningsresurser.
            På något sätt verkar det vara så att ju mer man får, desto sämre
            går det - underligt nog. Jag menar att det handlar om att man
            inte fokuserar på rätt sak.
          </note>
          <note>
            Våga ta saker och ting i munnen, skolministern!
          </note>
          <note>
            Detta med ordning och reda och fokus på lärarna som auktoritet
            i skolan måste återbördas. Skolan är en arbetsplats där man måste
            få en arbetsmiljö som leder till lärande. I dag är det på väldigt
            många skolor inte på det sättet.
          </note>
          <note>
            Vi har här i kammaren debatterat mobbning t.ex.
          </note>
          <note>
            Om man har en skola som inte stimulerar till lärande och där
            det är en dålig ordning kommer mobbning naturligtvis som ett brev
            på posten.
          </note>
          <note>
            Anf. 14 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag ska fatta mig mycket kort. Anders
          </note>
          <note>
            Sjölund sade: Ju mer man får i skolan av resurser, desto sämre
            går det. Jag tror inte att det är så. Det här kommer att bli en
            intressant diskussion fram till valet.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2001/02:183 om skolundervisningen
          </note>
          <note>
            Anf. 15 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Beatrice Ask har frågat statsministern vilka åtgärder
            han avser att vidta för att alla skolor kontinuerligt ska granskas
            så att kvalitet och objektivitet inte kan ifrågasättas. Arbetet
            inom regeringen är så fördelat att det är jag som ska svara på
            interpellationen.
          </note>
          <note>
            Som bakgrund till sin fråga hänvisar Beatrice Ask till Riksrevisionsverkets
            rapport (RRV 2001:24) om statens skolverks tillsyn. Med anledning
            av detta vill jag klargöra att rapporten samtidigt som den överlämnades
            till regeringen också överlämnades till
          </note>
          <note>
            Skolverket, som på Riksrevisionsverkets hemställan senast den
            28 februari i år ska inkomma med en skriftlig redogörelse till
            RRV för de åtgärder som verket vidtagit eller planerar att vidta
            med anledning av rapporten. Regeringen kommer att ta del av Skolverkets
            redogörelse och sedan noga överväga om det i något avseende finns
            skäl för ytterligare åtgärder från regeringens sida.
          </note>
          <note>
            Jag vill också inledningsvis framhålla att jag anser att frågan
            om utbildningens kvalitet är viktig och måste ges särskild uppmärksamhet.
            Beatrice Ask uppehåller sig vid tillsynen, som naturligtvis är
            viktig för att värna kvalitet och likvärdighet. Kvalitet och kvalitetsarbete
            stöds emellertid även genom andra typer av insatser. Jag kan här
            ge några exempel på vad som redan görs inom området.
          </note>
          <note>
            Regeringen tog t.ex. 1997 initiativ till förordningen om kvalitetsredovisning
            inom skolväsendet. Enligt denna ska varje skola och skolhuvudman
            som ingår i det offentliga skolväsendet samt fristående skolor
            under statlig tillsyn årligen upprätta sådana skriftliga kvalitetsredovisningar.
            I november 2001 skärptes förordningen i flera avseenden, bl.a.
            genom att kopplingen till de nationella målen tydliggjordes. Förordningen
            hade i början svårt att få genomslag i kommunernas och skolornas
            arbete, men det är ett förhållande som nu delvis har vänts i en
            mer positiv utveckling. Skolverket har bidragit till denna utveckling,
            bl.a. genom de s.k. utvecklingsdialoger som ingår som en del i
            genomförandet av regeringens uppdrag till verket att utveckla
            sina former för att stödja skolutveckling.
          </note>
          <note>
            Vidare genomför Kvalitetsgranskningsnämnden vid Skolverket nationella
            kvalitetsgranskningar.
          </note>
          <note>
            Granskningarna genomförs på särskilda uppdrag där angelägna frågor
            som regeringen önskar få belysta är angivna. Resultaten ska genomföras
            och redovisas så att de både ger underlag för bedömningar av läget
            i skolsystemet som helhet och fungerar som stöd lokalt för kvalitetsutvecklingen.
            Att resultaten återförs till verksamheterna är en viktig princip.
          </note>
          <note>
            Som redan aviserats i budgetpropositionen kommer regeringen inom
            kort att lämna ett uppdrag till
          </note>
          <note>
            Skolverket att utveckla nationella kvalitetsindikatorer för förskoleverksamheten,
            skolbarnsomsorgen, skolan och vuxenutbildningen. Målsättningen
            är att dessa ska spegla helheten hos verksamheterna genom att
            ta utgångspunkt i såväl läroplanernas som kursplanernas mål samt
            för gymnasieskolan även programmålen.
          </note>
          <note>
            Indikatorerna kommer i framtiden att kunna utgöra ett viktigt
            inslag i skolornas och huvudmännens kvalitetsredovisningar.
          </note>
          <note>
            Jag vill också nämna den satsning som fr.o.m. i år görs på kompetensutveckling
            av lärare i kunskapsbedömning och betygssättning. Syftet är att
            öka förutsättningarna för att betygssättningen blir likvärdig
            mellan olika skolor.
          </note>
          <note>
            Slutligen vill jag också understryka att frågan om att vidareutveckla
            och förstärka arbetet med utbildningens kvalitet i skolan är ett
            för regeringen högt prioriterat område. Insatser behövs på alla
            nivåer för att ytterligare utveckla kvalitetsarbetet och öka tydligheten
            i systemet. Genom en väl fungerande struktur för kvalitetsutvärdering
            skapas förutsättningar för att fler elever ska nå skolans kunskapsmål.
          </note>
          <note type="speaker">
            Anf. 16 BEATRICE ASK (m):
          </note>
          <note>
            Fru talman! Jag vill börja med att tacka ministern för svaret.
            Som påpekades tidigare ställde vi frågorna till statsministern
            eftersom vi inte fick ställa dem till den som skulle bli skolminister.
          </note>
          <note>
            Bakgrunden till interpellationen är att Thomas
          </note>
          <note>
            Östros när han blev utsedd till skolminister medverkade i en
            intervju i Aktuellt. Där framgick att den nye skolministern ansåg
            att undervisningens kvalitet behövde följas upp mer. Av uttalandena
            att döma tolkade i alla fall jag in att han också ansåg att ytterligare
            insatser behövs. Det är glädjande eftersom detta är ett område
            där det finns många brister och frågetecken.
          </note>
          <note>
            I interpellationen har jag därför tagit upp det som
          </note>
          <note>
            Riksrevisionsverket har påpekat i sin rapport Skolverkets tillsyn.
            Det finns många underligheter i tillsynsarbetet som man måste
            ta tag i. Den första är att
          </note>
          <note>
            Skolverket undviker själva kärnverksamheten, dvs.
          </note>
          <note>
            undervisningen. Den andra är att Skolverkets tillsyn inte har
            reglerats i lag, vilket innebär att kritik från myndigheten inte
            behöver ge resultat. Visserligen gör de flesta kommuner och skolhuvudmän
            som Skolverket tycker, men det kan inte vara skolornas goda vilja
            som är avgörande för om man följer upp vad som faktiskt har reglerats
            centralt vad gäller skolan. Det är, dessbättre, inte så mycket
            längre.
          </note>
          <note>
            Märkligt är också att Skolverkets tillsyn i princip tycks stanna
            vid kommungränsen. Riksrevisionsverket berättar i rapporten att
            kommunerna själva får välja vilka skolor som ska granskas och
            vilka personer som Skolverkets tjänstemän ska prata med. De skolor
            som borde synas mest kan ju gömmas undan.
          </note>
          <note>
            Det är ingen bra ordning.
          </note>
          <note>
            För egen del tycker jag att rapporten pekar på en rad ganska
            allvarliga faktorer i tillsynen som vi måste göra någonting åt
            och som inte kan accepteras.
          </note>
          <note>
            Av svaret från ministern framgår att Skolverket ska yttra sig
            över RRV:s rapport. I slutet av denna månad ska verket leverera
            ett svar. Regeringen ska efter myndighetens svar noga överväga
            om det behöver göras någonting mer. Jag har respekt för den handläggningen.
            Det är en riktig ordning. Vi lär få återkomma till frågan.
          </note>
          <note>
            Det finns naturligtvis ingenting som hindrar statsrådet från
            att ge kommentarer till kritiken och framför allt om vad han själv
            har uttalat om nödvändigheten av ytterligare åtgärder för att
            förbättra och förstärka kvalitetsarbetet.
          </note>
          <note>
            I början av 1990-talet när ansvaret för skolan decentraliserades
            ordentligt och långtgående avregleringar genomfördes var vi tydliga
            från alla håll om att kvalitetsarbetet och tillsynsarbetet måste
            hanteras rätt.
          </note>
          <note>
            Likväl sov Skolverket i åtminstone fyra fem år. Det kan accepteras
            i början av en ny myndighet, men den socialdemokratiska regeringen
            har haft ansvaret i åtta år utan att ha fått ordning på detta.
            Därför är jag nyfiken på att det äntligen ska komma någonting.
          </note>
          <note>
            När kan vi förvänta oss, ministern, konkreta förslag som förstärker
            kvalitets- och tillsynsarbetet och rättar till de påtalade bristerna?
            Vi har från moderat sida hävdat att det är nödvändigt att bryta
            loss en del av det som är kvalitetsuppföljningen till ett fristående
            kvalitetsinstitut. Jag kan berätta - så att jag slipper påpekandet
            - att vi har budgeterat för detta. Vi tror att arbetet måste förstärkas.
            Samtidigt har Skolverket ett myndighetsansvar som också uppenbarligen
            behöver förbättras. Det är ett brett spektrum av initiativ som
            måste tas.
          </note>
          <note>
            När kan vi förvänta oss, ministern, konkreta förslag på området?
            Jag lovar att vi från moderat sida kommer att pröva dem mycket
            seriöst eftersom vi anser att detta är en av de viktigare delarna
            för att decentraliseringen av ansvaret verkligen ska fungera och
            att vi ska säkra en likvärdig utbildning för alla barn över hela
            landet. Så länge detta inte fungerar har vi problem.
          </note>
          <note type="speaker">
            Anf. 17 ULF NILSSON (fp):
          </note>
          <note>
            Fru talman! Den här debatten är intressant eftersom de flesta
            politiska partier och andra sedan länge är överens om att staten
            ska styra skolan i huvudsak genom uppföljning och utvärdering
            av hur skolan når upp till de satta målen. Samtidigt är vi nog
            alla överens om att det hittills har saknats en hel del instrument
            för uppföljningen och utvärderingen. Därför är den här debatten
            viktig.
          </note>
          <note>
            Jag har också noterat att skolministern har sagt att kvalitetsarbetet
            i skolan är viktigt och att man bör förstärka utvärderingsarbetet.
            Därför är jag naturligtvis också intresserad av om vi kunde få
            om inte konkreta förslag så något resonemang om i vilken riktning
            skolministern vill förstärka arbetet.
          </note>
          <note>
            Arbetet med uppföljning och utvärdering är viktigt bl.a. för
            likvärdigheten. Skolorna ska kunna se olika ut, men de ska erbjuda
            en likvärdighet i fråga om kvalitet och i fråga om kunskapsmålen.
          </note>
          <note>
            För elevernas rättssäkerhets skull är det viktigt att betygen
            sätts på riktiga och rättvisa grunder. Skolministern talar om
            kompetensutveckling för lärare så att de kan sätta likvärdiga
            betyg. Det är bra. Men jag tror att det går att använda de nationella
            proven på ett helt annat sätt för att jämföra och ställa dem mot
            de betyg som sätts. Vi har sett rätt många exempel på att betygen
            på de nationella proven inte stämmer med de betyg som slutligen
            sätts. För elevernas rättssäkerhets skull är det viktigt att betygen
            sätts på så riktiga och objektiva grunder som det över huvud taget
            är möjligt. De många avhoppen som tyvärr ökar i gymnasieskolan
            tyder på att de betyg som sätts i grundskolan inte har satts på
            en riktig grund. Vi har många gånger sagt att det är inte att
            vara snäll att ge en elev godkänt som inte ska ha godkänt. Det
            är tvärtom att vara väldigt elak eftersom han eller hon får problem
            senare i skolgången.
          </note>
          <note>
            Om skolministern har tid att kommentera är jag intresserad av
            två saker, bl.a. om han vill ha fler nationella prov och att de
            ska ges tidigare i skolan -
          </note>
          <note>
            senast i årskurs 3 - för att kunna hitta de elever som behöver
            extra stöd. Jag undrar också om han vill använda de nationella
            proven mer organiserat för att förbättra likvärdigheten i betygssättningen.
            Där har vi redan ett redskap som man skulle kunna använda.
          </note>
          <note>
            Avslutningsvis tror jag att vi behöver starta en diskussion om
            att dela upp Skolverkets uppgifter. Vi behöver skilja på den del
            av Skolverket som utvecklar och stimulerar och den del som inspekterar
            och följer upp. Vi behöver helt enkelt en rejäl statlig skolinspektion
            med tydligt definierade uppgifter och tydliga uppdrag. Man ska
            kontrollera betygens likvärdighet, kontrollera att elevernas rätt
            till stöd följs upp, kontrollera arbetet med mobbning osv. Det
            är inte bra när uppgifterna flyter ihop.
          </note>
          <note>
            Tidigare nationella prov, arbete med utvärdering av betyg och
            en skolinspektion är tre förslag som jag kastar in i debatten.
          </note>
          <note>
            Anf. 18 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Beatrice Ask har mycket riktigt observerat att jag
            är väldigt engagerad i frågor kring kvalitetsutvärdering av all
            offentlig verksamhet och inte minst inom utbildningens område.
            Jag har också inspirerats av den process vi har haft inom högskolans
            område, där vi inledde med att ha väldigt skilda åsikter om hur
            en skärpt kvalitetsutvärdering skulle gå till.
          </note>
          <note>
            Jag tycker att den tidigare moderata utbildningsministern hade
            alldeles för svaga ambitioner på det området. Moderaterna drev
            först frågan om ett privat institut eller någon typ av stiftelse.
            När vi lade fram vårt förslag om Högskoleverket som en oberoende
            statlig myndighet som återkommande kvalitetsutvärderar högskolans
            utbildningar slutade processen med att moderaterna ställde upp
            på den modellen.
          </note>
          <note>
            Det är egentligen bara Folkpartiet som fortfarande är kvar vid
            idén om privata stiftelser. Frågan är hur det ska gå till. Man
            ska ju också ha möjlighet att ta bort examensrätten på högskolans
            område. Det återstår för Folkpartiet att reda ut.
          </note>
          <note>
            Det innebär att jag inte alls utesluter att det går att hitta
            sammankopplingar när det gäller hur vi kan fortsätta att utveckla
            kvalitetsutvärderingen av skolan.
          </note>
          <note>
            Jag ser det som ett väldigt viktigt område. Jag vill att tillsynsverksamheten
            och utvärderingsverksamheten ska tydliggöras när det gäller Skolverkets
            roll allmänt i samhället. Det är några av dess centrala uppgifter.
          </note>
          <note>
            Ulf Nilsson frågade om nationella prov i årskurs
          </note>
          <note>
            3. Det som ringer i mina öron är det förslag som
          </note>
          <note>
            Folkpartiet har kopplat till detta. Det ska vara ett nationellt
            prov för 9-10-åringar, och om de inte klarar av provet ska de
            sorteras ut och få kvarsittning något år i skolan. Kamraterna
            ska gå vidare, men om man inte klarar Folkpartiets test blir det
            två år i varje klass. Jag tycker att det är en ytterst obehaglig
            utveckling av Folkpartiets skolpolitik. Jag är alldeles övertygad
            om att förslaget inte har något stöd bland föräldrar.
          </note>
          <note>
            Jag kommer att arbeta engagerat med frågorna kring hur vi kan
            utveckla kvalitetsutvärderingen i skolan. Jag svarar på interpellationen
            bara några dagar efter det att jag i fredags fick förordnandet
            att som utbildningsminister också ha ansvar för skolfrågor.
          </note>
          <note>
            Jag svarar på 13 interpellationer i dag. Jag tycker att jag ställer
            upp på ett fint sätt när det gäller riksdagens berättigade krav
            på mig. Men det är klart att alla svar inte kommer i dag.
          </note>
          <note type="speaker">
            Anf. 19 BEATRICE ASK (m):
          </note>
          <note>
            Fru talman! Det är bra att kvalitetsfrågorna engagerar ministern.
            Jag delar däremot inte uppfattningen att Per Unckel var vag eller
            velig när det gällde kvalitetsfrågor visavi högre utbildning,
            och jag tycker inte heller att modellerna var felaktiga. Däremot
            vill jag gärna säga att jag tycker att den socialdemokratiska
            regeringen har skött kvalitetsfrågorna betydligt bättre när det
            gäller den högre utbildningen än när det gäller skolområdet. Det
            är stor skillnad mellan hur
          </note>
          <note>
            Högskoleverket och Skolverket agerar.
          </note>
          <note>
            Jag noterar också att ministern i sitt svar säger att han vill
            skärpa Skolverkets roll vad gäller tillsynsarbetet. Det är en
            av de punkter som Riksrevisionsverket har pekat på. Det finns
            inte, som det finns för andra myndigheter, en lagstadgad roll
            för Skolverket på detta område. Det finns inte heller sanktionsmöjligheter
            på skolområdet i dag. Det måste man titta över.
          </note>
          <note>
            Jag tycker inte att det är bra när kommuner eller skolor som
            får kritik därför att de har gjort fel mer eller mindre kan strunta
            i den kritiken. Man ser Skolverket som ett slags debattör.
          </note>
          <note>
            När man studerar hur Skolverket agerar framstår det som att verket
            pratar och vill diskutera. Det är en fin sak. Men det finns faktiskt
            områden där man måste sätta ned foten och markera sitt myndighetsansvar.
            Jag delar Riksrevisionsverkets uppfattning att man är för svag
            på den nationella myndighetsnivån inom svenskt skolväsende. Här
            måste man vara tydligare.
          </note>
          <note>
            Här måste ministern sätta ned foten. Regeringen måste våga säga
            ifrån. Man måste se till att myndigheten agerar mer. Vi måste
            också i viss utsträckning se över skollagstiftningen om vi ska
            införa sanktionsmöjligheter.
          </note>
          <note>
            Det här låter hårt. Det är egentligen en liten del i kvalitetsarbetet,
            men jag tycker att den är central. Här finns det en miss. Jag
            utgår ifrån att det kommer förslag på just detta område.
          </note>
          <note>
            När det gäller utvärdering och kvalitetsarbete mer generellt
            vill jag säga att jag tror att man i flera av de analyser som
            har gjorts av kvalitetsarbetet kan se att det är ett problem att
            Skolverket har dubbla uppgifter.
          </note>
          <note>
            Man har svårt att hantera att vara regeringens förlängda arm
            och samtidigt sköta sina uppgifter på ett oväldigt sätt.
          </note>
          <note>
            Jag tror att det i det decentraliserade skolväsende som vi har
            i dag - det spelar ingen roll om det är fristående skolor eller
            kommunala skolor - är viktigt att alla känner att kvalitetsgranskningen
            och resultatuppföljningen är oväldig och står fri. Den ska heller
            inte vara fjättrad vid vare sig den ena eller den andra politiska
            riktningen, utan den ska vara kvalitativ i alla avseenden.
          </note>
          <note>
            Jag har svårt att hitta några exempel på andra sätt att göra
            detta när jag ser mig omkring. Jag kan inte förstå hur det ska
            gå till. Man måste göra det i en mer fristående form. Då måste
            man titta på myndighetsstrukturen på skolområdet. Jag tror att
            det vore bättre ju fortare vi kom fram till det. En sak är säker:
            Vi kan inte vänta i tio år till på att få det tredje benet i decentraliseringsarbetet
            att fungera.
          </note>
          <note>
            Om vi vill ha en likvärdig skola för alla barn i hela Sverige
            måste riksdagen veta att man faktiskt agerar i enlighet med de
            ambitioner som vi slår fast här, och vi måste kunna följa upp
            det. Vi måste också kunna göra något för att rätta till problem
            när de dyker upp.
          </note>
          <note>
            Så länge vi inte har verktyg och medel för det är risken stor
            att vi missar det som är poängen med hela den genomgripande reformering
            av skolväsendet som har pågått. De politiska partierna har faktiskt
            varit tämligen överens om denna, även om vi har haft många debatter
            och även om diskussionerna har förts på många olika nivåer.
          </note>
          <note>
            Jag är rätt angelägen om att man skyndar på här.
          </note>
          <note>
            Jag tror att vi annars riskerar att få en backlash när det gäller
            skolans utveckling.
          </note>
          <note type="speaker">
            Anf. 20 ULF NILSSON (fp):
          </note>
          <note>
            Fru talman! Jag ska ägna dessa två minuter åt att kommentera
            Thomas Östros åsikter om de nationella proven. Jag tycker att
            det är tråkigt att Thomas Östros enda kommentar till det jag sade
            om de nationella proven är att han associerar till någonting tråkigt.
            Jag tycker att det är mycket märkligt att Thomas Östros talar
            om att Folkpartiet föreslår att elever ska sorteras ut.
          </note>
          <note>
            Jag skulle vilja rekommendera Thomas Östros att titta på de fantastiska
            resultat som man har nått i ett antal skolor i Stockholm, som
            är borgerligt styrt och där Folkpartiet för övrigt har ansvar
            för skolfrågorna.
          </note>
          <note>
            Man har haft en försöksverksamhet med 20 skolor som har arbetat
            med ett läsutvecklingsschema. Man har inte nationella men kommunala
            prov och sätter tidigt in hjälp, stöd och extraundervisning för
            de elever som man upptäcker inte har nått målen och som riskerar
            att komma efter.
          </note>
          <note>
            Det är inte Folkpartiet som vill sortera ut elever,
          </note>
          <note>
            Thomas Östros. Däremot sorteras elever ut om de går i en skola
            där de inte får hjälp och stöd tidigt. Det var på grund av den
            kopplingen som jag tog upp nationella prov. Jag tror att det både
            för elevernas skull och för skolan som helhet är väldigt viktigt
            att vi använder den typ av utvärderande instrument som de nationella
            proven utgör.
          </note>
          <note>
            Anf. 21 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är tydligt att Ulf Nilsson är pressad i den här
            frågan. Det är ju precis detta som er huvudtalesman i skolfrågor
            har sagt, att barn i 9-10-
          </note>
          <note>
            årsåldern ska genomgå ett prov. Och om de icke klarar detta är
            alternativet kvarsittning ett år till.
          </note>
          <note>
            Jag menar att det är hjälp och stöd som de eleverna ska få -
            det tror jag också att de allra flesta föräldrar menar - och det
            finns en majoritet för det i kammaren. De ska få hjälp och stöd
            så att de kan utvecklas och gå mot att nå målen, som är så viktiga
            för att de ska få ett bra liv ute i samhället. Jag är orolig för
            vad som händer med de här barnens motivation och självförtroende
            när de upptäcker att en strikt folkpartistisk regim helt enkelt
            har instiftat ett system med prov, och kvarsittning om man inte
            klarar det, som ska följas på varje skola och när de ser kompisarna
            gå vidare. Jag tror inte att inlärning och motivation stimuleras
            av ett sådant system.
          </note>
          <note>
            Det är tydligt att Ulf Nilsson inte riktigt vill kännas vid detta,
            men åtminstone den som formulerar
          </note>
          <note>
            Folkpartiets politik för riket har stipulerat att det är så det
            ska vara.
          </note>
          <note>
            Jag vill gärna gå vidare när det gäller kvalitetsutvärderingen
            och Skolverkets roll i tillsynsverksamheten för att tydliggöra
            detta. Jag ser det också som väldigt viktigt i förhållande till
            de nationella målen för skolan. Det handlar om att göra det väldigt
            tydligt för skolorna att det också följs upp på ett bra sätt.
          </note>
          <note type="speaker">
            Anf. 22 BEATRICE ASK (m):
          </note>
          <note>
            Fru talman! Jag får väl säga att jag uppfattar ett positivt svar
            från ministern, och vi väntar ju på Skolverkets synpunkter på
            RRV:s rapport. Det finns anledning att återkomma till den frågan.
          </note>
          <note>
            Jag utgår från att vi faktiskt kommer att få konkreta förslag
            inom relativt kort tid, även om ministern inte känner sig riktigt
            varm i kläderna än. Det är duktigt att svara på så många interpellationer
            första dagen på jobbet, höll jag på att säga, men så är det ju
            inte.
          </note>
          <note>
            Regeringen har ju ett kollektivt ansvar. Ni har arbetat med de
            här frågorna på Utbildningsdepartementet under en lång tid. Det
            gör att de inte kan vara helt nya.
          </note>
          <note>
            Jag tolkade i alla fall de intervjusvar som jag hörde på TV som
            ett slags nytänkande, att man faktiskt vill ha en omdirigering.
            Det har inte hänt tillräckligt mycket under den socialdemokratiska
            regeringen på det här området när det gäller skolpolitiken. Jag
            var snäll och gav faktiskt ett lite bättre betyg åt högskolefrågorna
            i den delen. Då kan man faktiskt hoppas att det ska smitta av
            sig när vi nu får nya tag på skolsidan.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2001/02:184 om ungt val
          </note>
          <note>
            Anf. 23 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Kalle Larsson har frågat statsministern om han är
            beredd att vidta några åtgärder för att under valrörelsen stärka
            allsidigheten i undervisningen. Kalle Larsson har även frågat
            om statsministern är beredd att vidta några åtgärder för att stärka
            möjligheterna för ungdomsförbunden att nå ut på skolorna med sin
            politik. Arbetet inom regeringen är så fördelat att det är jag
            som ska svara på interpellationen.
          </note>
          <note>
            Kalle Larsson tar i sin interpellation upp frågan om det är myndigheters
            uppgift att på ett direkt sätt, som i fallet med Aftonbladets
            satsning Ungt val 2002, samarbeta med privata intressenter för
            att påverka den politiska debatten.
          </note>
          <note>
            Naturligtvis är det inte myndigheters uppgift att påverka den
            politiska debatten. Däremot ska myndigheter underlätta den politiska
            debatten, så att medborgarna kan få information, men även t.ex.
            ge ungdomar möjlighet att göra sin röst hörd. Detta är precis
            vad Ungdomsstyrelsen i samarbete med Statens skolverk gör i projektet
            Skolval 2002. Syftet med projektet är att öka elevernas engagemang
            i demokratifrågor inför skolvalet 2002.
          </note>
          <note>
            Projektet Ungt val 2002 är ett initiativ av Aftonbladet där Skolverket
            och Ungdomsstyrelsen endast medverkar med att sprida information
            om projektet bl.a. via sina hemsidor. Man stöder alltså inte detta
            projekt med några ekonomiska medel.
          </note>
          <note>
            Kalle Larsson påstår även att möjligheten för de politiska ungdomsförbunden
            att själva presentera sig och sin politik minskar i och med att
            flera skolledningar inte kommer att bjuda in ungdomsförbunden
            på samma sätt som tidigare utan nöja sig med den turné som Ungt
            val genomför.
          </note>
          <note>
            Enligt min uppfattning är det viktigt att skolan är öppen och
            bjuder in politiska partier och andra organisationer i samhället
            till skolan. I gymnasieskolans läroplan framgår att det är väsentligt
            att skolan skapar de bästa betingelserna för elevernas utbildning,
            tänkande och kunskapsutveckling och därvid tar vara på de kunskaper
            och erfarenheter som finns i det omgivande samhället.
          </note>
          <note>
            I regeringens proposition 2001/02:80 Demokrati för det nya seklet
            påpekar regeringen att politisk verksamhet och debatt bör främjas
            i skolan. Det är angeläget att skolelever ges återkommande möjligheter
            att träffa och diskutera med företrädare för politiska partier
            och deras ungdomsförbund. Regeringen gör i propositionen även
            bedömningen att Skolverket bör få i uppdrag att undersöka vilka
            hinder som finns för politiska partier, ungdomsförbund, folkrörelser
            och organisationer att få informera om sin verksamhet i skolan
            samt att ge exempel på hur sådan verksamhet kan underlättas.
          </note>
          <note>
            Det är dock viktigt att påpeka att beslut om i vilken utsträckning
            och i vilket sammanhang olika organisationer eller politiska partier
            ska bjudas in eller få tillträde till skolan är något som den
            enskilda kommunen eller skolan själv bestämmer över. Detta hänger
            ihop med det decentraliserade styrsystem av skolan som vi har
            i dag. Det är kommunerna och den enskilda skolan som avgör hur
            verksamheten i skolan ska utformas och organiseras för att eleverna
            ska nå målen i läroplanerna. De politiska partierna har dock möjlighet
            att genom sina representanter påverka kommunfullmäktige som kan
            besluta om att i kommunens skolplan framhålla skolans öppenhet
            gentemot det övriga samhället. Exempel på detta kan vara de politiska
            ungdomsförbundens möjligheter att samarbeta med skolan.
          </note>
          <note>
            I skolans uppdrag ingår att aktivt arbeta för att bevara och
            utveckla vår demokrati, och detta är frågor som regeringen prioriterar
            mycket högt. Det är mot den bakgrunden i högsta grad önskvärt
            att eleverna ges tillfälle att få kontakt med politiska ungdomsförbund
            och andra organisationer som har stor betydelse för vår demokrati.
            Jag vill dock avvakta Skolverkets rapport innan jag tar ställning
            till eventuella åtgärder för att stärka de politiska ungdomsförbunden
            och andra organisationers möjligheter att verka i skolan.
          </note>
          <note type="speaker">
            Anf. 24 KALLE LARSSON (v):
          </note>
          <note>
            Fru talman! Jag tackar för svaret. Det är något, men inte helt,
            lugnande. Möjligen kan vi reda ut ytterligare några saker i den
            här diskussionen.
          </note>
          <note>
            Först skulle jag vilja ifrågasätta den uppdelning som ministern
            gör mellan å ena sidan Skolval 2002
          </note>
          <note>
            och å andra sidan Ungt val. Skolval skulle då vara
          </note>
          <note>
            Internetvalet och en allmän satsning på demokratiengagemang i
            skolan medan Ungt val skulle vara det som Aftonbladet självt driver
            med viss hjälp, egentligen bara med informationsspridning, från
            såväl Ungdomsstyrelsen som Skolverket.
          </note>
          <note>
            I den valbilaga som Aftonbladet har gjort kallar ju
          </note>
          <note>
            Aftonbladet självt det här Internetvalet för just "ungt val",
            så jag tror faktiskt inte att en åtskillnad mellan de här två
            sakerna låter sig göras. Hade man velat ha en sådan åtskillnad
            hade man nog gjort bäst i att inte blanda in Aftonbladet alls.
            Man skulle då låta privata intressenter sköta sina egna politiska
            uppgifter.
          </note>
          <note>
            Min kritik är egentligen tredelad, vilket framgår av min interpellation.
          </note>
          <note>
            Det första rör principen: Bör myndigheter över huvud taget försöka
            påverka den politiska debatten?
          </note>
          <note>
            Det gäller i det här sammanhanget såväl som i många andra.
          </note>
          <note>
            När en av ambassadörerna för Ungt val säger att man vill prägla
            valrörelsen sker det alltså med legitimitet från Ungdomsstyrelsen
            och Skolverket. Jag tycker att det är olyckligt. Jag vill gärna
            höra ministerns uppfattning på den punkten.
          </note>
          <note>
            När det gäller innehållet i det material som är framtaget har
            jag också kritik. Det framställs ju som att ungdomar har vissa
            åsikter. Jag tror inte att det är så. Jag tror snarare att ungdomar
            har en mängd olika åsikter. Det tror jag egentligen att vi är
            överens om.
          </note>
          <note>
            Här skulle vi väl knappast tala om att politiker har vissa åsikter
            eller att 45-åringar har en del åsikter som inte delas av andra
            grupper osv. Det handlar förstås om att man snarare har olika
            åsikter utifrån sina klassintressen, sina könsintressen och andra
            förutsättningar som man har i livet.
          </note>
          <note>
            Det handlar också om det sätt som politik presenteras på. Det
            är ett slags rutnätspolitik, om man så vill, där man mycket kortfattat
            får svara på ett antal frågor. Det kan fylla sin funktion ibland,
            men väldigt ofta vill man ju föra längre resonemang, ideologiska
            resonemang. Och ungdomar, om man nu kan uttala sig så generellt,
            efterlyser i alla fall ibland detta. Så även när det gäller innehållet
            har jag en kritik som jag undrar om ministern är beredd att säga
            någonting om.
          </note>
          <note>
            Det tredje handlar om konsekvenserna. Det är från dem som mina
            frågor härrör. Vi har fått rapporter från skolor som säger att
            man inte vill ta emot ungdomsförbunden därför att Ungt val kommer
            att genomföra en turné som man i stället hellre ser. Då ska Ungt
            val i form av Aftonbladet uttala sig om vad ungdomar tycker och
            dessutom om vad partier och ungdomsförbund tycker, därför att
            de har ju fått svara i rutnätsform på vissa frågor.
          </note>
          <note>
            Det här kan väl ändå inte vara i enlighet med hur ministern ser
            på att en demokratisk debatt ska gå till.
          </note>
          <note>
            Därför skulle jag vilja höra om vi inte kan få ett tydligt svar
            om att huvudlinjen i årets valrörelse på landets skolor inte ska
            drivas av Skolverket, inte av
          </note>
          <note>
            Ungdomsstyrelsen, inte av Ungt val utan av de politiska ungdomsförbunden
            och partierna.
          </note>
          <note>
            Vi har också redan fått höra att man på sina håll vill att debatter
            mellan ungdomsförbunden, de gånger dessa bjuds in, ska utgå från
            det här materialet. Där har vi ytterligare ett exempel på att
            konsekvenserna av den här satsningen faktiskt innebär att man,
            som ambassadören för Ungt val säger, är med och präglar valrörelsen.
            Anser ministern att det är myndigheters uppgift?
          </note>
          <note>
            Anf. 25 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag menar att det är en väsentlig uppgift för hela
            samhället att bidra till att engagera ungdomar i politik och politiska
            frågeställningar. Det är viktigt för hela vår demokratis vitalitet
            att ungdomar kommer i rejäl närkontakt med viktiga, intresseväckande
            politiska frågeställningar. Det måste göras på många olika sätt
            - naturligtvis i den ordinarie undervisningen, men också i kontakt
            med politiska ungdomsförbund, folkrörelser och olika typer av
            organisationer - för att man ska kunna föra just de fördjupande
            resonemang som Kalle Larsson pekar på som så nödvändiga.
          </note>
          <note>
            Jag tror inte att rutnät är ett verksamt verktyg mol allena när
            det gäller att stimulera ungdomars intresse.
          </note>
          <note>
            Men jag tror inte heller att det är riksdagens eller regeringens
            uppgift att exakt reglera hur sådant här ska gå till. Det behövs
            en flora av åtgärder. Jag har varit tydlig när det gäller min
            syn: Politiska ungdomsförbund spelar en viktig roll i att stimulera
            detta. De är en viktig del av vår demokrati som jag menar att
            man inte kan bortse ifrån. Men jag välkomnar också andra engagemang,
            från andra delar av vårt samhälle, som riktar sig till ungdomar
            med ett ärligt syfte att stimulera den politiska debatten. Däremot
            är jag inte beredd att gå in och recensera vad var och en av dessa
            aktörer väljer för metoder. Det får vi föra en mer allmän diskussion
            om.
          </note>
          <note>
            Det är klart att myndigheterna ska värna sin integritet och sitt
            oberoende. De får inte delta i en verksamhet som syftar till att
            politiskt styra ungdomars värderingar på det sätt som risken skulle
            kunna bli om man inte hade en sådan integritet och ett sådant
            oberoende. Min bedömning är att man inte gör det.
          </note>
          <note>
            Jag ser fram emot att detta arbete nu fortsätter -
          </note>
          <note>
            med ungdomsförbund, med folkrörelser och med olika typer av privata
            och ideella initiativ - så att vi nu får en intensiv period ute
            på våra skolor där man diskuterar väsentliga politiska frågeställningar.
          </note>
          <note type="speaker">
            Anf. 26 KALLE LARSSON (v):
          </note>
          <note>
            Fru talman! Jag är helt enig om att vi på en mängd olika sätt
            behöver bidra till att engagera ungdomar, och alla andra, i den
            politiska valrörelsen - och i andra politiska sammanhang också.
            Utbildningsministern nämner många sådana satsningar som jag tycker
            är alldeles utmärkta. Där är vi helt ense.
          </note>
          <note>
            Sedan får jag höra att det inte är riksdagens uppgift att definiera
            hur man ska vända sig till skolungdomar. Nej, min invändning,
            det som interpellationen handlar om, är ju att staten på nationell
            nivå varken med majoritetsbeslut i den här kammaren eller genom
            sina myndigheter ska påverka och försöka tala om vad som är viktiga
            frågor inför valrörelsen. I en pluralistisk flerpartidemokrati
            är det de demokratiska partierna som formulerar sina visioner
            och presenterar sina idéer om hur de skulle vilja förändra och
            förbättra samhället. Det är därför det är så oerhört känsligt
            när en myndighet ger legitimitet åt en viss problemformulering.
          </note>
          <note>
            Jag säger inte att det här är det värsta exempel vi har sett.
            Det finns många andra platser i världen i historien där man mycket
            mer tydligt har försökt styra vad ungdomar ska lära sig. Det här
            är inte i närheten av detta. Men jag tror att vi redan här bör
            ha en kritisk diskussion runt vad som är myndigheters uppgift.
          </note>
          <note>
            Jag tror mer på att vi ska vara försiktiga än på att vi ska släppa
            lös mycket.
          </note>
          <note>
            Detta gäller inte i allmänhet för politisk debatt.
          </note>
          <note>
            Där ska det vara precis tvärtom. Där ska många olika åsikter
            komma fram och blandas så att allsidigheten blir stor. Men när
            det gäller myndigheter och statens agerande som statsmakt tycker
            jag att vi ska vara oerhört känsliga för att man på något sätt
            kan anklaga staten för att vilja styra och påverka.
          </note>
          <note>
            Jag är inte ensam om den här kritiken. Det här är någonting som
            flera av ungdomsförbunden själva har lyft fram. Det är inte heller
            partipolitiserat så att det är Vänstern som tycker att det är
            skulle vara fel. Även företrädare för Moderata ungdomsförbundet,
            Kristdemokratiska ungdomsförbundet m.fl. har varit kritiska. I
            en artikel i tidningen Norrskensflamman, passande nog, säger en
            företrädare för Moderata ungdomsförbundet: Det är inte så här
            politik och demokrati fungerar. Det, menar jag, är en alldeles
            riktig beskrivning. Man kan inte i rutnät fånga ett partis ideologi.
            Man kan inte från statens sida definiera vad som är viktiga frågor
            för ungdomar.
          </note>
          <note>
            Den här undersökningen är gjord så att man har haft ett antal
            kvalitativa intervjuer med fokusgrupper.
          </note>
          <note>
            Därefter har man frågat 1 000 ungdomar, varav 730
          </note>
          <note>
            har svarat, på vilket sätt de vill rangordna de tio framtagna
            frågorna. Här finns det förstås oerhörda svagheter. Det gäller
            både hur stort urvalet är och också vad man hade möjlighet att
            svara i den sista, kvantitativa delen av undersökningen. Ändå
            presenteras detta alltså nu på flera av landets skolor, får vi
            signaler om, som en uppfattning från landets ungdomar. Landets
            alla gymnasieungdomar kan man inte gå förbi - så är det också
            formulerat i det här materialet.
          </note>
          <note>
            Politikerna måste nu lyfta fram de här frågorna, heter det.
          </note>
          <note>
            Många av de frågor, åsikter och områden som lyfts fram är ju
            väsentliga. Det är viktiga områden som vi i den här kammaren och
            på många andra håll har stor anledning att diskutera. Det handlar
            t.ex. om skolan, en del av den debatt som vi i många sammanhang
            framöver kommer att få föra. Men det är fortfarande väldigt tveksamt
            om det ska lyftas fram på detta sätt.
          </note>
          <note>
            Därför undrar jag om vi inte nu skulle kunna få en än tydligare
            riktlinje från ministern - vi är ju fortfarande i förberedelserna
            inför en valrörelse på landets skolor - där han säger: Jo, ungdomsförbunden
            bör bjudas in till skolorna. Ungt val är inte en ersättning för
            att bjuda in ungdomsförbunden.
          </note>
          <note>
            Anf. 27 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag har i mitt svar varit mycket tydlig.
          </note>
          <note>
            Vi har nu också anledning att vänta på Skolverkets rapport för
            att sedan se om det behöver vidtas ytterligare åtgärder. Men både
            i mitt svar och i min replik har jag varit noga med att framhålla
            just de politiska ungdomsförbundens och folkrörelsernas roll.
          </note>
          <note>
            Jag tror att det behövs en fördjupad diskussion med ungdomar
            på gymnasieskolan om de politiska vägval som vi har framför oss.
            Det behövs av demokratiska skäl. För att vårt samhälle ska vara
            en vital demokrati måste också politik vara något levande ute
            på våra gymnasieskolor. Då välkomnar jag många olika initiativ,
            inte minst att ungdomsförbunden engagerar sig i detta.
          </note>
          <note type="speaker">
            Anf. 28 KALLE LARSSON (v):
          </note>
          <note>
            Fru talman! Så mycket klarare blev det ju inte.
          </note>
          <note>
            Men det kanske det inte måste bli heller. Fortfarande är skadan,
            som jag menar riskerar att komma, inte särskilt stor. Det är fortfarande
            ett fåtal skolor som signalerar att man inte tänker släppa in
            ungdomsförbunden utan ersätta dem med en turné genomförd med legitimitet
            från både Skolverket och Ungdomsstyrelsen.
          </note>
          <note>
            Så långt är allt väl, i och för sig. Jag kommer förstås att återkomma,
            i flera omgångar om så skulle behövas, om de här signalerna nu
            blir starkare från landets skolor. Om vi märker att ungdomsförbunden
            inte längre får tillträde kommer i alla fall jag att tolka den
            här debatten som att utbildningsministerns uppfattning inte alls
            är att man ska stänga ute ungdomsförbunden för att Ungt val kommer
            utan precis tvärtom: För allsidighetens skull bör också ungdomsförbunden
            få tillträde till skolan, trots att man har haft en sådan här
            turné på platsen.
          </note>
          <note>
            Jag vill avsluta med att tacka för diskussionen och också fråga
            om utbildningsministern har någon uppfattning om när Skolverkets
            rapport kommer, som han vill avvakta. Om så inte är fallet ger
            det anledning till viss fundersamhet. Valrörelsen drar ju i gång
            nu. Att vänta länge på en skolverksrapport kan möjligen vara bra
            inför nästa valrörelse eller för informationen mellan valen, som
            är nog så viktig. Men det är inte ett särskilt bra svar om frågan
            är vilka åtgärder man nu är beredd att vidta.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2001/02:195 om skolans långsiktiga
            finansiering
          </note>
          <note>
            Anf. 29 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Tomas Högström har frågat statsministern om han avser
            att ta några initiativ när det gäller översyn av skolans långsiktiga
            finansiering och när ett sådant förslag kan föreläggas riksdagen.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Alltsedan mitten av 1980-talet har det varit en förvaltningspolitisk
            strävan att ge kommunerna ökat ansvar och vidgat självbestämmande.
            Propositionen
          </note>
          <note>
            Skolans utveckling och styrning (prop. 1988/89:4) tog upp de
            principiella riktlinjerna för ansvarsfördelningen och styrningen
            inom skolans område. Dessa syftade till att ge ett ökat lokalt
            ansvar för verksamheten, en utveckling från regelstyrning mot
            målstyrning, en bättre utvärdering, en stärkt lokal skolledning,
            en bättre information om skolans mål och en effektivare tillsyn.
          </note>
          <note>
            År 1991 efter propositionen Ansvaret för skolan
          </note>
          <note>
            (prop. 1990/91:18) ändrades roll- och ansvarsfördelningen mellan
            staten och kommunerna. Ansvaret decentraliserades och den statliga
            detaljstyrningen minskade. Kommunerna fick det fulla ansvaret
            för skolans och vuxenutbildningens drift och verksamhet.
          </note>
          <note>
            Den tidigare detaljerade regel- och resursstyrningen ersattes
            av mål- och resultatstyrning. Staten anger målen för verksamheten,
            medan friheten ska vara stor när det gäller hur man ska nå dem.
          </note>
          <note>
            Genom decentralisering och målstyrning skulle en effektivare
            politisk styrning och kontroll åstadkommas. Politikerna skulle
            styra med mål, utvärdera och prioritera. Det lokala handlingsutrymmet
            ökade när det gäller att bestämma hur målen ska nås, verksamheten
            ska organiseras och vilka resurser som ska satsas på skolan. På
            så sätt skulle man bättre kunna ta hänsyn till de lokala förhållandena.
            Samtidigt skulle effektiviteten och kostnadsmedvetandet öka. Genom
            decentraliseringen skulle också medborgarnas inflytande över den
            kommunala verksamheten utvecklas.
          </note>
          <note>
            Genom detta skulle decentraliseringen ge goda möjligheter till
            brett engagemang och lokal samverkan kring skolans utveckling.
          </note>
          <note>
            Riksdag och regering anger med hjälp av skollag, läroplaner,
            kursplaner och förordningar målen för utbildningen och ramarna
            för skolhuvudmännens ansvar. Att forma och driva en verksamhet
            som når dessa mål är en fråga för den kommunala politiken och
            det professionella arbetet i skolorna.
          </note>
          <note>
            En tanke bakom decentraliseringen och självbestämmandet är att
            kostnaderna för skolan ska kunna variera, därför att behoven och
            förutsättningarna varierar mellan kommuner, skolor och elever.
            Det generella bidraget från staten till kommunerna beräknas bl.a.
            med utgångspunkt från vissa variabler som ska kompensera strukturella
            och demografiska skillnader.
          </note>
          <note>
            Stora interkommunala skillnader i kostnader på skolans område
            beror bl.a. på faktorer som mycket stora variationer i geografisk
            yta och befolkningstäthet. Det påverkar bl.a. skol- och skolskjutskostnaderna.
            Det handlar också om stora klimat- och temperaturskillnader mellan
            norr och söder. Det handlar även om sådana strukturella skillnader
            som andelen invandrare och funktionshindrade i olika kommuner
            liksom om olika socioekonomiska faktorer. Kostnadsbilden påverkas
            även av kommunens åldersfördelning bland barn och ungdomar.
          </note>
          <note>
            För gymnasieskolans del varierar kostnaderna för olika nationella
            program kraftigt. Generellt sett är kostnaderna för yrkesinriktade
            program avsevärt högre än kostnaderna för teoretiskt inriktade
            program.
          </note>
          <note>
            Det innebär att kostnadsbilden varierar beroende på hur eleverna
            i gymnasieskolan fördelar sig på de olika nationella programmen.
          </note>
          <note>
            Dessa omständigheter svarar för en mycket stor del av kostnadsvariationerna
            mellan olika kommuner.
          </note>
          <note>
            Därutöver måste man ta hänsyn till de politiska målen lika tillgång
            till utbildning och likvärdig utbildning, vilka kräver att hänsyn
            tas till elever med behov av särskilt stöd. Arbetet i skolan ska
            baseras på elevernas behov och anpassas till deras skilda förutsättningar.
          </note>
          <note>
            Skollagens målparagraf anger att hänsyn ska tas till elever med
            särskilda behov. I skollagens 4 kap.
          </note>
          <note>
            Grundskolan sägs att särskilt stöd ska ges till elever som har
            svårigheter i skolarbetet. I läroplanen (Lpo
          </note>
          <note>
            94) sägs: "En likvärdig utbildning innebär inte att undervisningen
            skall utformas på samma sätt överallt eller att skolans resurser
            skall fördelas lika. Hänsyn skall tas till elevernas olika förutsättningar
            och behov." Detta innebär att den överordnade principen för resursfördelning
            till skolan i Sverige är behovsstyrning.
          </note>
          <note>
            Skolverket redovisar i rapporten Varför kostar elever olika?
            (1996) en studie av orsakerna till skillnaderna i kommuners grundskolekostnader.
            Studien visar ett regionalt mönster för de faktiska kostnaderna,
            med högre kostnader i norr än i söder. Enligt studien förklarar
            fem variabler hälften av kostnadsvariationen. Den variabel som
            förklarar den största delen av kostnadsvariationen är invånardistansen,
            dvs. det genomsnittliga avståndet mellan invånarna i en kommun.
            Därefter är andelen barn med utlandsfödd förälder den variabel
            som har störst betydelse för kostnadsvariationen. Ju fler barn
            med utlandsfödd förälder, desto högre är kostnaden per elev. Detta
            beror främst på högre kostnader för undervisning i modersmål och
            svenska som andraspråk. En annan variabel som ingår i studien
            är antalet elever per skola. Resultaten visar att små skolor är
            kostnadshöjande. Kommunens folkmängd har viss betydelse för kostnaderna,
            eftersom en kommun med liten folkmängd och ett litet antal skolelever
            inte kan uppnå stordriftsfördelar.
          </note>
          <note>
            Tomas Högström pekar på moderaternas förslag om en nationell
            skolpeng. Jag är inte beredd att föreslå en sådan nedmontering
            av vår likvärdiga skola, det kommunala självbestämmandet och det
            medborgerliga inflytandet som detta skulle kunna innebära.
          </note>
          <note>
            Regeringen beslutade i september 2001 att tillkalla en parlamentarisk
            kommitté för översyn av det kommunala statsbidrags- och utjämningssystemet.
          </note>
          <note>
            Kommittén ska redovisa sitt uppdrag senast den 1
          </note>
          <note>
            oktober 2003.
          </note>
          <note>
            Mot denna bakgrund har jag inte för avsikt att föreslå en förändring
            av den grundläggande ansvarsfördelningen mellan stat och kommun.
          </note>
          <note type="speaker">
            Anf. 30 TOMAS HÖGSTRÖM (m):
          </note>
          <note>
            Fru talman! Till den nya skolministern riktar jag ett tack för
            svaret, även om jag naturligtvis inte är nöjd med den redovisning
            som har getts här i kammaren.
          </note>
          <note>
            Jag har alltså ställt två frågor: Avser statsrådet att ta initiativ
            till en översyn av skolans långsiktiga finansiering? När kan ett
            sådant förslag föreläggas riksdagen?
          </note>
          <note>
            Jag måste då konstatera att något initiativ till översyn av skolans
            långsiktiga finansiering inte är aktuellt. Jag måste också konstatera
            att det saknas besked om ett eventuellt datum, om statsrådet med
            sitt svar avser att en sådan översyn pågår inom ramen för det
            uppdrag som är givet kommittén som har att göra en översyn av
            det kommunala utjämningssystemet och statsbidragssystemet. Jag
            väntar fortfarande på besked om det verkligen även omfattar skolans
            långsiktiga finansiering, vilket jag ställer mig lite tvivlande
            till.
          </note>
          <note>
            Jag tycker att det är viktigt att vi innan valet ger besked i
            de här frågorna. Det är nämligen så att vi i år väljer för en
            mandatperiod på fyra år. Då är det viktigt att väljarna vet vad
            vi vill med skolan. Särskilt, menar jag, när det gäller just den
            här typen av strategiska frågor som är av väsentlig betydelse
            för skolans möjligheter att klara sina uppgifter.
          </note>
          <note>
            Jag tror att vi kan vara överens om att skolans finansiering
            är av strategisk betydelse. Då tycker jag att det vore klädsamt
            om statsrådet också redovisar, om inte ett instämmande i min slutsats
            i interpellationen så i alla fall ett bekymmer över den situation
            som råder.
          </note>
          <note>
            Statsrådet skriver t.ex. att fem variabler förklarar hälften
            av kostnadsvariationerna. Jag ska instämma i att det finns förklaringar
            till varför kostnaderna för skolan varierar mellan olika kommuner.
            Men, som
          </note>
          <note>
            Skolverket också redovisar, bara hälften förklaras.
          </note>
          <note>
            Det finns alltså andra orsaker. Då vore det väl intressant att
            ta reda på vilka de är.
          </note>
          <note>
            I min interpellation påstår jag nämligen att det är uppenbart
            att de ekonomiska förutsättningarna varierar mellan kommunerna
            och att det beror på att kommunerna i sina budgetar behandlar
            skolan på olika sätt beroende på ekonomisk situation, politisk
            prioritering, intresse och förmåga. Det är ett konstaterande jag
            gör, och jag vill påstå att jag har starkt stöd för det konstaterandet.
          </note>
          <note>
            Erfarenhetsmässigt kan vi se att kommuner som lider av mycket
            kraftiga underskott, trots balanskrav och annat, de facto försöker
            finansiera stora delar av detta genom omprioriteringar inom de
            betydande områden som finns i en kommunal ekonomi, varav skolan
            är ett av de större. Det är de facto situationen, och när det
            gäller den väntar jag fortfarande på svar.
          </note>
          <note>
            Anf. 31 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Skolan behöver mer resurser. I en tidigare debatt
            med en moderat företrädare, för någon timme sedan, fick jag svaret
            att mer resurser ger sämre skola. Är det också Tomas Högströms
            uppfattning?
          </note>
          <note>
            vill jag först fråga.
          </note>
          <note>
            Jag är övertygad om att det behövs mer resurser, därför ökar
            vi nu det statliga stödet till kommunerna så att vi också kan
            anställa 15 000 fler lärare och andra specialister i vår skola.
            Det är väldigt viktigt för att också se till att vi stöttar de
            elever som har behov av särskilt stöd. Moderaternas grundpolitik
            är ju mycket kraftiga besparingar på den kommunala nivån, 15 miljarder
            kronor.
          </note>
          <note>
            Sedan säger man att man vill införa en statlig skolpeng. Jag
            är väldigt nyfiken på hur Tomas Högström tänker sig att den ska
            fungera.
          </note>
          <note>
            Jag har i mitt svar redovisat de variationer som finns när det
            gäller kostnader. De kan bero på väldigt många olika saker: avstånd
            till skolan, hur kommunen ser ut, hur stor skolan är, men också
            väldigt mycket på den enskilda elevens behov.
          </note>
          <note>
            Jag vill att skolan ska fungera så att behoven är det avgörande.
            Då kommer det också att krävas olika resurser för elever beroende
            på vilka behov de har.
          </note>
          <note>
            Hur ska detta gå ihop med en statlig skolpeng? Hur ska Tomas
            Högström se till att vi kan garantera att alla elever får sina
            behov tillgodosedda med en statlig skolpeng?
          </note>
          <note>
            Vilken typ av myndighet ska räkna ut detta, och hur ska det gå
            till? Hur ska vi känna oss trygga för att det ska bli bra i skolan?
            Moderaterna har ännu inte redovisat detta. Det blir mycket stora
            kommunala besparingar, en statlig skolpeng som kommer att göra
            det mycket svårt att tillgodose elevers olika behov och en enorm
            byråkratisering av skolpolitiken när denna statliga skolpeng ska
            låta räknesnurrorna leda till något slags genomsnittlig nivå.
          </note>
          <note>
            Det andra problemet med hela skolpengssystemet och skolpengsidén
            är vad som händer med solidariteten i vårt samhälle när man så
            konsekvent som
          </note>
          <note>
            Moderaterna går över till olika typer av pengsystem.
          </note>
          <note>
            Det som händer är att skolan blir allt mindre av en gemensam
            angelägenhet och alltmer av en privat angelägenhet. Man har sin
            skolpeng, man gör sitt val och man får själv stå för konsekvenserna
            av detta val.
          </note>
          <note>
            Detta är väsensskilt från den svenska modellen där det är allas
            våra barn och allas vår angelägenhet hur bra skolan blir. Det
            är en gemensam fråga att se till att fördela resurser så att de
            barn som behöver mest får mest. Det är ett demokratiskt ansvar
            som vi har.
          </note>
          <note>
            Detta är den andra delen av ett skolpengssystem, som bekymrar
            mig mycket. Detta kommer att leda till en privatisering av det
            gemensamma ansvaret och den gemensamma idén.
          </note>
          <note>
            Jag har konkreta frågor till Tomas Högström om hur detta skolpengssystem
            ska se ut i realiteten. Hur ska det förenas med mycket kraftiga
            kommunala besparingar och uppsägningar? Hur ska det fungera så
            att alla elever får sina behov tillgodosedda - även de som behöver
            extra resurser?
          </note>
          <note type="speaker">
            Anf. 32 TOMAS HÖGSTRÖM (m):
          </note>
          <note>
            Fru talman! Statsrådet har ställt flera frågor. Jag hoppas att
            tiden räcker till för att kunna besvara dem.
          </note>
          <note>
            Jag ska börja med vad den förre interpellanten gav uttryck för,
            och jag konstaterar att det är ett uttalande som står för honom.
            Jag har uppfattningen att resurser visst spelar in. Det är bl.a.
            därför vi lägger fram förslag om att införa en nationell finansiering,
            som vi har konkretiserat inom ramen för grundskolan.
          </note>
          <note>
            Detta gör vi utifrån övertygelsen om att det i dag inte gäller
            likvärdiga villkor för att bedriva undervisning. Det säger Skolverket
            i sin rapport där man konstaterar att bara hälften av kostnadsvariationerna
            kan förklaras med de fem variabler som redovisas. Jag vill påstå
            att kommunernas ekonomiska situation, politiska prioritering,
            intresse och förmåga visst spelar in när det gäller resursfördelningen
            och när det gäller vilka villkor som respektive skola ska arbeta
            under.
          </note>
          <note>
            Vi kan också konstatera att tilldelningen till två likvärdiga
            skolor i en kommun också varierar - inom samma kommun. Det är
            ganska märkligt att så är fallet!
          </note>
          <note>
            Vi kan gå in och titta på hur man redovisar olika kostnader och
            hur man de facto inte klarar av att redovisa sina underlag trots
            att vi begär det. Då är talet om likvärdiga villkor någonting
            som inte har en klangbotten i den verklighet som vi ändå måste
            utgå ifrån.
          </note>
          <note>
            Jag är också förvånad över svaret när ministern säger så här:
            En tanke bakom decentraliseringen och självbestämmandet är att
            kostnaderna för skolan ska kunna variera därför att behoven och
            förutsättningarna varierar mellan kommunerna.
          </note>
          <note>
            Om nu förutsättningarna varierar mellan kommunerna i ekonomiskt
            hänseende och statsrådet konstaterar att detta är en önskvärd
            effekt så har man ju de facto också från ansvarigt statsråd sagt
            att det här med likvärdiga villkor inte uppfylls!
          </note>
          <note>
            Vi lägger fram det moderata förslaget till nationell skolpeng
            utifrån uppfattningar att likvärdiga villkor inte gäller - det
            har jag redovisat.
          </note>
          <note>
            Vi säger också att skolan naturligtvis har strategisk betydelse
            för nationen Sverige. Den har strategisk betydelse för de individer
            som skolan har till uppgift att bilda, utbilda och ge möjlighet
            att växa.
          </note>
          <note>
            Det är riksdagen som formulerar mål och - vill jag påstå - mycket
            av regelverken som styr det hela.
          </note>
          <note>
            Vi har lagt fram förslag om att staten övertar grundskolans kostnader
            och att motsvarande indragning av grundskolans kostnader görs
            från kommunerna. Vi har också reserverat medel för de s.k. Wärnerssonpengarna,
            som är ytterligare ett exempel på regeringens medvetenhet om att
            de ekonomiska villkoren inte är likvärdiga. Varför skulle man
            annars styra satsningarna till fler vuxna i skolan och rikta de
            här pekpinnarna?
          </note>
          <note>
            I vårt förslag redovisar vi också att det finns barn med särskilda
            behov, som ska garanteras stöd och hjälp inom ramen för en nationell
            finansiering. Statsrådet säger att detta blir byråkratiskt. Men
            i dag har vi ju 289 fördelningssystem - ett i varje kommun - som
            hanteras av en stab uppbyggd inom 289 kommuner.
          </note>
          <note>
            Då kan man prata om byråkrati!
          </note>
          <note>
            I och med detta överlämnar vi möjligheter till skolan, för pengarna
            ska gå till skolan för att bedriva undervisning. Det är resultaten
            som ska redovisas inom ramen för ett nationellt kvalitetsinstitut.
          </note>
          <note>
            Sedan är det naturligtvis eleven som ska kunna välja - välja
            en bra skola eller välja bort en dålig.
          </note>
          <note>
            Anf. 33 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Tomas Högström vill inte bara privatisera skolor.
            Han vill privatisera tanken om skolan också, och den samhörighet
            som vi traditionellt har haft kring att det är ett gemensamt ansvar
            för oss alla att se till att alla våra barn får en bra skola.
            Det är en av de effekter som jag oroar mig för när det gäller
            själva pengsystemet som idé.
          </note>
          <note>
            I dag handlar debatten dessutom om hur detta ska gå till i praktiken.
            Det är alldeles uppenbart att Tomas
          </note>
          <note>
            Högström inte har tänkt igenom de komplikationer som följer av
            en statlig skolpeng.
          </note>
          <note>
            Tomas Högström säger: Det ska staten ta hänsyn till. Ska staten
            då utforma ett skolpengssystem som plockar in och tar hänsyn till
            alla dessa variationer?
          </note>
          <note>
            Delvis handlar det om de mer hårda variationerna i form av i
            vilken kommun man bor, hur långt det är till skolan, om man behöver
            skolskjuts, om det är en liten byskola eller en stor stadsskola
            och den typen av mer hårda variabler. Men hur ser det ut när det
            gäller de mjukare variablerna, som är så oerhört viktiga för möjligheterna
            att nå målen i skolan - de socioekonomiska bakgrundsfaktorerna?
            Det handlar om andelen invandrarbarn och handikapp, och det finns
            en rad olika frågeställningar som är viktiga för barns möjligheter
            att få en likvärdig skola.
          </note>
          <note>
            Menar Tomas Högström att han har en lösning på detta, där en
            statlig myndighet gesvint och enkelt ska räkna ut hur det hela
            ska gå till? Eller menar han kanske att kommunen ska ta ett parallellt
            ansvar -
          </note>
          <note>
            den kommun som ska spara 15 miljarder kronor och säga upp folk,
            och därmed kommer att avlövas när det gäller möjligheterna att
            stötta inte minst elever med särskilda behov?
          </note>
          <note>
            Jag menar att Moderaterna har målat in sig i ett hörn när det
            gäller den här frågan. Man visar väldigt tydligt att man inte
            har ett engagemang för elever med särskilda behov. Man visar också
            tydligt att fördelningspolitik inte har något att skaffa i skolan.
          </note>
          <note>
            Idén om att likvärdiga förutsättningar kräver olika resurser
            stämmer inte överens med Moderaternas bild av skolpolitiken. Det
            blir en viktig diskussion under de kommande månaderna, för jag
            är alldeles övertygad om att ska vi ge alla barn förutsättningar
            så måste vi också se till varje barns särskilda behov.
          </note>
          <note type="speaker">
            Anf. 34 TOMAS HÖGSTRÖM (m):
          </note>
          <note>
            Fru talman! Jag kan instämma i den sista delen av statsrådets
            inlägg. Vi ska se varje barns särskilda behov. Det kan variera
            i tid, och det kan ha annorlunda innehåll. Utifrån respektive
            individ måste vi skapa ett system som tar vara på och ger de bästa
            möjligheterna för var och en i skolan.
          </note>
          <note>
            Sedan kommer den vanliga retoriken från ministern om att vi inte
            ska ta ansvar för det ena och det andra. Jag stod ju alldeles
            nyss här och sade att det system för en nationell finansiering
            av grundskolan som vi har tagit fram också beaktar barn med särskilda
            behov. Det är ett system, men skolpengen ska kunna variera beroende
            på respektive barn. Den möjligheten finns.
          </note>
          <note>
            Jag tycker att det är märkligt att statsrådet redovisar att detta
            blir så svårt. Ni sitter ju själva och klubbar riksprislistor
            och annat när det gäller t.ex. gymnasieskolor med riksintag med
            olika variationer beroende på utbildningarnas innehåll. Det är
            bara ett exempel.
          </note>
          <note>
            Sedan vill jag också klargöra att vi har en gemensam finansiering.
            Finansieringen är gemensam inom ramen för den statsbudget som
            finns. Det är inte så att vi glömmer bort dessa delar. Vi visar
            ett ansvar i den här situationen. I den situation som vi befinner
            oss i är det väl dags att börja diskutera de grundläggande förutsättningarna
            för skolan, och då kommer vi också in på den kommunala skolan.
            Med det här förslaget har vi kvar en kommunal skola, men den är
            finansierad med en skolpeng som följer respektive elev till den
            skola som eleven väljer. Då tar vi vara på det enskilda initiativet
            och den utvecklingskraft som måste finnas i skolan.
          </note>
          <note>
            Anf. 35 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! En statlig skolpeng är Moderaternas idé. Jag menar
            att det kommer att leda till att det blir väsentligt svårare att
            hjälpa de barn som har ett särskilt behov av stöd. Jag skulle
            vilja se den myndighet som Moderaterna är beredda att bygga upp
            för att försöka lösa detta.
          </note>
          <note>
            Samtidigt misstänker jag att i grund och botten hoppas man att
            kommunerna inom detta statliga skolpengssystem ska hjälpa och
            stötta de elever som inte får den hjälp de behöver. För hur ska
            det annars gå till när man har fått sin statligt tilldelade skolpeng
            och valt sin skola - när man kommer med sin check - om det inte
            räcker, om barnet har större behov än så? När man privatiserar
            idén om den gemensamma skolan och vi står där alla ensamma med
            var sin check, vem får man stöd av då när barnet faktiskt behöver
            mer hjälp till utveckling? Ska man vända sig till denna statliga
            myndighet och säga: Jag har blivit utsatt för ett fel. Mitt barn
            skulle behöva mer.
          </note>
          <note>
            Jag vill bestämt varna för en utveckling på den svenska skolans
            område där man privatiserar själva idén om skolan. Den är ett
            gemensamt ansvar. Moderaternas förslag är ogenomförbart i praktiken.
            Det är ogenomtänkt. Men än värre är att det bryter sönder solidariteten
            kring den gemensamma tanken om allas vår skola.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellationerna 2001/02:196 om fler betygssteg
            och 198 om viktningar av betyg
          </note>
          <note>
            Anf. 36 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Catharina Elmsäter-Svärd har frågat statsministern
            om han är beredd att verka för att införa fler steg i betygssystemet.
            Catharina Elmsäter-
          </note>
          <note>
            Svärd har även frågat statsministern om han avser att medverka
            till att alla elever som vill ges möjlighet att tentera upp sina
            betyg under den tid de går i gymnasiet samt om statsministern
            är beredd att föreslå införandet av viktade betyg samt att högskolor
            och universitet i större utsträckning själva ges rätten att avgöra
            på vilka kriterier en student ska antas.
          </note>
          <note>
            Arbetet inom regeringen är så fördelat att det är jag som ska
            svara på interpellationerna. Då frågorna är närbesläktade besvarar
            jag båda interpellationerna i ett gemensamt svar.
          </note>
          <note>
            Jag vill inledningsvis säga att jag delar Catharina
          </note>
          <note>
            Elmsäter-Svärds syn på att alla elever har förutsättningar för
            en positiv kunskapsutveckling över grundskolenivå. Jag delar också
            åsikten att betyg är ett viktigt sätt, men inte det enda, att
            uppnå en koppling mellan gjorda insatser och uppnådda resultat.
          </note>
          <note>
            Antalet steg i betygsskalan bygger på att kunskapskvaliteter
            för olika steg kan identifieras och beskrivas i betygskriterier.
            En förändring av antalet steg skulle innebära en genomgripande
            förändring av betygssystemet. Det är enligt mitt synsätt viktigare
            nu att säkerställa kvaliteten i nuvarande betygssystem.
          </note>
          <note>
            Regeringen har därför i december 2001 givit Statens skolverk
            uppdraget att tillsammans med lärarorganisationerna, planera och
            genomföra en nationell kompetensutveckling om bedömning och betygssättning
            för lärare.
          </note>
          <note>
            Möjligheten till prövning är viktig för att elever ska kunna
            reparera tidigare mindre lyckade insatser i skolan. Jag är dock
            inte nu beredd att vidga möjligheten att höja redan godkända betyg
            medan eleven är kvar i gymnasieskolan. Det finns flera olägenheter
            med ett sådant förfarande, bl.a. att elevernas studier i andra
            kurser riskerar att bli lidande och den naturliga rytmen i studierna
            kan störas.
          </note>
          <note>
            Prövningsbestämmelserna är utformade för tilllämpning i dagens
            system. Frågan kan komma att prövas på nytt när Gymnasiekommittén
            2000 presenterar sina förslag till den framtida utformningen av
            gymnasieskolan.
          </note>
          <note>
            Jag kommer nu till frågorna om viktning av betyg och högskolors
            och universitets rätt att själva avgöra vilka kriterier som ska
            gälla vid intagning.
          </note>
          <note>
            Inledningsvis vill jag framhålla att en viss viktning förekommer
            redan nu då de olika betygen får olika tyngd genom att kursens
            poängtal beaktas vid beräkningen av jämförelsetalet. I propositionen
            Den öppna högskolan (prop. 2001/02:15) framhöll regeringen att
            meritvärderingssystemet har stor betydelse för hur ungdomar i
            gymnasieskolan väljer utbildningsvägar och kurser samt för vilken
            vikt de lägger vid studierna i skilda ämnen.
          </note>
          <note>
            Betygssystemen i gymnasieskolan och reglerna för antagningen
            i högskolan påverkar varandra starkt.
          </note>
          <note>
            Det är därför av stor vikt att förändra dessa system samtidigt
            och gemensamt. Det är enligt min mening viktigt att betygs- och
            meritvärderingssystem ger goda betingelser för studier i gymnasieskolan
            som stimulerar till och ger goda förutsättningar för fortsatta
            studier i högskolan. Jag har därför tagit initiativ till ett förberedande
            arbete inom Utbildningsdepartementet för förändringar av högskolans
            antagningsregler i avvaktan på Gymnasiekommitténs förslag.
          </note>
          <note>
            I propositionen Den öppna högskolan föreslog regeringen att styrelsen
            för respektive lärosäte ska få möjlighet att bestämma vilka urvalsgrunder
            som ska användas för högst 10 % av platserna på utbildningar som
            vänder sig till nybörjare. Riksdagen har den 7
          </note>
          <note>
            december 2001 beslutat i enlighet med regeringens förslag. Mot
            bakgrund av riksdagens beslut pågår för närvarande i Utbildningsdepartementet
            ett arbete med att se över bestämmelserna i högskoleförordningen
            om behörighet och urval. Avsikten är att bestämmelserna ska kunna
            tillämpas inför antagningen höstterminen 2002.
          </note>
          <note>
            Med hänsyn till studenternas krav på rättssäkerhet, förutsebarhet
            och överblickbarhet är jag emellertid inte beredd att helt överlåta
            åt högskolorna att själva avgöra på vilka kriterier en student
            ska antas.
          </note>
          <note>
            Anf. 37 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Fru talman! Tack, skolministern. Det var rätt bra att föra ihop
            de här interpellationerna i en och samma debatt.
          </note>
          <note>
            Jag tycker att det känns bra att höra ministerns åsikter och
            att han också delar mina synpunkter framför allt när det gäller
            framtidens gymnasieskola. Vi vet ju att elever kommer att ges,
            och också vill ha, ett större ansvar och ett större inflytande.
            Där är ju betygen en del i en tydlig koppling mellan resultat
            och insats.
          </note>
          <note>
            Jag kan tänka mig att lämna den del som handlar om viktning av
            betyg. Det har ju delvis varit uppe här under dagen. Jag avvaktar
            det arbete som uppenbarligen sker när det gäller antagningen till
            högre studier.
          </note>
          <note>
            I stället koncentrerar jag mig på det som jag upplever att många
            elever just nu är lite frustrerade över. Det gäller bl.a. betygen,
            som vi nu vet att väldigt många vill ha. Där är kriterierna viktiga.
            Det är också viktigt för eleverna med en tydlighet om vad som
            ska gälla, så att de vet vad som kan förväntas av dem. Därför
            är det bra att dagens kriterier ska fungera, att det finns ett
            uppdrag att se över detta samt att lärarna vet hur det ska bedöma.
          </note>
          <note>
            Men en sak som jag också funderar på gäller detta med flera steg
            för betygen. Jag förstod på ministern att det är ett stort jobb
            att se över kriterier för att utöka antalet steg. Men i vardagen,
            i samtal mellan lärare och elever, får elever ofta höra att de
            ligger väldigt bra till i ämnet, de ligger lite plus eller de
            ligger lite minus, detta för att de ska få något slags inriktning
            om var betyget kommer att hamna sedan.
          </note>
          <note>
            Problemet är ju att den skillnaden inte syns sedan när man väl
            får betyget på ett papper. Därför finns det en önskan om att man
            ska se över antalet betygssteg.
          </note>
          <note>
            Men om jag har förstått saken rätt har Gymnasiekommittén, som
            nu bl.a. ser över betygssystemet, fått tydligt markerat att man
            ska se över detta med de antal steg som finns i dag. Min fråga
            till ministern är om han kan tänka sig att Gymnasiekommittén,
            i den förlängning som man nu ändå har fått, tittar på möjligheten
            att införa flera steg och inte låser fast sig vid på de antal
            steg som finns i betygssystemet i dag, eftersom det i vardagen
            ändå fungerar med lite plus och lite minus.
          </note>
          <note>
            Sedan gäller det möjligheten att tenta upp sina betyg under den
            tid som man faktiskt går i gymnasieskolan. Det finns ju en viss
            frustration och även en viss taktikläsning på gymnasiet. När man
            vet att man kanske inte kommer att klara sig väljer man bort betyget.
            Eller det kanske är så, som var uppe i debatten tidigare, att
            man väljer en lättare kurs än t.ex.
          </note>
          <note>
            språk. Möjligheten att tenta upp finns oftast om man har Icke
            godkänd.
          </note>
          <note>
            Jag kan se att det kan vara ett problem om det är så som ministern
            nämner att möjligheten att tentera upp betygen i gymnasieskolan
            skulle störa rytmen eller påverka andra kurser. Jag skulle nog
            se det så att det skulle kunna störa rytmen om man inte har möjlighet
            att tentera upp betyg under den tid när man går i gymnasieskolan.
            Det är en tid när det går lite upp och ned både med hur man mår
            och med upplevelsen av skolan. Kanske kommer man under hand på
            vad man vill göra, och rytmen störs då av att man kanske måste
            vänta till sommaren efter det att man har gått ut från gymnasiet
            för att tentera upp betygen på komvux.
          </note>
          <note>
            Jag vill höra om de prövningsbestämmelser som ministern nämner
            kan omprövas och om resultatet härav kanske kan redovisas när
            Gymnasiekommittén lägger fram sitt förslag. Är det möjligt för
            ministern att påskynda detta genom att ge uttryck för att så vore
            önskvärt?
          </note>
          <note>
            Anf. 38 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag noterar att Catharina Elmsäter-
          </note>
          <note>
            Svärd verkar dela uppfattningen att det är en väldigt stor poäng
            att vi under det kommande året har en gemensam process vad gäller
            högskolans antagningssystem, gymnasieskolans framtida utformning
            och även de eventuella förändringar som kan ske i gymnasieskolans
            betygssystem. Jag talar då inte framför allt om antalet steg utan
            om ifall betygen ska ges per kurs eller för hela ämnet.
          </note>
          <note>
            Det är väldigt viktigt att vi behåller en sådan ton i dialogen.
            Jag tror att både de studerande och lärarna på gymnasieskolan
            och på högskolan förväntar sig detta. Vi ska inte driva fram beslut
            på det ena hållet utan att följa och beakta vad som händer på
            den andra sidan. Det är en väldig poäng att få den samordningen.
          </note>
          <note>
            Det blir därför av naturliga skäl så att inte alla svar kan ges.
            Vi måste nu få en fin process framöver för att se till att vi
            så långt som möjligt kan få en sådan uppläggning av gymnasieskolan
            och ett sådant betygssystem i den som stimulerar eleverna till
            att skaffa sig relevant kunskap, inte en kunskap som framför allt
            är styrd av taktiska skäl inför intagningen till högskolan.
          </note>
          <note>
            Vi vet från historien att antagningssystem i högskolan i väldigt
            stor utsträckning styr elevernas beteende. Eleverna är snabba
            på att se hur nya system i praktiken fungerar för dem. De är värda
            att vi tillsammans för ihop de här processerna.
          </note>
          <note>
            Antalet betygssteg är enligt min uppfattning egentligen inte
            en ideologisk fråga utan en lämplighetsfråga. När det nya betygssystemet
            infördes i början på 90-talet gällde avvägningen å ena sidan att
            ha tillräckligt många betygssteg för att det skulle kunna vara
            ett effektivt instrument för urval till högskolan, å andra sidan
            att det skulle vara en drivkraft för elever och studenter att
            utvecklas i studierna. Betygsstegen ska inte vara så många att
            det i praktiken blir väldigt svårt att få det att fungera på ett
            rättvist och bra sätt.
          </note>
          <note>
            Jag tror att vi i alla partier är överens om att denna motsättning
            kan spåras i alla betygssystem. Enligt min mening har den kompromiss
            som vi då kom fram till fungerat relativt väl. Jag är inte beredd
            att i det här läget säga att vi bör gå in med ytterligare betygssteg.
          </note>
          <note>
            Jag är inte övertygad om att det skulle bli bättre.
          </note>
          <note>
            Det är ändå viktigt att få sagt att betygen spelar en viktig
            roll. De måste dock utformas så att de fungerar väl i praktiken.
          </note>
          <note>
            Vad sedan gäller kopplingen till högskolan tycker jag att vi
            nu har en intressant utveckling, där vi har öppnat en tiondel
            av högskolans platser för högskolans eget initiativ att utforma
            antagningssystem. Jag ser framför mig ett tredelat system för
            antagningen till högskolan:
          </note>
          <note>
            För det första är betygen från gymnasiet viktiga och måste vara
            utformade så att de ger eleverna en någorlunda god studiero. Om
            man hela tiden kompletterar och genomför nya prov samtidigt som
            vi har kursbetyg som stressar redan från årskurs 1, är det risk
            för att vi i gymnasieskolan får ett klimat som inte uppmuntrar
            till egentlig inlärning utan det blir väldigt pressat.
          </note>
          <note>
            För det andra är högskoleprovet en viktig del i systemet för
            antagning till högskolan.
          </note>
          <note>
            För det tredje har vi högskolornas eget inflytande i antagningssystemet,
            som vi nu har öppnat för.
          </note>
          <note>
            Jag tror att vi på så sätt kan få en ganska fin balans. Det skapar
            en överblick och ger en grundläggande rättssäkerhet, och det innebär
            också en utveckling av nya antagningsformer inom högskolan.
          </note>
          <note>
            Anf. 39 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Fru talman! Jag instämmer i det som ministern sist sade, att
            det är viktigt att se över antagningen till högskolan och att
            den så att säga kan stå på tre ben.
          </note>
          <note>
            Vi kommer säkert fram till något bra i det avseendet.
          </note>
          <note>
            Jag vill återkomma till något som framför allt många elever på
            gymnasieskolan upplever, nämligen att det vore bra att ge en andra
            chans. Visserligen trodde alla när det nya betygssystemet infördes
            att det skulle fungera väldigt bra, men det har visat sig att
            det säkert går att göra lite bättre.
          </note>
          <note>
            Det är sant att vi måste få lugn och ro för att komma fram till
            kriterierna för de rätta bedömningarna, så att vi sedan kan säga:
            Sitt lugn i båten, för det här är bra! Vi har dock en gymnasiekommitté
            som har fått ett förlängt förordnande och som dels ska se över
            betygssystemet, dels - som ministern varit inne på - ska ta ställning
            till om vi ska ha betyg för kursen eller betyg för ämnet.
          </note>
          <note>
            Detta lär den väl komma fram till, men i denna översyn är antalet
            betygssteg låst. Min ena fråga gällde om kommittén ska studera
            betygssystemet bara utifrån det antal steg som finns i dag. Många
            elever och kanske faktiskt också lärare känner ett behov av ett
            realiserande av den verklighet som de upplever i dag och där det
            pratas om att eleven är stark eller svag i ämnet. Kan man få in
            något av detta?
          </note>
          <note>
            Vi är i dag inte riktigt på det klara med kriterierna för t.ex.
            betyget Mycket väl godkänd, och det vore väl bra om man ser över
            dessa kriterier. Det vore synd om man skulle låsa fast sig. Min
            tanke var att en minister som ändå har en insikt om betygens faktiska
            betydelse - även om de inte är det enda viktiga -
          </note>
          <note>
            kanske skulle kunna tänka sig att ge Gymnasiekommittén detta
            tilläggsuppdrag, så att den inte blir så fastlåst.
          </note>
          <note>
            Vad gäller det som jag kallar en andra chans finns det i dag
            många som, om de fick en möjlighet till detta, skulle vilja tentera
            upp sitt betyg medan de ännu går kvar i gymnasieskolan. Detta
            har man kunnat göra tidigare, så det skulle kanske inte vara så
            jättesvårt att ge dem den möjligheten. Exakt hur det ska gå till
            kan man återkomma till.
          </note>
          <note>
            Ministern säger i sitt svar, som jag tolkar det, att prövningsbestämmelserna
            kan komma att omprövas när Gymnasiekommittén redovisar sin översyn.
            Jag är lite nyfiken på om den kommer att undersöka om det ska
            bli möjligt att tenta upp. Eller är det snarare så att om ministern
            ser positivt på att ge möjlighet till sådan tentamen, har man
            då för avsikt att återkomma till detta? Jag tror att detta kan
            ha viss betydelse.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2001/02:197 om skriftliga omdömen
          </note>
          <note>
            Anf. 40 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Catharina Elmsäter-Svärd har frågat statsministern
            om han kommer ta initiativ till att alla grundskoleelever får
            skriftliga omdömen tidigt i skolgången och, om det enligt statsministern
            är viktigt med information i tid, hur dessa då ska se ut. Eftersom
            detta är en fråga som berör skolans område besvarar jag interpellationen.
          </note>
          <note>
            Informationsutbyte om elevens studiesituation och sociala utveckling
            mellan lärare, elev och hem är en väsentlig del av arbetet med
            att främja elevens lärande. Det är oerhört viktigt att elever
            och föräldrar får en tydlig återkoppling på vad som sker i skolan.
            Elever och föräldrar har rätt till tidig och tydlig information
            om kunskapsutveckling och studieresultat.
          </note>
          <note>
            Den naturliga mötesplatsen är utvecklingssamtalet. Utvecklingssamtalet
            är regelbundet återkommande under hela skoltiden, minst en gång
            per termin.
          </note>
          <note>
            Det ska ge ömsesidig information och kan leda till ömsesidiga
            åtaganden. Eleven och föräldrarna ska få klara besked om elevens
            studieresultat och sociala utveckling i relation till målen i
            läroplaner och kursplaner. Om en elev riskerar att inte nå målen
            ska eleven och föräldrarna få reda på det på ett så tidigt stadium
            som möjligt.
          </note>
          <note>
            Utvecklingssamtalet kan, på begäran av vårdnadshavare, kompletteras
            av en skriftlig information om elevens skolgång. En sådan dokumentation
            av utvecklingssamtalet och framför allt av de eventuella gemensamma
            överenskommelser och åtaganden som gjorts kan vara mycket värdefull.
            Den ger stadga och struktur åt samtalet, och det är lättare att
            vid nästa tillfälle gå tillbaka och diskutera resultatet av det
            man kommit överens om. Denna skriftliga information får dock inte
            ha karaktären av betyg. Det är viktigt att informationen har ett
            individuellt perspektiv och inte är standardiserad eller avsedd
            att användas i jämförande syfte. De författningsbestämmelser som
            finns på detta område och som har beslutats i demokratisk ordning
            måste självfallet följas på lokal nivå.
          </note>
          <note>
            Jag anser att det finns många fördelar med skriftlig information.
            Enligt min uppfattning kan en skriftlig information ge en mer
            komplett, framåtsyftande och nyanserad bild av elevens studieutveckling
            än vad betygen kan ge. Inte minst för föräldrar med bristande
            kunskaper i svenska språket kan skriftliga omdömen förtydliga
            informationsutbytet mellan skolan och hemmet.
          </note>
          <note>
            Statens skolverk stöder nu utvecklingen av utvecklingssamtal
            och skriftlig information, bl.a. genom en interaktiv webbplats
            på skoldatanätet. Senare kommer Skolverket att sammanställa det
            material som kommit in och visa på intressanta exempel från skolor
            som arbetar aktivt med dessa frågor.
          </note>
          <note>
            I grundskoleförordningen sägs att elever som inte når målen i
            slutet av det nionde skolåret kan få ett skriftligt omdöme på
            egen eller vårdnadshavarens begäran. Detta kan för eleven bli
            ett "kvitto" på en arbetsinsats, även om den inte lett fram till
            ett betyg i ämnet. Jag anser att möjligheten att avge skriftliga
            omdömen för elever som inte nått godkänt i alla ämnen när de lämnar
            grundskolan borde utnyttjas oftare.
          </note>
          <note>
            Ett sätt att åstadkomma detta är att bättre upplysa om möjligheten
            att få sådana omdömen.
          </note>
          <note>
            Jag ser det som mycket värdefullt att skriftligt dokumentera
            elevernas studieutveckling, inte bara som underlag för utvecklingssamtal
            utan för att kunna arbeta på ett mer individualiserat sätt. Min
            uppfattning är att det finns ett stort utrymme för förbättring
            och utveckling av informationen till föräldrar och elever om studieresultaten.
          </note>
          <note>
            Anf. 41 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Fru talman! Det gläder mig att den nya skolministern inte bara
            är minister utan också förälder med barn i sådan ålder att han
            kommer att komma i kontakt med såväl utvecklingssamtal som förhoppningsvis
            också någon form av skriftligt omdöme, liksom jag själv och många
            andra föräldrar runtom här i
          </note>
          <note>
            Sverige.
          </note>
          <note>
            Det känns lite ovanligt nu att plötsligt få prata om de här frågorna
            på ett lite mer positivt och framtidsinriktat sätt än vad som
            tyvärr har varit fallet tidigare, både med ministrar och Skolverket.
            Inte minst en kommun nära Stockholm, Nacka, har brottats en hel
            del med vad som ska gälla beträffande skriftliga omdömen eller
            ej.
          </note>
          <note>
            När det gäller svaret som ministern nu gav behöver jag väl inte
            tillägga så väldigt mycket, för mycket av det som ministern sade
            har ju samma utgångspunkter som jag och vi moderater har när vi
            resonerar om det här: vikten av att ha någon form av skriftlig
            dokumentation på uppnådda resultat och ambitioner, och gärna någon
            form av utveckling av vad man förväntas kunna leva upp till.
          </note>
          <note>
            Jag har själv barn, och jag har märkt stor skillnad bara de två
            senaste åren när det gäller den s.k. kvarten eller utvecklingssamtalet.
            Den har kommit väldigt långt framåt, men den är än så länge -
            åtminstone inte i vår skola - inte skriftligt dokumenterad. Men
            många lärare säger att skulle den vara skriftlig skulle det också
            vara mycket lättare att följa upp sina mål och att vara specifik
            för den enskilda individen.
          </note>
          <note>
            Om jag förstår ministern rätt nu är det så att på hemsidan som
            Skolverket har lägger man upp olika förslag där man arbetar i
            dag med någon form av skriftligt omdöme eller dokumentation för
            att det inte ska ha betygskaraktär och för att man också ska kunna
            sprida det här vidare. Jag tycker att det är ett bra steg.
          </note>
          <note>
            Vad jag funderar på är följande: Det finns fortfarande på sina
            håll ett visst motstånd, och man har ju all rätt att vara motståndare
            till det här, men ministern är ändå uppenbarligen positiv, och
            nu också Skolverket. Den här rätten som man har som förälder att
            kunna få ett skriftligt omdöme finns ju redan i dag.
          </note>
          <note>
            Däremot är det inte så väldigt många som känner till den. Skulle
            de känna till den är det inte alltid som det uppmuntras att man
            ska få utnyttja den. Min fråga till ministern är: Hur skulle vi
            kunna öka föräldrarnas vetskap om att det faktiskt är möjligt
            att få skriftligt omdöme? Kommer ministern att ta något initiativ
            för en mera positiv syn ute i kommunerna och för skolornas del
            på att mera aktivt informera och dessutom genomföra det här med
            skriftliga omdömen?
          </note>
          <note>
            Anf. 42 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Min bestämda åsikt är att både föräldrar och elever
            har rätt till en tidig och fullödig information om hur det går
            i skolan. Det är väldigt viktigt.
          </note>
          <note>
            Det är också en av de främsta anledningarna till att jag tycker
            att betyg inte ska sättas tidigare i skolan, för de fungerar inte
            på ett bra sätt när det gäller att förmedla den information som
            behövs till elever och föräldrar om hur man arbetar, hur långt
            man har kommit mot att nå målen och hur lärare, förälder och elev
            ska kunna arbeta tillsammans för att få en bra utveckling. Då
            menar jag att skriftlig information kan vara ett sådant viktigt
            komplement till de muntliga samtalen.
          </note>
          <note>
            Skolan har, menar jag, stort utrymme att förbättra och utveckla
            lärandeinformationen. Jag delar faktiskt
          </note>
          <note>
            Catharina Elmsäter-Svärds uppfattning att det händer mycket här.
            Det märker vi som småbarnsföräldrar, och det märks också på en
            nationell nivå. Det är mycket mer genomarbetade arbetssätt när
            det gäller att föra en dialog mellan skola och hem om hur det
            går i skolan, och det välkomnar jag verkligen.
          </note>
          <note>
            Jag vill också säga, eftersom Elmsäter-Svärd tar upp Nacka, att
            jag som rikspolitiker och som statsråd tycker att det är mycket
            olyckligt om man kommunalt driver politik på det sättet att man
            medvetet, om man nu vill göra det, försöker sätta sig över de
            regler, förordningar och lagar vi beslutar om nationellt. Jag
            tror att det är väldigt olyckligt för hela diskussionen om skolan.
            Det är ju inte så att skriftlig information ska vara en bakväg,
            ett slags sätt att komma tillbaka med betygen när vi i demokratiska
            former har bestämt en uppfattning om betygen i Sveriges skolor.
          </note>
          <note>
            Det tär på förtroendet för skolan, för skolpolitiker och för
            skolpolitiken.
          </note>
          <note>
            Nu har ju Nacka kommun och Skolverket fört en dialog, och man
            har kommit fram till ett resultat där man har enats om utformningen
            av den skriftliga informationen. Det är klart att om man inför,
            nästan på pin kiv, betygsliknande omdömen så har man fråntagit
            föräldrarna sitt fria val, och man har satt de professionella,
            lärarna, i en väldigt svår sits. Vem ska de lyssna till: riksdagen,
            regeringen eller kommunalrådet? Jag tolkar det att Nacka nu har
            backat och ändrat sin hållning som att man förstår hur viktigt
            det här är också ur ett nationellt perspektiv för skoldiskussionen.
          </note>
          <note>
            Men jag menar att just att utveckla skriftlig information och
            muntlig dialog med hemmet är en av skolans viktiga framtidsuppgifter
            för att riktigt och bra fånga upp hur det går för våra barn och
            ungdomar i skolan och sedan kunna ge rätt stöd i rätt tid till
            barnen.
          </note>
          <note>
            Anf. 43 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Fru talman! Det är aldrig rätt att sätta sig över reglementen,
            regelverk eller lagar, oavsett vad det än handlar om, det är också
            min uppfattning. Men om vi ska ta Nacka, så kan jag ändå känna
            att den vilja och tro som drev kommunpolitikerna i Nacka ju var
            den ambition som också ministern har givit uttryck för här i debatten:
            viljan att ge elever och föräldrar en så tidig information som
            möjligt om elevernas kunskaper och också ge ett bra instrument
            för lärarna att ha den här dokumentationen i sitt utvecklingssamtal,
            naturligtvis. Jag skulle nog nästan vilja påstå att vi fick den
            här diskussionen när man i Nacka drog i gång med sin vilja att
            införa skriftligt omdöme. Det var ju också så att det här var
            en tolkningsfråga: Vad var det som egentligen gällde? Det här
            drevs ju så långt att det också föll ut som en dom.
          </note>
          <note>
            Jag kan se en klar skillnad: Då fanns det ett motstånd från Skolverket.
            Nu har man rett ut vad som ska gälla, och man är överens. Nu är
            man positiv från
          </note>
          <note>
            Skolverket, och man jobbar dessutom för att exemplifiera för
            andra kommuner hur man skulle kunna göra.
          </note>
          <note>
            Det behöver ju inte gå så långt att bara för att någon är så
            mycket för, t.ex. en moderat, så måste någon annan, t.ex. en socialdemokrat,
            vara emot, och så glömmer man att diskutera sakfrågan i sig. Jag
            tror ändå att utgångspunkten för Nackas politiker var att vilja
            sätta elever och föräldrar i centrum.
          </note>
          <note>
            Det som kom ut av det hela är förhoppningsvis någonting som är
            gott och som vi kan bygga på framåt i tiden. Det tycker jag vore
            mera intressant: Hur kan andra kommuner jobba vidare på att ge
            elever och föräldrar en så tidig information som möjligt, nu när
            vi vet vilka gränser som vi har att förhålla oss till.
          </note>
          <note>
            Det var ju det som var lite oklart tidigare. Nu vet vi ju mera
            vad som gäller.
          </note>
          <note>
            Jag tycker också att det är oerhört positivt med en minister
            som också sätter ett stort värde på att kunna ge föräldrar och
            elever en så tidig information som möjligt om hur man ligger till
            i skolan. Det vore intressant att veta om det kommer att tas några
            initiativ till hur vi ytterligare kan informera föräldrar om att
            den här möjligheten finns. Det är också positivt om kommuner tar
            över de här initiativen.
          </note>
          <note>
            Anf. 44 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Vi har tidigare i dag i en av interpellationsdebatterna
            diskuterat Skolverkets centrala roll, inte minst som tillsynsmyndighet.
            Skolverket gör ett fint arbete genom att bidra till att se till
            att kommuner inte av politiska skäl försöker gå runt gällande
            lagar och regler, för att försöka vinna poäng. Skolverket kan
            också konkret visa hur skriftlig information kan utvecklas. I
            dag är man överens med Nacka kommun om utformningen av den skriftliga
            informationen.
          </note>
          <note>
            Vi måste lita till professionen. Det har jag varit tydlig med
            efter det att jag har fått ansvaret också för skolfrågorna. Välutbildade
            lärare med stort engagemang för sina elever utvecklar nya arbetssätt
            för att stärka dialogen med hemmen, med föräldrar och elever.
            Man vill tidigt kunna visa hur det går för barnen och framför
            allt kunna föra diskussioner om hur man kan stärka barnens utveckling.
            Lärarna spelar en alldeles avgörande roll. Vi skall så lite som
            möjligt detaljreglera. I stället ska vi ge stöd till lärarkåren
            att fortsätta utveckla sin insats. På så vis kan vi få en bra
            utveckling av dialogen mellan hem och skola, mellan elever, lärare
            och föräldrar.
          </note>
          <note>
            Anf. 45 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Fru talman! Låt mig avslutningsvis säga tack till skolministern,
            som har fått en ganska tuff start på sin första dag som skolminister.
            Jag hoppas att ministern ska sätta spets på skolfrågorna och få
            känna på oss allihop. Vi har all anledning att återkomma under
            våren och inte minst hösten.
          </note>
          <note>
            Jag vill naturligtvis hålla med om att vi ska lita till professionen.
            Det är också min bestämda uppfattning.
          </note>
          <note>
            Jag är glad att kunna göra tolkningen att ministern ser positivt
            på skriftliga omdömen och också skulle se positivt på att flera
            kommuner, om de så önskar, inför skriftliga omdömen. Det gäller
            framför allt om föräldrarna önskar det. Skolverket kanske hjälper
            till att sprida budskapet på sin hemsida, framför allt information
            till alla föräldrar att de har den rätten och att ingen kommer
            att motarbeta dem om önskan finns.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.23 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            10 § Svar på interpellation 2001/02:202 om forskningsbaserade
            åtgärdsprogram mot mobbning
          </note>
          <note>
            Anf. 46 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Sten Tolgfors har frågat statsministern om han är
            beredd att ge Statens skolverk i uppdrag att forskningsmässigt
            låta utvärdera och kvalitetscertifiera åtgärdsprogram mot mobbning.
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Jag börjar med att upprepa de målsättningar som jag nyligen tog
            upp i riksdagens debatt om mobbning.
          </note>
          <note>
            Det ska råda studiero i skolan. Vuxna får aldrig abdikera från
            sitt ansvar. När mobbning förekommer krävs snabba och tydliga
            insatser, i första hand för att skydda dem som är utsatta. Lärarna
            ska bemötas med respekt för sin professionella kompetens. I en
            bra skola utvecklar man tydliga regler och normer.
          </note>
          <note>
            Alla som arbetar i skolan har ett uppdrag att aktivt bekämpa
            kränkande behandling och mobbning. Skolan ska förmedla och levandegöra
            läroplanens grundläggande värden om individens frihet och integritet
            och om alla människors lika värde. Rektor ges i läroplanen ett
            särskilt ansvar för att upprätta, genomföra, följa upp och utvärdera
            skolans handlingsprogram för att förebygga och motverka alla former
            av kränkande behandling, såsom mobbning och rasistiska beteenden
            bland elever och anställda.
          </note>
          <note>
            Genom Skolverkets tillsyn vet vi att nästan alla skolor har ett
            sådant handlingsprogram, men vi vet också att de förebyggande
            insatserna behöver utvecklas. Uppföljning och utvärdering av handlingsprogrammen
            saknas ofta, och det är därför oklart vilka effekter de har. För
            att få kunskap om vilken effekt en insats, en åtgärd eller ett
            program har måste uppföljning och utvärdering genomföras och dokumenteras.
          </note>
          <note>
            Jag vill samtidigt framhålla att mobbning inte är en fråga som
            kan lyftas ut från skolans övriga verksamhet utan den hänger samman
            med människosyn och grundläggande värderingar. Arbetet mot mobbning
            måste ske i vardagen och sätta sin prägel på arbetsformer och
            hur man bemöter varandra. Elever och föräldrar måste vara delaktiga
            i utformandet av processerna.
          </note>
          <note>
            Min grundinställning är att det är kommunerna och de professionella
            i skolan som har ansvaret och möjligheterna att utveckla arbetssätt
            och metoder.
          </note>
          <note>
            Men för att stödja och stimulera utvecklingen avser jag att ge
            Skolverket i uppdrag att:
          </note>
          <note>
            · Lyfta fram exempel på handlingsprogram mot kränkande behandling
            som minskat mobbningen samt identifiera kriterier för vad ett
            bra handlingsprogram bör innehålla.
          </note>
          <note>
            · Undersöka vilka metoder och arbetssätt som enligt utvärderingar
            gett positiva resultat för att sedan kunna ge mer handfasta råd
            och hjälp till skolorna.
          </note>
          <note>
            · Ta fram en forsknings- och kunskapsöversikt om kränkande behandling
            och mobbning och därefter identifiera de kunskapsluckor som finns.
            Utifrån denna översikt bör ny forskning initieras.
          </note>
          <note>
            · I den pågående kommundialogen särskilt ta upp arbetet mot kränkande
            behandling och ge kommuner och skolor stöd i deras kvalitetsarbete
            med att utvärdera sina insatser och vilken effekt de fått.
          </note>
          <note>
            · Sammanställa ett referensmaterial om kränkande behandling,
            mobbning och våld som kan användas i förskolor och skolor.
          </note>
          <note>
            Alla har rätt att bli behandlade med respekt för sin person såväl
            i skolan som utanför. Förskolan, skolan och fritidshemmen har
            stora möjligheter att skapa förståelse hos barn, ungdomar och
            vuxna för demokratins villkor och respekt för allas lika värde.
            Arbetet med att motverka och förebygga kränkande behandling, mobbning,
            främlingsfientlighet och våld är en viktig uppgift för utbildningssystemet.
            Det handlar ytterst om att ge kunskap om innebörden av demokrati
            och mänskliga rättigheter samt att omsätta kunskaperna i praktisk
            handling.
          </note>
          <note>
            Arbetet mot mobbning kan bedrivas på många olika sätt, ett är
            Utbildningsdepartementets kampanj mot mobbning, Tillsammans. Under
            denna vecka pågår en intensivvecka på temat "Tillsammans mot mobbning
            och kränkande behandling". Fler än 3 200
          </note>
          <note>
            grundskolor har beställt ett paket med material som ska ge skolorna
            uppslag och idéer.
          </note>
          <note>
            Vi måste vara tydliga. Ansvaret för arbetet mot mobbning ligger
            hos de professionella i skolan. Genom det uppdrag till Skolverket
            jag aviserat kan de få ett bättre stöd i denna betydelsefulla
            uppgift.
          </note>
          <note type="speaker">
            Anf. 47 STEN TOLGFORS (m):
          </note>
          <note>
            Fru talman! Vetskapen om att det finns vägar att på ett par år
            halvera mobbningen som inte används gör regeringen delansvarig
            för att mobbningen inte stoppas. Skolan måste arbeta med forskningsbaserade
            systematiska åtgärdsprogram som ger bevisad effekt mot mobbningen.
            Grundfrågan är: Får skolan jobba hursomhelst bara det formella
            kravet att den har ett åtgärdsprogram är uppfyllt? Mitt svar är
            nej. Men det är innebörden av skolministerns svar här i dag.
          </note>
          <note>
            Man kan inte sätta lokal självstyrelse före elevens väl, Thomas
            Östros. Många program är i dag en halv sida långa och ger ingen
            som helst vägledning i arbetet med vare sig att förebygga eller
            att hindra mobbning. Hur många åtgärdsprogram har Thomas
          </note>
          <note>
            Östros egentligen läst? Är han nöjd med det han sett?
          </note>
          <note>
            Många skolor saknar också fortfarande åtgärdsprogram helt och
            hållet, trots att det står i strid med läroplanen.
          </note>
          <note>
            En slutsats av forskningen är att det inte räcker med att vilja
            väl. Skolan måste veta vad den gör.
          </note>
          <note>
            Skolministern måste våga ställa kvalitetskrav på skolans arbete.
            Jag tycker att det är en moralisk fråga.
          </note>
          <note>
            Annars ålägger skolministern barn via skolplikten att vistas
            i en miljö där han inte heller fortsättningsvis kan garantera
            säkerheten.
          </note>
          <note>
            Det är bra att Östros uppenbarligen har förstått att vi har rätt
            när vi har krävt kvalitetscertifierade åtgärdsprogram på alla
            skolor. Det är bra därför att företrädaren, Ingegerd Wärnersson,
            helt avvisade det.
          </note>
          <note>
            Men när regeringen inte klarar att förverkliga detta på landets
            alla skolor blir resultatet att barn fortsätter att fara illa.
            Det tycker jag är alldeles för låga ambitioner.
          </note>
          <note>
            Genom forskningsbaserade åtgärdsprogram kan den sociala miljön
            i skolan omstruktureras. Det är insatser på både skol- och individnivå.
            Både skolans sociala klimat och enskilda ungdomars beteende påverkas.
            Tanken är att både förebygga och ingripa mot mobbning.
          </note>
          <note>
            När det sociala klimatet ändras tas den sociala belöningen för
            mobbarna bort. Det bygger på fyra forskningsbaserade principer.
          </note>
          <note>
            1. Fasta gränser med tydliga regler.
          </note>
          <note>
            2. Negativa sanktioner för dem som överskrider gränserna.
          </note>
          <note>
            3. Att vuxna ska vara auktoriteter på skolan.
          </note>
          <note>
            4. Att miljön ska präglas av ett varmt och positivt vuxenengagemang.
          </note>
          <note>
            De första principerna kontrar aggressiva reaktionsmönster. Det
            sista är till för att skapa goda relationer mellan barn och vuxna.
            Forskare säger att det då går att minska mobbningen med hälften
            på ett par år.
          </note>
          <note>
            Det skulle kunna omsättas i 75 000 barn, både offer och förövare,
            som skulle kunna befrias från mobbningen om regeringen ville och
            kunde. På skolor med hemsnickrade åtgärdsprogram visar undersökningar
            att mobbningen kan öka med upp till en tredjedel. Det räcker inte
            med att vilja väl.
          </note>
          <note>
            Därför måste regeringen:
          </note>
          <note>
            1. Se till att kunskap om forskningsbaserade åtgärdsprogram via
            utbildningssatsningar sprids i
          </note>
          <note>
            Sveriges alla skolor.
          </note>
          <note>
            2. Ge Skolverket i uppgift att löpande forskningsmässigt låta
            utvärdera och kvalitetscertifiera arbetsmetoder för att förebygga
            och hindra mobbning och ge dynamik i utvecklingen.
          </note>
          <note>
            3. Låta det vara upp till varje skola att avgöra vilket kvalitetscertifierat
            åtgärdsprogram man vill använda men ställa kvalitetskravet att
            den metod och det program som man väljer måste ge dokumenterad
            effekt.
          </note>
          <note>
            4. Se över lärarutbildningen och lärarfortbildningen angående
            mobbning.
          </note>
          <note>
            Regeringen har i varje fall under mina sju år i riksdagen gång
            på gång fått förslag i form av motioner och i interpellationsdebatter
            om åtgärdsprogram och planer mot mobbningen, men hittills har
            mycket lite skett. Jag hoppas att Thomas Östros nu tar chansen
            att omsätta vackra ord i tydlig verklighet.
          </note>
          <note>
            Anf. 48 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Frågan om trygghet i skolan är verkligt grundläggande
            i skolpolitiken. Jag är alldeles övertygad om att om vi inte har
            en trygg skolmiljö får vi heller inte den kunskapsutveckling som
            barnen har rätt att få. Därför är det väldigt viktigt att vi också
            för den här typen av debatt.
          </note>
          <note>
            Vi hade häromveckan en riksdagsdebatt i frågan som visade att
            det finns en ganska bred samstämmighet i synen på vikten av mycket
            stor tydlighet från oss alla - det gäller naturligtvis från riksdagspolitiker,
            men inte minst från alla vuxna i skolan - att kränkande behandling
            i skolan icke kan accepteras.
          </note>
          <note>
            Insikten finns om att kunskap är viktig. Mitt initiativ att ge
            Skolverket ett uppdrag har också mottagits väl av flera partier.
            Skolverket har ett viktigt uppdrag i att just sprida denna kunskap
            och utveckla kriterierna för att se till att vi får handlingsprogram
            som fungerar väl.
          </note>
          <note>
            Min tolkning av riksdagsdebatten var också - jag vet inte om
            Sten Tolgfors håller med - att det inte är lämpligt för riksdagen
            att i detalj beskriva hur ett handlingsprogram ska se ut på den
            enskilda skolan.
          </note>
          <note>
            Vi måste också visa respekt för professionen, för dem som arbetar
            med frågorna. De ska få den hjälp och det stöd de behöver via
            forskning och via utvärderingar av handlingsprogram, men de ska
            inte låsas fast av riksdagen vid olika typer av handlingsprogram
            och att riksdagen ska säga vad som fungerar och inte fungerar.
            Det är därför det är så viktigt att det blir en insats som stöttar
            skolornas konkreta arbete med att utveckla bra handlingsprogram.
            Vi ska stötta forskningen så att kunskaperna kan öka om hur sådana
            handlingsprogram ska utformas.
          </note>
          <note>
            En grundläggande fråga är också, Sten Tolgfors, och den kommer
            man inte ifrån, att det är betydelsefullt med miljön i skolan.
            Det gäller inte minst hur många vuxna det finns i skolan - välutbildad
            personal, lärare och andra specialister. Det är en väsentlig fråga
            för tryggheten i skolan. De ska tillsammans med barn och ungdomar
            se till att sprida goda värderingar och se och närvara i skolan.
          </note>
          <note>
            Därför menar vi att det är viktigt att öka resurserna till skolan.
            Där har Moderaterna en annan uppfattning. Det har varit kraftiga
            besparingsprogram i kommunerna med uppsägningar och färre vuxna
            i skolan. Det kommer inte att leda till ökad trygghet.
          </note>
          <note>
            Det kommer inte att leda till att eleverna känner att de får
            vistas i den miljö de behöver och får den hjälp och det stöd de
            behöver för att växa med kunskap.
          </note>
          <note>
            Det räcker inte, Sten Tolgfors, med bara engagemanget. Det är
            ett engagemang jag respekterar. Det räcker inte heller med att
            själv vara övertygad om att något handlingsprogram är det absolut
            överlägsna. Vi måste lita till professionen och låta forskarna
            vara med och utvärdera. Det räcker inte med detta. Vi måste också
            ha en övertygelse om att skolan behöver mer resurser för att skapa
            ett gott klimat.
          </note>
          <note type="speaker">
            Anf. 49 STEN TOLGFORS (m):
          </note>
          <note>
            Fru talman! Vad bra, Thomas Östros! Här har han chansen att redovisa
            sin politik för att stoppa mobbningen, och han låter som om han
            deltar i en budgetdebatt.
          </note>
          <note>
            Forskningen visar inget samband mellan klasstorlek och mobbning,
            däremot mellan vuxnas attityder och mobbning. Forskningen visar
            inget samband mellan besparingar och mobbning, däremot mellan
            vuxnas attityder och kunskapen om mobbning. Jag kan redovisa annan
            forskning senare.
          </note>
          <note>
            Jag har aldrig sagt att riksdagen ska skriva handlingsprogram.
            Det är bara att läsa i protokollet. Programmen finns, utformade
            av forskare, men de används inte.
          </note>
          <note>
            Fru talman! Skolministern sade: "Om vi inte har en trygg skolmiljö
            ." Vad då "om"? En fjärdedel av alla nior har drabbats av våld.
            42 % av dem har drabbats i skolan eller på skolgården. Vad då
            "om vi inte har en trygg skolmiljö", skolministern? Har skolministern
            missat debatten under hela hösten och de enskilda fall som har
            beskrivits? Vad då "om", Thomas Östros?
          </note>
          <note>
            Många av de saker som sker i skolan i dag är brott. Det är brott
            på gator och torg. Misshandel och olaga hot och förtal döljs ibland
            bakom begreppet mobbning. Trots detta är det inte skolan som anmäler
            de flesta av de våldsbrott som begås i skolan utan i stället är
            det föräldrar och barn som gör polisanmälningarna. Så var det
            på Högalidskolan, och så var det i Norrahammar. Vad då "om", skolministern?
          </note>
          <note>
            Dessa barn utsätts för ett dubbelt svek. Först ålägger Thomas
            Östros dem att vistas i en miljö där han inte kan garantera deras
            säkerhet. Sedan får de själva anmäla det de råkar ut för. Vad
            är det för en signal från vuxenvärlden, skolministern?
          </note>
          <note>
            Polismyndigheten och Barnombudsmannen har upprepade gånger sagt
            att vi behöver någon form av anmälningsplikt. I Skåne har polisen
            sagt följande: "I
          </note>
          <note>
            våra kontakter med skolan har vi de senaste åren förklarat betydelsen
            av att de polisanmäler . Annars får polisen ingen riktig bild
            av hur det står till, eller någon möjlighet att förebygga."
          </note>
          <note>
            Jag kan upplysa skolministern om att det förekommer att s.k.
            torpeder från gäng eller andra skolor kommer till skolorna för
            att märka andra elever. Vad då "om", skolministern?
          </note>
          <note>
            Skolan har i dag ingen uttrycklig skyldighet att polisanmäla
            våldsbrott. Däremot, om samma barn misshandlas i hemmet finns
            anmälningsplikt enligt socialtjänstlagen. Men går barnet till
            skolan och får stryk finns ingen anmälningsplikt. Vad då "om",
            skolministern?
          </note>
          <note>
            Att skolan försöker hantera våldsbrott internt sänder fel signaler.
            T.o.m. statsministern har tvingats bekräfta den bilden. Han sade
            när han var här i riksdagen att det fanns en tafatthet inför den
            typen av övergrepp.
          </note>
          <note>
            Vi vet också att ungdomsvåldet utanför skolan hänger samman med
            mobbningen. De som i unga år mobbar andra är senare i livet överrepresenterade
            i annan kriminalitet. Det som börjar med en gliring slutar oftast
            i misshandel - oftast, om ingen vuxen går in och stoppar den destruktiva
            processen.
          </note>
          <note>
            Barnombudsmannen skrev för flera år sedan att det är viktigt
            att det klargörs att den lagstiftning som gäller i övriga samhället
            också ska tillämpas i skolan.
          </note>
          <note>
            Det är rektor som bör polisanmäla brott som sker i skolan.
          </note>
          <note>
            Detta måste vara principen. Våldsbrott som begås i skolan ska
            anmälas av skolan. De vuxna ska vara på offrens sida. En tydlighet
            i detta kan också ha en preventiv effekt som visar just att vi
            är på de drabbades sida.
          </note>
          <note>
            Därför vill jag ha ett besked: Är den nya skolministern beredd
            att införa en anmälningsplikt för våldsbrott som begås i skolan?
            Detta är i grunden ingenting mer komplicerat än vad det är för
            Thomas
          </note>
          <note>
            Östros och mig om vi ser någonting ske på gator och torg. Men
            jag är trött på, fru talman, att det finns
          </note>
          <note>
            100 000 barn som år efter år är mobbade. Jag hör vackra ord,
            men jag ser ingenting hända från regeringens sida. Jag är trött
            på att höra att en fjärdedel av landets nior har råkat ut för
            våldsbrott, och av dessa har fyra av tio råkat ut för brott i
            skolan. Nu krävs det insatser. Barnen kan inte vänta längre.
          </note>
          <note>
            Anf. 50 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag tror att alla partier i den här kammaren delar
            engagemanget mot våld, mobbning och kränkande behandling i skolan.
            Jag tror inte att det är en fruktsam debatt att antyda att så
            icke är fallet. Det handlar om ett ansvar från vuxenvärlden.
          </note>
          <note>
            Det handlar om att se till att skolan har de möjligheter och
            redskap som behövs för att se till att sprida goda värderingar.
          </note>
          <note>
            Det är väldigt viktigt, menar jag, med resurserna i skolan. Det
            menar inte Sten Tolgfors. Jag menar att välutbildade lärare och
            andra viktiga yrkesgrupper i skolan kan bidra starkt till att
            se till att goda normer upprätthålls i skolan. Jag är alldeles
            övertygad om att det är en av de vägar vi måste gå, dvs. öka resurserna
            i skolan och se till att få fler vuxna i skolan som kan se till
            att bedriva ett tydligt arbete mot kränkande behandling och se
            till att goda normer och värderingar upprätthålls i skolan.
          </note>
          <note>
            Jag har sett två saker som är viktiga framöver.
          </note>
          <note>
            Den ena är rättstryggheten för elever och lärare.
          </note>
          <note>
            Skollagskommittén arbetar med de frågorna. Det är också viktigt
            att de tar upp dessa perspektiv i sitt arbete. Den andra saken
            är att se till att vi också sprider de kunskaper som finns om
            verksamma handlingsplaner och arbetsmetoder. Därför är det viktigt
            -
          </note>
          <note>
            jag välkomnar verkligen att Sten Tolgfors också tycker att det
            är positivt - att Skolverket får ett tydligt och rakt uppdrag
            att bidra mera handfast till att ge goda råd och utvärdera de
            handlingsprogram som finns. Det är så man kan komma vidare med
            det konkreta arbetet - inte med att i riksdagen fastställa vilket
            handlingsprogram som ska användas. Det måste ske en kontinuerlig
            utvärdering där också forskningen kopplas in så att den bästa
            kunskapen som finns används för att se till att upprätthålla en
            god trygghet i vår skola.
          </note>
          <note>
            Det finns mycket för Skolverket att göra på den punkten. Det
            finns för skolorna fortsatt mycket att göra när det gäller att
            utveckla handlingsplaner.
          </note>
          <note>
            Sedan handlar det också om att engagera eleverna.
          </note>
          <note>
            Denna vecka är en intensivvecka i vår kampanj
          </note>
          <note>
            "Tillsammans". Kampanjen engagerar många barn och ungdomar i
            att handfast och konkret diskutera vad mänskliga rättigheter är
            och vad varje människas lika värde innebär i skolan. Får vi engagerade
            elever som tillsammans med föräldrar och lärare driver dessa frågor
            ökar vi också tryggheten i skolan.
          </note>
          <note>
            Sten Tolgfors tror inte på flera lärare. Han tror inte på fler
            vuxna i skolan. Sten Tolgfors tror att vi ska lösa problemen med
            centrala beslut och direkta aktionsplaner från riksdagens sida.
            Jag har en annan bedömning. Jag vill lita till professionen. Jag
            vill ge professionen det stöd man behöver för att utveckla sina
            arbetsmetoder. Det ska vi inte göra genom att detaljreglera härifrån.
          </note>
          <note>
            Sedan är jag övertygad om att det behövs fler vuxna i skolan.
            Det är klart, Sten Tolgfors, att det kommer att bli en diskussion
            dig och mig emellan om huruvida detta är en viktig fråga för framtidens
            skola eller inte. Jag tror att det behövs mer resurser och därmed
            mer skattemedel till skolan.
          </note>
          <note>
            Vad är det som gör att moderaterna inte litar på att lärare och
            skolledare, om de får ett bra och professionellt stöd från Skolverket,
            är de som kan driva detta arbete tillsammans med eleverna i skolan?
          </note>
          <note>
            Sten Tolgfors ska inte låta retoriken bära i väg med honom i
            denna viktiga och centrala framtidsfråga.
          </note>
          <note type="speaker">
            Anf. 51 STEN TOLGFORS (m):
          </note>
          <note>
            Fru talman! Ju mer skolministern pratar, desto tunnare blir det.
            I sitt senaste inlägg var det i princip bara budgetfrågor han
            talade om. Från forskningen vet vi ju att det handlar om kunskap
            när det gäller att kontra och få bort mobbningen.
          </note>
          <note>
            Jag har aldrig sagt det som Thomas Östros sade att jag hade sagt,
            dvs. att resurserna och antalet vuxna är oviktigt. Så är det inte
            alls! Vi ökar resurserna, jämfört med Thomas Östros, med vår nationella
            skolpeng. Vi ser till att styra dem, så att de går in i klassrummet
            och i undervisningen i stället för till skolan i allmänhet. Kommunerna
            ska inte ta tillbaka pengarna i ökade hyror.
          </note>
          <note>
            Det är inte det jag har sagt. Vi har sagt att det är kunskapen
            som måste ut i skolorna. Det är det som är nyckeln.
          </note>
          <note>
            Thomas Östros sade att jag inte tycker att det är viktigt med
            välutbildade lärare. Läs protokollet! En av de fyra punkter jag
            tog upp var just att vi måste se över både lärarutbildning och
            lärarfortbildning.
          </note>
          <note>
            Jag har heller aldrig sagt, vilket skolministern hävdar, att
            riksdagen ska fastställa vilket handlingsprogram som ska användas.
            Det jag har sagt är att
          </note>
          <note>
            Skolverket ska se till att det görs forskningsmässiga utvärderingar
            av handlingsprogram, varur skolorna sedan ska få välja. Läs protokollet,
            skolministern.
          </note>
          <note>
            Jag är alldeles övertygad om att Thomas Östros delar engagemanget,
            men ibland har jag en känsla av att det han känner mest engagemang
            för är att vinna valet. Vad har budgetsiffrorna med detta att
            göra? Ta mina förslag på allvar i stället.
          </note>
          <note>
            Varför litar jag inte på att allting är bra? Jo, därför att 6
            % av eleverna ansåg att mobbning var ett problem på deras skola
            1994, medan det år 2000 var
          </note>
          <note>
            14 %. Det tyder inte på att saker och ting går bättre.
          </note>
          <note>
            Det var 4 % av eleverna som upplevde sig mobbade år 2000 i en
            annan undersökning, vilket var en fördubbling av siffrorna från
            en tidigare undersökning från 1997. Antalet anmälningar till Skolverket
            har ökat från 107 år 1998 till 181 år 2000. Antalet ärenden där
            Skolverket har uttalat kritik har ökat från 3 år
          </note>
          <note>
            1998 till 33 år 2000.
          </note>
          <note>
            Varför litar jag inte på att allt är bra i dag? Jo, därför att
            verkligheten säger mig att barnen behöver mer stöd än de får med
            Thomas Östros som skolminister.
          </note>
          <note>
            Men än är det inte för sent. Använd våren till att befria barnen
            från mobbningen!
          </note>
          <note>
            Anf. 52 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är bra att Sten Tolgfors är engagerad i kampen
            mot mobbning. Det är jag med. Jag menar att det är en fråga där
            vi borde kunna föra ett resonemang partierna emellan utan att
            fastna i retorik.
          </note>
          <note>
            Det är så mycket allvarligare än så.
          </note>
          <note>
            Varje gång ett barn kränks i skolan är det ett misslyckande för
            samhället. Det krävs mycket tydliga och raka budskap från riksdag,
            regering, skolverk och skolorna. De vuxna i skolorna bär ett mycket
            stort ansvar. Respekten för varandra och för alla människors lika
            värde kräver att man inte kränker varandra.
          </note>
          <note>
            Detta arbete måste ske på den lokala nivån. Det ska vara ett
            genomtänkt förebyggande arbete, och det ska göras resoluta insatser
            när mobbning inträffar.
          </note>
          <note>
            Det är ett stort samhällsproblem som måste lösas med engagerade
            vuxna och elever och med kunskap om vad som fungerar och vad som
            inte fungerar.
          </note>
          <note>
            Jag noterar att Sten Tolgfors mitt i retoriken ger sitt stöd
            till mitt förslag om att ge Skolverket i uppdrag att ge lite mer
            handfast vägledning till skolorna i arbetet med att utforma handlingsplanerna.
            Jag tror att det är en viktig väg att gå.
          </note>
          <note>
            Jag är fullständigt övertygad om att det också är viktigt att
            öka vuxennärvaron i skolan. Ansvarstagande välutbildade vuxna
            ska tillsammans med eleverna se till att upprätthålla goda normer
            i vår skola. Det är alldeles grundläggande för att vi inte ska
            hamna i situationer där kränkande behandling förekommer.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2001/02:203 om
          </note>
          <note>
            Ekeskolan
          </note>
          <note>
            Anf. 53 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Sten Tolgfors har frågat statsministern om Ekeskolan.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Sten Tolgfors har frågat mig
          </note>
          <note>
            1. om regeringen kommer att ändra sin politik så att barn med
            funktionshinder ska ha rätt att välja skola,
          </note>
          <note>
            2. om jag är beredd att riva upp beslutet att stänga
          </note>
          <note>
            Ekeskolan på grund av det ökade söktrycket,
          </note>
          <note>
            3. om jag avser att försöka förändra regeringens politik, som
            innebär att barn med funktionshinder inte bara har en rätt att
            gå integrerade i den kommunala skolan utan också har en skyldighet
            att mot sin vilja göra det,
          </note>
          <note>
            4. vilka initiativ jag ämnar vidta för att samtliga kommuner
            i landet ska nå samma högtstående kompetens i undervisningen av
            blinda barn med multifunktionshinder som Ekeskolan,
          </note>
          <note>
            5. när jag avser klara ut vad begreppet "visstid"
          </note>
          <note>
            innebär för barns vistelse vid resurscentret i Örebro,
          </note>
          <note>
            6. hur jag avser att tillse att Ekeskolan ska klara ekonomin
            när elevantalet successivt minskar på grund av det påtvingade
            intagningsstoppet samt
          </note>
          <note>
            7. vilka bedömningar jag har gjort vad gäller kommunernas förmåga
            att finansiera skolan för de barn som har de mest komplicerade
            funktionshindren.
          </note>
          <note>
            Inledningsvis vill jag framhålla att jag anser det vara utomordentligt
            viktigt att finna sådana lösningar som gör att situationen för
            alla barn och i synnerhet för barn med funktionshinder hela tiden
            förbättras.
          </note>
          <note>
            Barn med funktionshinder måste så långt som möjligt få möjlighet
            att bo med sina föräldrar eller i deras närhet, och de måste få
            tillgång till en anpassad utbildning av hög kvalitet.
          </note>
          <note>
            I likhet med Sten Tolgfors anser jag att det är viktigt att kommunernas
            beredskap och förutsättningar att ordna undervisning för dessa
            elever förbättras.
          </note>
          <note>
            Specialpedagogiska institutet inrättades just för att ge råd
            och stöd i specialpedagogiska frågor som rör barn, ungdomar och
            vuxna med funktionshinder till huvudmän med ansvar för förskoleverksamhet
            och skolbarnsomsorg, utbildning inom det offentliga skolväsendet,
            sådana fristående skolor som står under statlig tillsyn och utbildning
            som motsvarar förskoleklassen. Institutets uppdrag har härmed
            utökats jämfört med det uppdrag som Statens institut för handikappfrågor
            i skolan hade.
          </note>
          <note>
            Institutet ska särskilt svara för specialpedagogisk rådgivning,
            arrangera och medverka i kompetensutveckling, sprida information
            till skolhuvudmän och vårdnadshavare, bedriva och medverka i specialpedagogisk
            utvecklingsverksamhet, samla in och förmedla forskningsresultat
            samt ta initiativ till och delta i internationell samverkan.
          </note>
          <note>
            Verksamheten vid Ekeskolan är en viktig del av institutet. Genom
            det omställningsarbete som nu pågår vid Ekeskolan utökas möjligheten
            att på ett kraftfullt sätt stödja kommunerna i deras uppgift att
            erbjuda även barn med synskada och ytterligare funktionshinder
            en skolsituation som möter de krav som ställs. Här kommer visstidsplaceringarna
            in som en viktig förutsättning för att elever i hemkommunens skola
            ska få sina behov tillgodosedda. En sådan placering kan vara en
            kortare eller en längre period, alltefter elevernas behov. Visstidsplaceringarna
            ska ses som en möjlighet för eleverna att även i fortsättningen
            få möjlighet till skolgång vid resurscentret.
          </note>
          <note>
            Det är dock viktigt att hemkommunens ansvar här betonas och att
            resurscentret parallellt med att ge eleven undervisning också
            arbetar med elevens hemkommun för att stärka kompetensen och beredskapen
            att ta emot eleven. En kombination av insatser i form av visstidsplacering
            vid resurscentret samt kompetensutveckling i hemkommunen möjliggör
            att en helhetssyn kring eleven skapas och att elevens behov bättre
            kan tillvaratas. Det viktiga är att elevernas behov och intressen
            blir till fullo tillgodosedda och att de erbjuds den bästa möjliga
            undervisningen. Jag avser därför att ta initiativ till att utreda
            hur visstidsplaceringarna bäst bör utformas.
          </note>
          <note>
            När Specialpedagogiska institutet inrättades överfördes medel
            från Statens institut för handikappfrågor i skolan, Ekeskolans,
            Hällsboskolans, Tomtebodaskolans samt Åsbackaskolans resurscenter
            till institutet. Det är således Specialpedagogiska institutet
            som är ansvarig myndighet och som också har till uppgift att fördela
            medel till de olika verksamheterna inom myndigheten.
          </note>
          <note>
            Vad beträffar kommunernas förmåga att finansiera skolgång för
            elever med komplicerade funktionshinder står det klart i skollagen
            att hänsyn ska tas till elever som är i behov av särskilt stöd.
            Det är alltså kommunernas skyldighet att ge stöd till alla elever
            utifrån varje elevs behov. För att kommunerna ska ges bättre förutsättningar
            att klara denna uppgift satsar staten medel bl.a. i form av de
            särskilda statsbidragen på 17,5 miljarder kronor under fem år
            för att skolorna ska kunna anställa fler vuxna.
          </note>
          <note>
            Dessutom satsas medel för att Specialpedagogiska institutet ska
            initiera och utveckla formerna för en riktad kompetensutveckling
            för lärare som arbetar i det offentliga skolväsendet med elever
            med synskada och ytterligare funktionshinder.
          </note>
          <note type="speaker">
            Anf. 54 STEN TOLGFORS (m):
          </note>
          <note>
            Fru talman! Det var sju frågor, men inget svar.
          </note>
          <note>
            Den tidigare skolministern lämnade så sent som i höstas plenisalen
            när Ekeskolan skulle diskuteras. Det är bra att Östros är här,
            men det hade varit bättre om han gav svar på de frågor som han
            själv läste upp.
          </note>
          <note>
            Har barn med funktionshinder rätt att välja skola, eller har
            de det inte?
          </note>
          <note>
            Oviljan att debattera sakfrågorna visar hur ihåligt nedläggningsbeslutet
            är. Verkligheten har redan visat att regeringen har fel. Jag skulle
            vilja veta om skolministern ens har besökt Ekeskolan, så att han
            vet vilka barn han talar om.
          </note>
          <note>
            Nyckelmeningen i Östros inlägg var: "Det viktiga är att elevernas
            behov och intressen blir till fullo tillgodosedda och att de erbjuds
            den bästa möjliga undervisningen." Det är precis just så vi vet
            att det inte är i dag, skolministern. Och det är den stora bristen
            i regeringens skolpolitik.
          </note>
          <note>
            Många barn med funktionshinder sitter i en skrubb med en assistent
            helt vid sidan av alla andra barns liv. När andra barn springer
            in från rasten är de fortfarande på väg ut med sin rullstol och
            sin assistent. Det är integration, som den ser ut på många håll
            i dag. Om skolministern tvekar, så låt mig efter debatten ge telefonnummer
            till ett antal barn och föräldrar som är berörda, så kan han ringa
            och fråga.
          </note>
          <note>
            Skolministern pratar om myndigheter och system men missar att
            de barn som drabbas av Ekeskolans stängning ger honom fel på varje
            enskild punkt. Hur känns det för en skolminister? Ekeskolan finns
            inte längre, inte ens till namnet. Numera heter den Resurscenter
            syn Örebro. Blinda och synskadade barn med multifunktionshinder
            hänvisas därför nu till sina hemkommuner. Andra alternativ gives
            icke. Men alla
          </note>
          <note>
            Ekeskolans barn har redan prövat och misslyckats i ett stort
            antal skolor därhemma, och ingenting tyder på att kommunerna sedan
            beslutet att stänga Ekeskolan fattades har blivit bättre på att
            ge de här barnen den undervisning som de behöver. Ingenting tyder
            på att behovet av specialskolor skulle ha bortfallit, och ingenting
            har heller gjorts reellt för att så ska bli fallet. Ingen har
            ens undersökt om kommunerna har beredskap att undervisa barnen
            med de svåraste multifunktionshindren. Så Östros vet inte vad
            han står här och säger - det har inte skett någon undersökning
            -
          </note>
          <note>
            när han påstår att elevens behov bättre kan tillvaratas.
          </note>
          <note>
            Den tidigare skolministern menade att söktrycket på Ekeskolan
            var lågt, och därför behövdes den inte.
          </note>
          <note>
            Hon gick t.o.m. så långt att hon bortdefinierade ett tiotal av
            skolans elever. De fanns inte, för att de hade fel ålder.
          </note>
          <note>
            Debatten om Ekeskolan gjorde skolan känd, och dramatiskt många
            fler elever har sökt sig dit. I våras stod 20 barn i kö till skolan,
            men bara hälften fick plats eftersom skolan inte, trots regeringens
            löfte, hade fått pengar så att det räckte till alla som behövde
            gå där. Så regeringens löfte, att alla barn som behövde skulle
            få skrivas in till halvårsskiftet 2001, sveks grovt, dels genom
            att alla barn som behövde det inte alls fick skrivas in, trots
            experternas bedömningar, dels genom att pengarna för de nya eleverna
            inte sköts till. Det intressanta är att barnen såg igenom det
            här från början, redan när förslaget kom.
          </note>
          <note>
            Men det saknas inte bara resurser för skolplatser. I
          </note>
          <note>
            höstas stod 120 barn i kö för att tilldelas utredningspedagog,
            alltså för att få sina behov utredda. Många av de barnen skulle
            i framtiden rimligen behöva en skolplacering på Ekeskolan, så
            regeringen har fällts av sina egna argument. Det ökade söktrycket
            visar ju att skolan behövs i sin tidigare form.
          </note>
          <note>
            Nu skulle jag vilja ha svar på frågan, fru talman:
          </note>
          <note>
            Varför vill Thomas Östros neka barn, blinda och hörselskadade
            barn med multifunktionshinder, rätten att välja skola? Varför
            vill han neka dem rätten att välja en specialskola?
          </note>
          <note>
            Anf. 55 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! En av hörnstenarna i svensk handikappolitik är en
            grundprincip som gör att vi strävar efter att inte minst barn
            med olika typer av funktionshinder så långt som möjligt ska kunna
            få bo nära sina föräldrar i sin hemmiljö, den miljö där de kan
            känna tryggheten och kärleken från sina närmaste. Det är en princip
            som delas av de allra flesta.
          </note>
          <note>
            Jag ser gärna att vi kan utveckla verksamheten kring resurscentret
            så att visstidsplaceringarna blir ett bra och verkningsfullt sätt
            att stödja barnens utveckling. Där kan man vara en kortare eller
            längre tid, och ledstjärnan ska vara barnens individuella behov.
            Det är det som jag vill att vi fortsätter att titta på, hur vi
            kan utveckla möjligheterna med kortare och längre visstidsplaceringar
            vid Resurscenter syn Örebro. Då får vi också kontakten med och
            hjälpen och stödet till hemkommunen. Då kan vi få den kunskapsöverföring
            som är viktig för att det ska bli en väl fungerande skolgång för
            barnen.
          </note>
          <note>
            Sten Tolgfors, som ju är engagerad i frågan, menar att alternativet
            är full integrationen i den vanliga kommunala skolan, men det
            finns ju olika delar av den kommunala skolverksamheten som kan
            vara mer eller mindre lämpade som hemskola. Särskolan, särskilt
            träningsskolan, är ju för de allra flesta barn med den här typen
            av handikapp redan i dag den skola som man går i. Med resurscenter
            som utvecklas och som får möjlighet att med visstidsplaceringar
            vidareutbilda både personal och föräldrar kan vi få en starkare
            utveckling också av våra träningsskolor.
          </note>
          <note>
            För mig är den viktiga utgångspunkten barnens bästa, och jag
            ser gärna över hur vi kan förstärka resurscentrens ställning när
            det gäller att utveckla skolgången för alla våra barn som har
            den här typen av behov.
          </note>
          <note type="speaker">
            Anf. 56 STEN TOLGFORS (m):
          </note>
          <note>
            Fru talman! En av utgångspunkterna i FN:s barnkonvention är att
            man, när man bedömer barnens bästa, ska lyssna till de barn som
            frågan berör. Har
          </note>
          <note>
            Thomas Östros gjort det? Har han besökt Ekeskolan?
          </note>
          <note>
            Har den tidigare skolministern haft en dialog med de barn som
            den här frågan berör? Svaret är: Nej, det har man inte gjort.
          </note>
          <note>
            Jag inbjuder Thomas Östros att komma till
          </note>
          <note>
            Ekeskolan, med eller utan mig, och träffa barnen och lyssna på
            deras synpunkter. De kommer att ge en helt annan bild av den retorik
            som han nu gav prov på.
          </note>
          <note>
            Särskolan är i första hand för utvecklingsstörda.
          </note>
          <note>
            När det gäller Ekeskolan motsvarar inte alltid barnens fysiska
            ålder utvecklingsåldern, på grund av olika funktionshinder. De
            kan behöva gå kvar längre i specialskolan för att tillgodogöra
            sig samma saker.
          </note>
          <note>
            Det hindrar regeringen. Det är helt fel. Det kan inte vara rätt
            att stänga en specialskola innan det har utretts hur alternativen
            ser ut.
          </note>
          <note>
            Jag noterar, fru talman, att Thomas Östros på ingen punkt gav
            mig fel när jag hävdade att ingen vet hur den kommunala skolan
            för barn med funktionshinder i dag fungerar, eftersom ingen har
            utrett det. Det rimliga borde väl vara att man gör det.
          </note>
          <note>
            Jag vill påstå att ju svårare barns funktionshinder är desto
            sämre klarar kommunerna att möta behoven.
          </note>
          <note>
            Skulle kommunerna förbättras försvinner ju behovet av Ekeskolan
            och andra specialskolor av sig självt.
          </note>
          <note>
            Då behöver inte Östros stänga dem, men Socialdemokraterna vågar
            inte låta barnen välja. Det är därför jag säger: Ge barn med funktionshinder
            rätt att välja skola, så får de pröva din politik, Thomas Östros!
          </note>
          <note>
            Jag hävdar att det är orimligt att tro att alla landets
          </note>
          <note>
            289 kommuner ska kunna nå samma kunskapsnivå som en specialskola,
            hur mycket de än försöker.
          </note>
          <note>
            Kommunerna har inte och kan inte bygga upp det kunnande som krävs
            för de mycket speciella behov som barn med multifunktionshinder
            har.
          </note>
          <note>
            Det är tydligt för mig att det är två principer som väger tyngre
            för regeringen än barnens bästa och deras egen vilja.
          </note>
          <note>
            För det första ska barnen, med eller mot sin vilja, integreras
            i den kommunala skolan. Går andra barn integrerat ska också barn
            med multifunktionshinder göra det. Men alla barn vill inte ha
            det på det sättet.
          </note>
          <note>
            Fråga de på Ekeskolan! Det är därför som jag påstår att det för
            regeringen är viktigare att integrera än att lyssna på barnen.
            Med socialdemokratisk politik är en integrerad skolgång inte bara
            en rättighet för barnen, utan det är också en skyldighet som ska
            upprätthållas gentemot staten. De är inte verktyg för Östros integration.
            De har en egen rätt och en egen uppfattning.
          </note>
          <note>
            Fru talman! Skolministern sade att man så långt det är möjligt
            ska integrera. Javisst är det så. Det är därför det är en rättighet
            men inte en skyldighet. Men om det inte funkar, vad gör man då?
          </note>
          <note>
            Nu stänger Östros alternativen, så att de inte finns längre.
            Ett barn är ju inte integrerat bara för att det vistas i samma
            byggnad som andra barn, om det inte accepteras, kan delta i lekar,
            socialt liv, undervisning eller fritidsaktiviteter.
          </note>
          <note>
            Den andra principen som regeringen hävdar är skolans kommunalisering.
            Är i princip alla andra skolor kommunala ska också blinda multifunktionshindrade
            barn gå i kommunala skolor. Jag frågar mig:
          </note>
          <note>
            Hur kan ett vackert enhetligt kommunalt skolsystem vara viktigare
            för Thomas Östros än barns och föräldrars egen vilja? Våga möta
            den, till att börja med!
          </note>
          <note>
            En speciallärare kanske träffar ett barn med de här behoven under
            hela sin speciallärarkarriär. Så speciella är de. Då säger det
            sig självt att alla hemkommuner i landet inte kan nå en tillräcklig
            kunskapsnivå.
          </note>
          <note>
            Dessutom råder det betydande brist på speciallärare, vilket är
            beklagligt.
          </note>
          <note>
            Det som jag tycker är riktigt tråkigt med Thomas
          </note>
          <note>
            Östros inlägg, fru talman, är att Socialdemokraterna menar att
            det enda sättet att stärka den kommunala kompetensen för barn
            med funktionshinder är att stänga specialskolorna för att sedan
            sprida resurserna via resurscenter över landets kommuner. Varför
            ska man ställa barn med mycket stora behov på specialskolor mot
            barn med samma behov i hemkommunerna?
          </note>
          <note>
            Utgångspunkten är att vi först ska tillgodose dessa barns rättigheter
            innan vi tar tag i de övriga uppgifter som vi har. Dessa barn
            har rätt att få de resurser och den hjälp som de behöver oavsett
            om de går på en specialskola eller i en skola därhemma. Ställ
            inte barnen mot varandra!
          </note>
          <note>
            Anf. 57 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! För mig är ledstjärnan barnets utveckling, inte genomförandet
            av någon princip eller integration på det sätt som Sten Tolgfors
            beskriver.
          </note>
          <note>
            Det är för mig alldeles främmande.
          </note>
          <note>
            De flesta barn som har en synskada och ett ytterligare funktionshinder
            finns i dag i den kommunala skolan - i träningsskola, i grundsärskola
            eller i andra typer av lösningar. Det är klart att det är väldigt
            viktigt att se till att också här utveckla kvaliteten för att
            se till att få en så bra skolgång som möjligt. Jag menar att resurscenterverksamheten
            kan bli väldigt central i den utvecklingen - av kvaliteten och
            av en trygg och bra tillvaro. Man får den på så sätt att vi också
            kan se till att barnen kan finnas nära sin hemmiljö, sina föräldrar
            och sin släkt.
          </note>
          <note>
            Jag tror också att visstidsplaceringarna i detta perspektiv kan
            bli väldigt viktiga. Det kan i vissa fall vara långa placeringar.
            Det kan inte jag beskriva här, för det måste beskrivas utifrån
            det enskilda barnets behov - tillsammans med de professionella,
            tillsammans med föräldrarna. Detta resonemang ska leda till:
          </note>
          <note>
            Vad är barnets bästa? Hur löser vi utvecklingen på bästa sätt
            för det enskilda barnet? Men visst finns det ett behov av att
            sprida kunskaper, att stötta kommunerna och att se till att de
            skolor som i dag fungerar väl men som kan bli ännu bättre får
            det professionella stöd som de behöver.
          </note>
          <note>
            Jag kommer att följa den här frågan väldigt noggrant. Jag har,
            liksom jag antar att Sten Tolgfors också har, framför allt barnets
            bästa för ögonen - inte principers genomförande.
          </note>
          <note type="speaker">
            Anf. 58 STEN TOLGFORS (m):
          </note>
          <note>
            Fru talman! Jag välkomnar skolministerns sista uttalande. Det
            kanske innebär att han är beredd att riva upp stängningsbeslutet,
            om det verkligen är barnets bästa som styr och inte principer.
            Det var nämligen det viktigaste för hans företrädare.
          </note>
          <note>
            1. Följer skolministern med till Ekeskolan?
          </note>
          <note>
            2. Anser han att integration är en rätt eller en skyldighet för
            barn med funktionshinder?
          </note>
          <note>
            3. Varför ska vi, för att hjälpa barn i hemkommuner, tvingas
            avveckla specialskolorna?
          </note>
          <note>
            4. Är det inte rimligt att vi ser till att garantera samtliga
            barn med multifunktionshinder de resurser de behöver?
          </note>
          <note>
            Sedan kan jag inte annat än häpna: Två år efter stängningsbeslutet
            vill Thomas Östros utreda vad begreppet visstid innebär. Ni har
            ju drivit igenom en proposition i riksdagen där visstid ska ersätta
            specialskolan, och vi har påpekat i flera år att ingen vet vad
            detta innebär. I dag ger mig Östros rätt: Han vet inte vad visstid
            innebär. Två år efter stängningsbeslutet vet inte regeringen ens
            vad man själv menar med sin egen politik! Vad är det för någonting?
          </note>
          <note>
            Nästa fråga: Varför ska barn med multifunktionshinder nekas rätten
            att gå i skolan läsårsvis med klasskamrater och i en stabil skolmiljö,
            som skolministern och jag gjorde, och hänvisas till visstidsvistelser?
            Många av de barn vi här pratar om är autistiska.
          </note>
          <note>
            Hur kan någon tro att det är lämpligt att flytta ett autistiskt
            barn från hemkommunen till visstidsbesök på Ekeskolan? De har
            ju tvärtom ett alldeles särskilt behov av en långsiktigt trygg
            och stabil miljö där man känner människorna i sin närhet. Barnen
            måste få veta, känna och kunna lita på att de får vara kvar.
          </note>
          <note>
            Dessutom vill jag understryka för skolministern att barnen inte
            ens har rätt till visstidsvistelse, vilket han uppenbarligen inte
            är medveten om. Det beror på hemkommunernas vilja om de vill betala
            eller inte, och där kan en kommunal ekonomi lägga hinder i vägen.
            Kan skolministern i dag ge besked om avgifternas långsiktiga utformning?
            Ingen vet nämligen i dag hur mycket kommunerna kommer att få betala
            för visstidsvistelser.
          </note>
          <note>
            Era argument har faktiskt vederlagts av verkligheten, skolministern.
            Var nu prestigelös och ompröva detta! Och slutligen: Följ med
            mig till Ekeskolan och debattera saken där! Då får skolministern
            pröva om hans argument håller i verkligheten på egen hand.
          </note>
          <note>
            Anf. 59 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag är alldeles övertygad om att vi kan fortsätta
            att utveckla både verksamheten i resurscentret och den viktiga
            verksamhet som finns ute i kommunerna. Sten Tolgfors vill ge intryck
            av att det är integration i den vanliga kommunala skolan som ska
            framtvingas. Så är ju inte fallet. Redan i dag går de allra flesta
            barn i någon typ av särskola, t.ex. träningsskola, och det handlar
            om att utveckla kvaliteten också där.
          </note>
          <note>
            Sedan ser jag resurscentren som väldigt viktiga i att stödja
            barnets utveckling i både ett kortare och ett längre perspektiv,
            men också i att överföra kunskaperna till hemkommunen. Man har
            mycket goda kunskaper på resurscentren som kommer att vara väldigt
            viktiga i den totala utvecklingen av detta i hela landet.
          </note>
          <note>
            Jag menar att vi måste titta närmare på hur vi ska utveckla visstidsplaceringarna.
            Det ingår naturligtvis som ett uppdrag. Men visst kan det göras
            bättre, och visst kan vi göra en översyn för att se hur visstidsplaceringarnas
            roll kan bli viktig i det fortsatta arbetet.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 2001/02:207 om trygghet för barnen
          </note>
          <note>
            Anf. 60 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Yvonne Andersson har frågat mig vilka åtgärder jag
            avser att vidta för att göra det möjligt för kommuner, förskolor
            och skolor att bättre tillgodose barnens trygghetsbehov.
          </note>
          <note>
            Att förskolan och skolan är trygga miljöer är en förutsättning
            för barns utveckling och lärande. I förskolans uppdrag ligger
            att lägga grunden för ett livslångt lärande. Verksamheten ska
            vara rolig, trygg och lärorik för alla barn som deltar. Skolan
            ska sträva efter att vara en levande social gemenskap som ger
            trygghet och vilja och lust att lära.
          </note>
          <note>
            Viktiga förutsättningar för att förskola och skola ska kunna
            leva upp till sina uppdrag i dessa avseenden är att barngrupperna
            har en lämplig sammansättning och storlek och att det finns tillräckligt
            med förskollärare, lärare och annan välutbildad personal runt
            barnen som ser barnen och kan ge dem det stöd de behöver.
          </note>
          <note>
            1990-talets ekonomiska nedskärningar, som inte minst drabbade
            förskolan, fritidshemmet och skolan, har lett till större barngrupper
            och lägre personaltäthet. Även om personalens kompetens och utbildningsnivå
            är hög finns det självfallet en gräns för hur mycket resurserna
            kan minska utan att kvaliteten påverkas negativt.
          </note>
          <note>
            Resurserna till förskola och skola har under de senaste åren
            ökat något, om än långsamt. Hösten 2000
          </note>
          <note>
            hade förskolan 5,4 barn per årsarbetare, vilket är en minskning
            från tidigare år. Skillnaderna är dock stora mellan kommunerna,
            och i vissa fortsätter t.o.m.
          </note>
          <note>
            nedskärningarna. För att få en bättre överblick över läget i
            barnomsorgen har regeringen gett Statens skolverk i uppdrag att
            redovisa en fördjupad studie av barngruppernas storlek i förskola
            och fritidshem som visar variationer mellan och inom kommuner
            under perioden 1990-2002. Med utgångspunkt i den forskning och
            kunskap som finns inom området ska en analys göras av resultaten.
            Uppdraget ska redovisas i mars 2003.
          </note>
          <note>
            Från regeringens sida görs det nu stora satsningar på förskoleverksamheten,
            skolbarnsomsorgen och skolan. De generella statsbidragen till
            kommunerna har ökats, och riktade statsbidrag för maxtaxa, kvalitetssäkring
            och personalförstärkningar har införts.
          </note>
          <note>
            Reformerna om maxtaxa, förskoleverksamhet för barn till arbetslösa
            eller föräldralediga föräldrar och fr.o.m. år 2003 den allmänna
            förskolan innebär att nya grupper av barn får tillgång till förskolan.
            Förskolan har föräldrarnas förtroende, och det är glädjande att
            så många söker sig dit nu när hindren är undanröjda.
          </note>
          <note>
            För att öka personaltätheten i förskoleklassen, skolan och fritidshemmet
            har ett nytt, riktat statsbidrag införts. Bidraget betalades ut
            första gången för läsåret 2001/02 och uppgick då till totalt 1
            miljard kronor. Satsningen kommer att öka successivt under en
            femårsperiod för att slutligen uppgå till 5 miljarder kronor per
            år, som kommer att infogas i det generella statsbidraget som en
            varaktig nivåhöjning. Under de fem åren kommer kommunsektorn totalt
            sett att ha tillförts ca 17,5 miljarder.
          </note>
          <note>
            I anslutning till reformen om maxtaxan har särskilda kvalitetssäkringsmedel
            införts på 500 miljoner kronor om året som är avsedda för personalförstärkningar
            och kompetenshöjning av förskollärare, barnskötare och fritidspedagoger.
          </note>
          <note>
            Dessa mycket omfattande satsningar på förskoleverksamheten, skolbarnsomsorgen
            och skolan kommer att bidra till förutsättningarna för den trygga
            och stimulerande miljö som alla barn behöver för sin utveckling
            och sitt lärande från tidig ålder.
          </note>
          <note>
            Jag beklagar att Kristdemokraterna har gått emot samtliga dessa
            reformer.
          </note>
          <note>
            Då Yvonne Andersson, som framställt interpellationen, anmält
            att hon var förhindrad att närvara vid sammanträdet medgav tredje
            vice talmannen att Erling Wälivaara i stället fick delta i överläggningen.
          </note>
          <note type="speaker">
            Anf. 61 ERLING WÄLIVAARA (kd):
          </note>
          <note>
            Fru talman! Eftersom Yvonne Andersson fått förhinder att närvara
            här i kväll tackar jag för den möjlighet som jag har fått att
            ta emot interpellationssvaret. Jag vill också å Yvonne Anderssons
            vägnar tacka skol- och utbildningsministern för svaret.
          </note>
          <note>
            Mycket av det som står i svaret delar vi. Det är inte alls så,
            som utbildningsministern säger i slutet, att Kristdemokraterna
            är emot detta. Exempelvis vill jag nämna att när det gäller bidraget
            till kommunerna för just skola, vård och omsorg satsar faktiskt
            Kristdemokraterna 4,25 miljarder mer än regeringen under den här
            treårsperioden. Jag vill bara nämna det om skolministern har glömt
            bort det.
          </note>
          <note>
            Kristdemokraterna vill ha valfrihet. Här är det en stor skillnad
            mellan Socialdemokraterna och Kristdemokraterna. Vi vill ha valfrihet
            just för att säkra barnens trygghet i relationer med föräldrar
            och andra vuxna.
          </note>
          <note>
            I förskolan har vi sagt att vi vill ha minigrupper som säkrar
            barnens möjlighet att bli sedda av lärarna.
          </note>
          <note>
            I skolan har vi pläderat för att varje vuxen inte ska ha ansvar
            för fler än 15 elever. Det är inte alls ovanligt i den svenska
            skolan i dag att det är upp till det dubbla per person. Vi vill
            som sagt var ha max 15
          </note>
          <note>
            elever per anställd för att säkra skolbarnens möjlighet till
            vuxenkontakt men också för lärares arbetstillfredsställelse.
          </note>
          <note>
            Sedan undrar jag: Vad menar skolministern med lämpligt antal
            och storlek? Jag skulle vara väldigt glad om skolministern kunde
            precisera lite mer. Hur många barn anser ministern det vara möjligt
            att ha per anställd?
          </note>
          <note>
            Anf. 62 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Kan det vara så att vi just nu skådar ett viktigt
            skifte i politiken i Sverige? Är det så att
          </note>
          <note>
            Kristdemokraterna efter 30 års tveksamhet och ibland aktivt motstånd
            mot förskolan nu vänder och vill satsa än mer resurser på förskolan?
          </note>
          <note>
            Jag har några frågor som jag också vill ha besvarade för att
            det här ska bli en diskussion där vi förstår varandra. Kommer
            Kristdemokraterna att behålla maxtaxan som nu är införd i Sverige?
            Det är en mycket viktig reform som dels innebär en rejäl förstärkning
            av barnfamiljernas hushållsekonomi, dels en möjlighet att komma
            till förskolan på ett helt annat sätt än tidigare. Kommer Kristdemokraterna
            att behålla maxtaxan?
          </note>
          <note>
            Vill ni dessutom satsa ytterligare resurser på förskolan för
            att stärka kvaliteten, dvs. stödja regeringens politik när vi
            nu gör det? Det är finansieringen av maxtaxan, av den allmänna
            förskolan, av arbetslösas och föräldraledigas rätt, men också
            särskilda kvalitetssatsningar på en halv miljard.
          </note>
          <note>
            Hur ska ni då få ihop er familjepolitik? Jag gissar att Kristdemokraterna
            samtidigt vill ha någon typ av vårdnadsbidrag. Ska allt detta
            genomföras handlar det ju om många miljarder ytterligare, dels
            alla de resurser vi nu sätter in i förskolan, omkring 5 miljarder
            inklusive kvalitetssatsningen, dels några ytterligare miljarder
            för ett vårdnadsbidrag eller ett barnomsorgskonto. Jag väntar
            med spänning på konkretionen i Kristdemokraternas förslag när
            det gäller just förskolan.
          </note>
          <note>
            Jag skulle vilja passa på och säga att är det så att ni vänder
            och vill stödja ytterligare statliga satsningar på förskolan,
            så diskutera gärna med oss. Vi ser förskolan som en väldigt viktig
            framtidsfråga, en del av det livslånga lärandet, en fin metod
            att stimulera alla barns utveckling, någonting som vi småbarnsföräldrar
            också sätter väldigt högt. Förskolan får mycket högt betyg i de
            utvärderingar som görs. Knappast någon del av den gemensamma sektorn
            möter sådan uppskattning som förskolan.
          </note>
          <note>
            Om ni inte är beredda att sätta till alla de ytterligare miljarder
            som behövs blir det en svår diskussion.
          </note>
          <note>
            Jag väntar med spänning på det svaret.
          </note>
          <note>
            Jag ser gärna att de stora statliga satsningar vi nu gör, en
            av de största reformer vi har gjort på mycket länge inom utbildningsväsendet,
            med maxtaxa, med allmän förskola, med kvalitetssatsningar på förskolan,
            följs upp i kommunernas arbete så att vi får en väldigt fin utveckling
            av våra förskolor. Det är klart att det är väldigt viktigt att
            vi har en kvalitet i förskolan som tar till vara alla barns utvecklingsmöjligheter.
            Att man får den stimulansen tror jag kommer att betyda väldigt
            mycket när de barnen sedan kommer upp i skolan, inte minst den
            språkliga utveckling som man kan få via förskolan. Men jag är
            nyfiken på att höra om
          </note>
          <note>
            Kristdemokraterna har bestämt sig för att storsatsa ytterligare
            medel på förskolan. Jag menar utöver de drygt 5 miljarder som
            regeringen satsar. Då får vi naturligtvis föra resonemang om det.
          </note>
          <note type="speaker">
            Anf. 63 ERLING WÄLIVAARA (kd):
          </note>
          <note>
            Fru talman! Jag ska inte göra som skolministern, undvika att
            svara på frågan. Jag ställde en enda fråga och så får jag fyra
            eller fem motfrågor. Men jag hoppas att skolministern svarar på
            frågan i nästa inlägg.
          </note>
          <note>
            Frågan lydde: Hur många barn anser ministern det vara möjligt
            att ha per anställd? Vad menar skolministern med lämpligt antal
            och lämplig storlek?
          </note>
          <note>
            Sedan säger skolministern att Kristdemokraterna har bedrivit
            ett aktivt motstånd mot förskolan. Ytterligare odling av en myt.
            Det här är en myt. Men
          </note>
          <note>
            Kristdemokraterna har velat ha fler alternativ, valfrihet för
            föräldrarna att själva välja. Vi vill inte från kristdemokratiskt
            håll bestämma hur Thomas Östros ska ordna sin barnomsorg. Vi vill
            ge Thomas Östros rätten att själv bestämma. Det gör man däremot
            inte från socialdemokratiskt håll. Man subventionerar och lyfter
            fram en enda barnomsorgsform. Det innebär att föräldrarna inte
            har någon valfrihet. Det är som sagt var en myt att Kristdemokraterna
            på något sätt skulle ha motarbetat förskolan, men vi vill ha fler
            alternativ, valfrihet.
          </note>
          <note>
            När det gäller maxtaxan vill jag påpeka att vi inte har sagt
            att vi ska riva upp den. Vi ska ha det här under maxtaxans paraply.
            Men det pågår arbete för att hitta en rättvis fördelning av maxtaxepengarna
            så att inte bara vissa blir delaktiga av dem. I regel är det bara
            rika som blir det. Thomas Östros blir delaktig av dem, men jag
            vet att undersköterskan i Luleå, som i dag betalar 995 kr, inte
            får ett öre i sänkning. Det är faktiskt så. Samtidigt försvårar
            man för dem som har alternativ förskola eller barnomsorg.
          </note>
          <note>
            Thomas Östros säger också att Kristdemokraterna har svängt och
            nu vill satsa mer på skola och förskola. Det har Kristdemokraterna
            gjort hela den tid jag har suttit med i den här riksdagen. Vid
            senaste budgetförhandlingen hade faktiskt Kristdemokraterna
          </note>
          <note>
            4,25 miljarder mer till landets kommuner för skola, vård och
            omsorg än Socialdemokraterna hade i sin budget. Det borde Thomas
            Östros veta, för jag tror att han är så pass påläst. Men det kanske
            är svårt att erkänna det.
          </note>
          <note>
            Vi betror faktiskt kommunpolitikerna att själva avgöra. Vi vill
            inte sticka ut pekpinnar och säga: Där ska ni satsa! Hur mycket
            vet rikspolitikerna i Stockholm om hur läget är uppe i Karesuando
            exempelvis?
          </note>
          <note>
            Anf. 64 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Nej, just det. Kristdemokraterna vill inte peka ut
            att det är skolan vi ska satsa på. Därför har ni sagt nej till
            öronmärkta statsbidrag till skolan, som är regeringens förslag
            och som riksdagen har ställt sig bakom. Wälivaara antydde varför.
            Det kanske inte är skolan man ska satsa på. Det är summan av kardemumman
            i Wälivaaras resonemang.
          </note>
          <note>
            Det blir väldigt spännande att se vad Kristdemokraterna kommer
            fram till. Det låter ändå på Wälivaaras formulering som om maxtaxan
            ska vara kvar som ett slags paraply. Denna mycket populära reform,
            som barnfamiljerna verkligen har ställt sig bakom, törs Kristdemokraterna
            inte gå rakt och klart ut och säga att man skulle avskaffa, men
            undergräva låter det som.
          </note>
          <note>
            Det är alltså inte några nya pengar till förskolan, utan detta
            är att ta från maxtaxepengarna och föra över till ett vårdnadsbidrag.
            Det är min tolkning av det som Erling Wälivaara säger. Då vet
            jag inte vad som händer med den ambition som jag trodde ni hade
            att driva på med ytterligare satsningar på kvaliteten i förskolan.
            Vill ni det så är det välkommet om vi kan föra ett resonemang.
            Om vi får en uppslutning kring förskolan som en av de riktigt,
            riktigt viktiga framtidsfrågorna så är det väldigt bra att föra
            ett resonemang om det.
          </note>
          <note>
            Tidigare har ni talat om att göra ett vårdnadsbidrag som uppgår
            till ungefär 850 kr i månaden. Sedan har ni det som Erling Wälivaara
            kallar för paraply -
          </note>
          <note>
            vad det nu innebär. Den formen kan nog innebära att barnomsorgskostnaderna
            kan öka under det där paraplyet.
          </note>
          <note>
            Vad återstår då av möjligheter och valfrihet?
          </note>
          <note>
            Detta är inte ett bidrag stort nog att leva på. Och ni vill inte
            att man ska komma till barnomsorgen, för ni vill använda de pengarna
            till vårdnadsbidraget.
          </note>
          <note>
            Jag är rädd för att detta kanske inte är den satsning på förskolan
            som jag hade hoppats att ni ville delta i. Den typen av diskussioner
            är naturligtvis oerhört intressanta för socialdemokratin att medverka
            i.
          </note>
          <note>
            Jag tror att förskolan är en av de viktiga framtidsfrågorna,
            inte minst när vi nu också inför en avgiftsfri allmän förskola
            för alla fyra- och femåringar. Det är en reform som också vår
            omvärld tittar mycket intresserat på. Det kom en norsk delegation
            häromveckan, och vi hör många intresserade utrop från EU-kolleger
            som med nyfikenhet ser vad vi gör för att stötta de små barnens
            utveckling. Jag tror att vi ligger väldigt väl till här också
            i förhållande till föräldrarnas känsla av vad som är viktigt.
            Så förstör nu inte maxtaxereformen och reformen om den allmänna
            förskolan, utan fortsätt uppslutningen kring detta! I så fall
            är ni välkomna att diskutera också fortsatta satsningar på förskolan.
          </note>
          <note>
            Avslutningsvis är det viktiga nu att vi får en kvalitetsutveckling
            i vår förskola som vi kan vara glada över. Jag är inte säker på
            att det bäst sker genom att i riksdagen exakt stipulera antalet
            barn, men om vi kan komma överens om förskolans centrala roll
            så får vi resonera också om sådana saker.
          </note>
          <note type="speaker">
            Anf. 65 ERLING WÄLIVAARA (kd):
          </note>
          <note>
            Fru talman! Återigen måste jag tyvärr konstatera att skolministern
            och utbildningsministern vägrar att svara på min fråga. Vad menar
            skolministern med lämpligt antal och storlek? Anser skolministern
            att upp till 30 elever eller barn per anställd är en rimlig nivå?
            Jag skulle gärna vilja ha svar på den frågan -
          </note>
          <note>
            eller kan det möjligen vara så att skolministern inte har någon
            uppfattning i den?
          </note>
          <note>
            Jag börjar tro att ministern har läst vårt budgetförslag dåligt.
            Där framgår de tre områdena klart och tydligt - vård, skola och
            omsorg. På dem vill vi satsa de extra 4,25 miljarderna under kommande
            treårsperiod.
          </note>
          <note>
            När det gäller maxtaxan är Thomas Östros den stora vinnaren.
            Men Thomas Östros barn kan mycket väl bli de stora förlorarna
            tillsammans med undersköterskan, som inte får något som helst
            stöd i maxtaxan.
          </note>
          <note>
            Jag känner inte igen socialdemokratisk politik.
          </note>
          <note>
            Det är moderat politik som ni bedriver i dag! Det är de högavlönade
            som får de stora sänkningarna medan de mindre bemedlade får stå
            där med mössan i hand.
          </note>
          <note>
            Jag beklagar att det är så här.
          </note>
          <note>
            Anf. 66 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Vi ser förskolan som en del av den generella välfärdspolitiken.
            Förskolan är en del av ett livslångt lärande med leken som pedagogisk
            idé och ett fint sätt att utveckla våra barn - ungefär som skolan.
            Jag skulle inte drömma om att i skolan nu införa en avgift som
            skulle göra att man betalade i proportion till sin inkomst så
            att höginkomsttagarna fick betala rejält mycket för att gå i grundskolan.
            Tvärtom är grundskolan en del av det kitt som vi har i samhället.
            Alla ställer upp och betalar för varandras barn, och skolan är
            en viktig del i alla våra barns utveckling.
          </note>
          <note>
            Så ska vi också se på förskolan, inte minst den allmänna förskolan
            som är avgiftsfri för alla fyra- och femåringar. Vi inlemmar den
            i synen på generell välfärd och generell rätt för alla föräldrar
            och alla barn. Jag tycker att det är ett framsteg för välfärdspolitiken.
          </note>
          <note>
            Erling Wälivaara säger nej till öronmärkta bidrag till skolan.
            Vi tillför drygt 17 miljarder kronor under de kommande åren för
            att möjliggöra anställning av ungefär 15 000 lärare och andra
            specialister i skolan.
          </note>
          <note>
            Vi gör det för att få fler lärare i barngrupperna och i ungdomsgrupperna,
            för det är så viktigt att det finns gott om kvalificerad personal
            som kan hjälpa och stötta barnen. Det är den konkreta politiken.
          </note>
          <note>
            Kristdemokraterna säger nej till ett öronmärkt stöd till skolan.
            Man gör det därför att man gör bedömningen att det kanske inte
            är där som man vill satsa framöver. Dessutom ska ju Kristdemokraterna
            samverka med det mycket stora parti som vill dra undan 15 miljarder
            kronor från kommunerna. Vad återstår efter en förhandling, Erling
            Wälivaara, med ett parti som vill minska kommunernas verksamhet
            med 15 miljarder kronor? Ni kanske får igenom att den minskar
            med bara 12 miljarder eller med 10 miljarder, men inte är det
            barnen i skolan som kommer att få det bättre med en sådan typ
            av politik.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 2001/02:208 om utomhuspedagogik
          </note>
          <note>
            Anf. 67 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Yvonne Andersson har frågat mig vad jag avser att
            göra så att fler barn får möjlighet att lära i utomhusmiljö.
          </note>
          <note>
            Ansvarsfördelningen på skolområdet innebär att staten formulerar
            övergripande mål och resultatkrav medan kommunen har det direkta
            ansvaret för verksamhetens bedrivande. Det finns inte några hinder
            i skolförfattningarna för att bedriva undervisning utomhus. Kommuner
            och andra skolhuvudmän har således i dag alla möjligheter att
            lägga in sådana inslag i utbildningen.
          </note>
          <note>
            Jag anser att frågan om lärande i utomhusmiljö hänger nära samman
            med frågan om fysisk aktivitet och rörelse. Flera undersökningar
            visar att barn och unga rör sig mindre och att övervikten ökar.
            Det måste betraktas som mycket angeläget att på olika sätt stimulera
            till ökad rörelse och fysisk aktivitet inom skolan. Att förlägga
            undervisning utomhus är ett naturligt sätt att få barn och ungdomar
            att röra sig mer i skolan. Jag håller också med Yvonne Andersson
            om att undervisningsinslag utomhus i många fall kan ha goda pedagogiska
            effekter. Andra argument som ofta förs fram till stöd för utomhuspedagogiken
            är minskad risk för vissa allergier och goda möjligheter till
            undervisning i miljökunskap.
          </note>
          <note>
            Regeringen står bakom flera satsningar för att stimulera till
            ökad fysisk aktivitet i skolan. Bland dessa kan nämnas det fysiska
            aktivitetsår, benämnt
          </note>
          <note>
            Sätt Sverige i rörelse 2001, som Folkhälsoinstitutet på uppdrag
            av regeringen genomförde under föregående år. Ett av fokusområdena
            för denna satsning var barn och ungdomar i skolan. Inom ramen
            för detta håller en ny nationell kursplan i utomhuspedagogik på
            att tas fram. Kursen ska vända sig till personal verksam i förskolan
            och skolan och arbetet ska baseras på aktuell kunskap om människans
            relation till olika fysiska miljöer. Syftet är att skapa mer rörelseintensiva
            lärmiljöer i alla skolans ämnen.
          </note>
          <note>
            Regeringen har även anslagit medel från Allmänna arvsfonden till
            olika utvecklingsprojekt. Ett exempel på detta är det s.k. Bunkefloprojektet
            som är ett hälsoprojekt i samverkan mellan föreningslivet och
            skolan. Eleverna i Bunkeflo har fysisk rörelse på schemat varje
            dag och i projektet studeras vilken inverkan detta har på socialt
            beteende, studieresultat m.m. Inom ramen för detta projekt har
            det även startat ett nätverk som syftar till att ta till vara
            och sprida positiva effekter av en ökad fysisk aktivitet i skolan.
          </note>
          <note>
            Regeringen kommer att fortsätta arbetet med att stimulera till
            lokal utveckling när det gäller barns och ungdomars fysiska aktivitet
            och rörelse i skolan. En positiv effekt av detta är förhoppningsvis
            att användandet av utomhuspedagogik ökar. Jag vill också betona
            att det är av central betydelse att fysisk aktivitet och rörelse
            är integrerade i hela skoldagen och inte bara sker inom ramen
            för ämnet idrott och hälsa.
          </note>
          <note>
            Ansvaret för en skolas pedagogiska inriktning vilar helt på skolan
            själv och på skolans huvudman. Jag anser det viktigt att det finns
            ett rikt utbud av pedagogiska profiler på olika skolor så att
            föräldrar och barn i så stor utsträckning som möjligt har möjlighet
            att välja en inriktning som passar deras intressen och behov.
          </note>
          <note>
            Då Yvonne Andersson, som framställt interpellationen, anmält
            att hon var förhindrad att närvara vid sammanträdet medgav tredje
            vice talmannen att Erling Wälivaara i stället fick delta i överläggningen.
          </note>
          <note type="speaker">
            Anf. 68 ERLING WÄLIVAARA (kd):
          </note>
          <note>
            Fru talman! Också nu tackar jag för att jag får vara här och
            ta emot interpellationssvaret eftersom
          </note>
          <note>
            Yvonne Andersson inte har möjlighet att närvara i kväll. Jag
            tackar också ministern för svaret. Vi delar många av de åsikter
            som framkommer i det här svaret också.
          </note>
          <note>
            Utomhuspedagogiken är nästan självklar när det gäller miljö och
            idrott. Men när det gäller andra ämnen kan en stor del av undervisningen
            också ske i naturliga miljöer, t.ex. biologi, historia och t.o.m.
          </note>
          <note>
            matematik. Jag ska inte föra en lång debatt här. Men vore det
            inte lämpligt, skolministern, att utreda möjligheterna till utomhuspedagogik
            i översynen av läroplanen?
          </note>
          <note type="speaker">
            Anf. 69 WILLY SÖDERDAHL (v):
          </note>
          <note>
            Fru talman! Det här är en fråga som ligger mig väldigt varmt
            om hjärtat. För tre och ett halvt år sedan var jag naturskolelärare
            i Sölvesborgs kommun.
          </note>
          <note>
            I svaret säger utbildningsministern att det inte finns några
            hinder i skolförfattningen för att bedriva utomhuspedagogik. Det
            är riktigt. Skolförfattningen ger tvärtom mycket goda möjligheter
            till detta. Flera kommuner har också utnyttjat det, och jag kommer
            som sagt från en sådan.
          </note>
          <note>
            I svaret tar utbildningsministern upp det positiva sambandet
            mellan utomhuspedagogik och fysisk aktivitet. Men utomhuspedagogik
            handlar ju också om så mycket annat, som Erling Wälivaara sade.
            Det finns ett 60-tal naturskolor i landet. De är organiserade
            i någonting som kallas för Naturskoleföreningen.
          </note>
          <note>
            De sysslar med utomhuspedagogik och är lite experter på det.
            De har en devis som talar om att lära in ute.
          </note>
          <note>
            Man börjar med upplevelser. Man ska uppleva med alla sina sinnen.
            När man gör det upptäcker man någonting. Man upptäcker sambanden
            och blir förundrad. Man kan bli fantastiskt förundrad över hur
            fin en vitsippa är eller att en groda kan hoppa så långt.
          </note>
          <note>
            Det ger frågor, och det ger också en lust att vilja lära mer.
            Där kommer nästa steg. Då söker man efter förståelsen och undrar
            varför gör den det och varför händer detta.
          </note>
          <note>
            Genom att arbeta på detta sätt får varje barn en insikt och en
            ekologisk förståelse. När man har fått insikten vill man också
            börja göra någonting och påverka. Det är bl.a. därför jag står
            här nu. Det blir resultatet av min insikt i de här frågorna. Därför
            undrar jag hur utbildningsministern ser på dessa övriga aspekter
            av utomhuspedagogik.
          </note>
          <note>
            Anf. 70 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Efter Willy Söderdahls inlägg tror jag att vi alla
            känner oss lite övertygade om det här faktiskt är en bra idé,
            men jag tror inte att någon av oss vill reglera den centralt.
            Men att använda utomhusmiljön för att stimulera elevers intresse
            för många olika ämnen tror jag är en väldigt god idé. Jag är inte
            beredd att centraldirigera detta men ser gärna att den här typen
            av verksamhet utvecklas framöver.
          </note>
          <note type="speaker">
            Anf. 71 WILLY SÖDERDAHL (v):
          </note>
          <note>
            Fru talman! Jag tackar för det positiva svaret att utbildningsministern
            ser att det finns möjligheter i detta. Naturskolorna jobbar inte
            bara med miljöundervisning och det som jag nu försökte beskriva,
            utan i denna verksamhet är man samtidigt inne på gruppdynamik.
            Vad är det som händer i en grupp när man har dem ute i naturen?
            Det är helt annat än det som händer inne i skolsalen. Man kan
            jobba med samarbete och könsroller på ett mycket naturligt sätt.
            De barn som inte hävdar sig i skolsalen kan få visa framfötterna
            och göra saker som ingen trodde att de kunde
          </note>
          <note>
            - på gott och ont ibland tänkte jag säga.
          </note>
          <note>
            Dessutom är naturskolorna mycket delaktiga i fortbildning av
            personalen dels när man har grupperna ute, dels i ren personalutbildning.
            Jag vet att de också är aktiva där högskolorna och lärarutbildningarna
            finns. Dessa lärocentrum utnyttjar ofta att naturskolan finns
            i närheten och kommer ut med lärarkandidaterna. Det är också positivt.
          </note>
          <note>
            Jag tror inte heller att man ska centraldirigera detta. Jag vill
            lyfta fram att de här resurserna finns.
          </note>
          <note>
            Hur utnyttjar vi dem för att de ska komma fler till del än bara
            de kommuner som nu har nappat på detta?
          </note>
          <note>
            Hur kan man utnyttja den resurs som faktiskt finns i landet i
            den nationella kursplan som man tar fram i utomhuspedagogik?
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 2001/02:209 om fristående skolor
            på konfessionell grund
          </note>
          <note>
            Anf. 72 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Carina Hägg har frågat om jag avser att ta initiativ
            till en översyn av statsbidragen till konfessionella skolor och
            vilka åtgärder jag vill vidta för att man ska kunna värdera en
            konfessionell skolas värderingar och undervisning utifrån det
            öppna samhällets perspektiv samt vilka åtgärder jag vill vidta
            för att man ska kunna avslå ansökan om statsbidrag med anledning
            av att man anser att skolan inte kommer att ge eleverna tillräckliga
            kunskaper i ämnen som den offentliga skolan gör vad gäller att
            forma och utbilda unga människor till kritiskt tänkande och medvetna
            medborgare.
          </note>
          <note>
            En principiell utgångspunkt i propositionen Fristående skolor
            m.m. (prop. 1995/96:200) är att den grundläggande utbildningen
            för alla barn och ungdomar ska vara likvärdig samt att alla skolor,
            oavsett huvudman, ska ha jämförbara ekonomiska villkor för att
            garantera elevernas rätt till en likvärdig utbildning av hög kvalitet.
          </note>
          <note>
            I syfte att åstadkomma likvärdiga ekonomiska villkor har regeringen
            i propositionen Fristående skolor (prop. 2001/02:35) lämnat förslag
            dels till förtydliganden av de nuvarande bidragsbestämmelserna,
            dels till nya bidragsvillkor för fristående särskolor och för
            fristående gymnasieskolor. Enligt vad jag har erfarit kommer riksdagen
            att besluta om propositionen den 20 mars. Därför kan jag inte
            se något hållbart motiv för att nu göra en översyn av rätten till
            offentliga bidrag för konfessionella skolor.
          </note>
          <note>
            Sverige har ingått flera internationella överenskommelser och
            har bl.a. åtagit sig att respektera föräldrars rätt att tillförsäkra
            sina barn en uppfostran och undervisning som står i överensstämmelse
            med föräldrarnas religiösa och filosofiska övertygelse. Sedan
            den 1 januari 1995 gäller den europeiska konventionen angående
            skydd för de mänskliga rättigheterna och de grundläggande friheterna
            som lag i Sverige.
          </note>
          <note>
            Enligt 2 kap. 23 § regeringsformen (RF) får inte lag eller annan
            föreskrift meddelas i strid med Sveriges åtaganden på grund av
            konventionen. Ett krav på att undervisningen vid en fristående
            skola ska vara ickekonfessionell torde inte vara förenligt med
            Sveriges internationella åtaganden.
          </note>
          <note>
            Enskildas och organisationers rätt att grunda och driva skolor
            förutsätter dock att undervisningen vid dessa skolor svarar mot
            de minimikrav som har ställts upp från det offentligas sida. Fristående
            skolor ska, på samma sätt som offentliga skolor, bygga på demokratisk
            grund och präglas av demokratiska värderingar, öppenhet, tolerans
            samt saklighet och allsidighet.
          </note>
          <note>
            9 kap. 2 § skollagen (1985:1100) anger som ett villkor för att
            en fristående grundskola ska godkännas att skolan ska svara mot
            de allmänna mål och den värdegrund som gäller för utbildning inom
            det offentliga skolväsendet. Motsvarande villkor gäller för att
            en fristående gymnasieskola ska förklaras ha rätt till bidrag.
          </note>
          <note>
            I förarbetena till dessa bestämmelser sägs bl.a. att i en fristående
            skola med konfessionell profil måste undervisningen i religionskunskap,
            men även utbildningen i övrigt, bedrivas under iakttagande av
            läroplanens krav på saklighet och allsidighet, öppenhet för skilda
            uppfattningar, tolerans samt möjligheter till personliga ställningstaganden.
          </note>
          <note>
            Den omständigheten att en skola har en konfessionell profil får
            inte inkräkta på sakligheten och allsidigheten i utbildningen.
            En fristående skola ska i realiteten vara öppen för skilda uppfattningar,
            hävda de grundläggande värden som anges i skollagen och läroplanerna
            samt klart ta avstånd från det som strider mot dessa värden. Undervisningen
            får inte i något ämne vara indoktrinerande eller tendentiös. Elevens
            rätt till en saklig och allsidig undervisning av god kvalitet
            kan aldrig underordnas föräldrarnas rätt att välja en undervisning
            som överensstämmer med deras religiösa eller filosofiska övertygelse.
          </note>
          <note>
            Ärenden om godkännande av fristående skolor som motsvarar grundskolan
            eller särskolan prövas av
          </note>
          <note>
            Statens skolverk, Skolverket. Ärenden om rätt till bidrag för
            sådana skolor samt för fristående gymnasieskolor eller gymnasiesärskolor
            prövas likaså av
          </note>
          <note>
            Skolverket.
          </note>
          <note>
            Ett annat villkor för att Skolverket ska godkänna en fristående
            grundskola respektive förklara en fristående gymnasieskola berättigad
            till bidrag är att skolans utbildning ger kunskaper och färdigheter
            som till art och nivå väsentligen svarar mot de kunskaper och
            färdigheter som motsvarande skolform inom det offentliga skolväsendet
            ska förmedla.
          </note>
          <note>
            Skollagen anger att godkännandet ska återkallas för en fristående
            grundskola som inte uppfyller kraven för godkännande och att rätten
            till bidrag ska återkallas för en fristående gymnasieskola i motsvarande
            fall.
          </note>
          <note>
            Genom att fristående skolor ska godkännas för vanlig skolplikt
            respektive förklaras ha rätt till offentligt bidrag ställs de
            under tillsyn av Skolverket och ska delta i den nationella uppföljning
            och utvärdering som Skolverket bedriver. På så sätt tillförsäkras
            det allmänna insyn i verksamheten vid fristående skolor. Tillsynen
            avser framför allt hur skolorna uppfyller skollagens och läroplanens
            krav samt om skolan når målen för utbildningen.
          </note>
          <note>
            Skollagen med förarbeten (prop. 1995/96:200) ger
          </note>
          <note>
            Skolverket en fast grund för att i sin tillsyn noga kontrollera
            en fristående skolas förhållningssätt till läroplanens värdegrund
            och allmänna mål.
          </note>
          <note>
            Det är av central betydelse att alla föräldrar med förtroende
            ska kunna skicka sina barn till skolan, förvissade om att barnen
            inte blir ensidigt påverkade.
          </note>
          <note>
            Föräldrar måste kunna lita på att skolans undervisning är saklig
            och allsidig. Jag förutsätter att Skolverket är uppmärksamt och
            skarpt i sin tillsyn när det gäller undervisningens kvalitet samt
            de värden som förmedlas och företräds i verksamheten.
          </note>
          <note type="speaker">
            Anf. 73 CARINA HÄGG (s):
          </note>
          <note>
            Fru talman! Jag tackar statsrådet för svaret, även om jag så
            här långt inte känner mig nöjd med det svar som jag har fått.
            Jag hoppas att jag i replikform kan få bättre och konkretare svar
            på mina frågeställningar.
          </note>
          <note>
            Den kommunala skolan i Sverige garanterar att alla barn har samma
            rättigheter till utbildning. Det är detta demokratisk-humanistiska
            synsätt som präglar vårt land. Det är angeläget att barn med olika
            sociala och kulturella förutsättningar ges möjligheter att gå
            i skolan tillsammans. Fristående skolor kan utgöra ett komplement
            till den kommunala skolan, men de får inte bidra till att förstärka
            sociala och kulturella skillnader i samhället.
          </note>
          <note>
            Fristående skolor kan tillföra erfarenheter i den befintliga
            skolverksamheten. Ny pedagogik är ett exempel. Men många fristående
            skolor bygger på konfessionell grund och kommer därmed att inte
            att stå för ett synsätt där skolan ska vara öppen för alla oavsett
            bakgrund och religion. Detta innebär att dessa skolor strider
            mot viktiga delar i det som vi anser vara en rättighet för de
            barn som växer upp i Sverige.
          </note>
          <note>
            Jag vill mena att själva grunden till att ta initiativ till att
            starta en konfessionell friskola är just att man inte vill att
            barnen ska få del av en allsidig undervisning. Man vill snäva
            in barnens sfär. Till det ska läggas att det här ofta handlar
            om barn som lever i en trosgemenskap med levnadsregler i hemmet
            och på fritiden. Det blir sedan även så att man möter denna ensidiga
            miljö också i skolan. Under hela uppväxten kommer man då aldrig
            i kontakt med barn från familjer med andra trosinriktningar, ideologier
            eller uppfattningar i största allmänhet.
          </note>
          <note>
            Det är min fasta övertygelse från min egen uppväxt och från andras
            erfarenheter att det just under uppväxtåren är så oerhört viktigt
            för att kunna acceptera andra människor i framtiden, att man möts,
            bryter åsikter och lär sig att acceptera varandra. Jag kan inte
            se att konfessionella skolor fyller de krav som vi i övrigt har
            i samhället. Jag kan inte heller finna att det på något sätt skulle
            finnas ett konventionskrav att ge fristående skolor statligt stöd.
            Däremot tror jag att det är oerhört viktigt att de skolor som
            vi har är öppna mot olika trosinriktningar och att de känner sig
            välkomna. Den dialogen bör finnas, och det bör finnas möjligheter
            till såväl bönerum som andaktsrum.
          </note>
          <note>
            Jag ska ställa ytterligare en konkret fråga. Jag har sedan jag
            ställde min interpellation blivit kontaktad av människor som känner
            att det i fristående konfessionella skolor finns en dragkamp mellan
            styrelsen och rektorn. Den professionella ledningen och styrelsen
            har ofta konflikter sinsemellan, och man känner att det inte är
            tillräckligt uppstramat och uppreglerat för att få bästa möjliga
            funktion i skolorna.
          </note>
          <note>
            Min utgångspunkt är att man inte ska ha denna typ av skolor med
            statsbidrag, men jag tycker ändå att det är viktigt att man tar
            vara på den kritik som framförs mot att reglerna inte är utformade
            på bästa sätt.
          </note>
          <note>
            Jag läser i svaret att statsrådet inte ser någon grund för att
            göra en översyn. Jag tycker att det finns en grund för en sådan.
            Först och främst är frågan om konfessionella skolor oerhört oerhört
            lite belyst. Jag har försökt ta upp den sedan jag kom in i riksdagen
          </note>
          <note>
            1995, och jag har hela tiden känt att det finns oerhört lite
            av kunskap. Ser man på bakgrundsmaterial kring barns situation
            i de mest slutna samfunden - man talar här om en hel skala av
            religionsinriktningar -
          </note>
          <note>
            finner man att det är oerhört litet.
          </note>
          <note>
            Man pekade i utredningen I god tro på behovet av ett kunskapscentrum.
            Denna utredning har inte föranlett några åtgärder från regeringens
            sida. Jag kan inte heller se att man på annat sätt har skaffat
            sig den kunskapsgrund som skulle behövas för Skolverkets utvärderingar,
            för tillståndsgivningsprocessen och för oss politiker. Det behövs
            här en kunskap som jag hoppas att statsrådet kan svara mig på
            hur man tänker bygga upp, så att vi kanske kan ha en mer konstruktiv
            debatt framöver och kan fatta bättre beslut.
          </note>
          <note>
            Anf. 74 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Den viktiga utgångspunkten för mig är skollag, läroplaner
            och de mål och riktlinjer som finns. De gäller inte bara de kommunala
            skolorna utan också fristående skolor, även sådana av konfessionell
            art.
          </note>
          <note>
            Detta innebär att Skolverket har en central roll i att utvärdera,
            följa upp och utöva sin tillsynsverksamhet för att se till att
            de värden som skollag och läroplan förmedlar också överförs i
            skolan. Det handlar inte minst om ett kritiskt granskande arbetssätt,
            om allas lika värde, om demokrati och mänskliga rättigheter samt
            om kunskap byggd på vetenskaplig grund. Jag menar att detta är
            Skolverkets centrala uppgift.
          </note>
          <note>
            Det är riktigt att det inte finns någon internationell konvention
            som förbinder oss att ge statsbidrag. Däremot finns det internationella
            konventioner som binder oss att erkänna konfessionella skolor,
            så att man också fullgör skolplikt där. Jag menar dock att vi
            genom att involvera skolor på detta sätt också har större möjligheter
            att få den öppenhet och den relation som behövs för att vi ska
            vara säkra på att utbildningen också bedrivs enligt de värderingar
            och principer som jag inledningsvis nämnde. Det är därför viktigt
            att de finns med i ett sammanhang där Skolverket har möjlighet
            att utöva sin tillsyn.
          </note>
          <note>
            När det gäller frågan om fristående skolor ligger det nu en proposition
            på riksdagens bord, och den diskuteras just nu i utbildningsutskottet.
            Vi menar att det behövs en uppstramning av villkoren för att få
            rättvisa villkor mellan kommunala skolor och fristående skolor.
            Jag menar att denna proposition och det förarbete som är gjort
            till den är tillfyllest i det här läget, men jag förutsätter att
            Skolverket fortsätter med sitt arbete att aktivt och engagerat
            utöva tillsynsarbetet också för de konfessionella skolorna.
          </note>
          <note type="speaker">
            Anf. 75 CARINA HÄGG (s):
          </note>
          <note>
            Fru talman! Jag tackar även för detta svar, även om jag inte
            heller denna gång är nöjd. Jag skulle vilja ha en kommentar till
            de konflikter som ofta uppstår mellan styrelsen i fristående skolor
            och deras rektor och professionella utövare. Finns det några tankegångar
            kring detta?
          </note>
          <note>
            Jag vill också ställa en annan fråga till statsrådet
          </note>
          <note>
            Östros, nämligen på vilken kunskapsgrund man har gett fristående
            konfessionella skolor deras tillstånd.
          </note>
          <note>
            Vad vet man om barn som växer upp inte minst i de utsatta grupperna,
            de slutna samfunden? Vad vet man om deras uppväxt och deras möjligheter
            till självständiga livsval när det gäller tro och livsinriktning?
            Var finns den kunskapen? Jag har sökt den men inte kunnat få den,
            och jag har inte heller sett att det är någon kunskapsuppbyggnad
            på gång.
          </note>
          <note>
            Statsrådet talade vidare om Skolverkets roll. Min erfarenhet
            från de år som jag har haft kontakt med det är att det finns oerhört
            liten kunskap om just detta.
          </note>
          <note>
            Man är säkert kunnig på andra områden men inte på det här. Man
            har ofta inte ens haft kunskap om att det finns konfessionella
            skolor. När jag har berättat att en skola har fått tillstånd på
            den och den grunden och frågat vilken uppföljning man har när
            man blivit kontaktad av oroliga föräldrar och andra i närmiljön
            har man inte haft kännedom om detta. Där har funnits ett oerhört
            kunskapsgap.
          </note>
          <note>
            Det har inte heller funnits metoder för hur man ska ta ställning
            till frågor om värdegrunden. Det är kanske lättare att kontrollera
            om lärarna har rätt utbildning och kan räkna osv. Vi har en bättre
            tradition på att följa upp detta, men när det gäller konfessionella
            skolor har man såvitt jag har kunnat erfara inte motsvarande kunskap.
            Detta oroar mig väldigt mycket mot bakgrund av att tillstånden
            för den här typen av skolor ökar så kraftigt som är fallet. Vi
            har inte kontroll över detta. Det är också viktigt att man ser
            till att följa de jämställdhetsregler som vi försöker att arbeta
            efter i vårt samhälle.
          </note>
          <note>
            Statsrådet talar om att involvera dessa skolor i det allmänna
            skolsystemet eller hur nu orden föll. Jag har sett detta på ett
            annat sätt. Jag tycker att det är oerhört viktigt att vi involverar
            alla barn och att alla föräldrar ska känna sig välkomna i den
            allmänna skolan. Vi ska öppna dörren för de dialogerna, inte göra
            en särlösning för dem som har olika trosuppfattningar. Nu har
            man öppnat dörren för en helt annan samhällslösning än vad vi
            traditionellt har haft.
          </note>
          <note>
            Om vi ser tillbaka på vår historia finner vi att konflikter och
            skiljaktigheter om vad som är att betrakta som de viktigaste värdena
            inom skolans område har förekommit sedan det förra seklets början.
          </note>
          <note>
            Det finns väldigt många historiska paralleller till den dagsaktuella
            debatten om konfessionella skolor och om vissa religiöst influerade
            inslag i skolans undervisning och miljö. Vi har alltså oerhört
            mycket att lära av hur vi har hanterat det här historiskt, men
            nu har vi helt plötsligt valt en helt annan lösning.
          </note>
          <note>
            Det handlar inte om att inkludera detta i den allmänna skolan,
            utan det är i stället att skära av den länk som ändå har visat
            sig så framgångsrik. Jag är alldeles övertygad om att vi hade
            haft ett annat samhälle i dag om vi hade gjort ett annat vägval
            när vi diskuterade utifrån att vi fick väldigt många kristna frikyrkor
            som någon gång i seklets början ställde krav på att ha egna skolor
            därför att de inte kände sig inkluderade i den allmänna skolans
            religionsundervisning. Vi löste det då genom dialog och genom
            att öppna upp till föräldrarna. Vi hittade lösningar. På samma
            sätt tycker jag att vi ska välja väg också i dag:
          </note>
          <note>
            att inkludera de barn som har föräldrar som har andra krav på
            att trosuppfattningar ska inkluderas i skolan.
          </note>
          <note>
            Vi ska vara öppna, men vi ska inte exkludera de barnen från gemensamma
            erfarenheter.
          </note>
          <note>
            Jag skulle önska lite mer svar på detta.
          </note>
          <note>
            Anf. 76 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag menar att det är Skolverket som i sin tillsyns-
            och granskningsverksamhet har den strategiska uppgiften att värdera
            den utbildning som pågår även i den konfessionella skolan. Det
            är klart att det är Skolverkets ansvar att hela tiden också följa
            med i kunskapsutvecklingen och att ha välutbildade tjänstemän
            på området som kan bidra till den granskningen. Det förutsätter
            att Skolverket, om man behöver, också förstärker sin kunskap om
            detta.
          </note>
          <note>
            I den proposition som nu ligger på riksdagens bord föreslår också
            regeringen att kommunen får ett ansvar för att även inkludera
            fristående skolor i sin granskning och uppföljningsverksamhet.
            Det är ett förslag som jag tror är viktigt, för kommunerna utvecklar
            ju nu sitt arbete med att följa upp och vidareutveckla kvaliteten
            i skolan. Kommunerna har ju ett ansvar för alla barn i kommunen
            och för att de får en bra skolgång. Det skulle vara ett bra sätt
            att också inkludera de fristående skolorna i det här arbetet.
            Det tror jag i sig skulle kunna bidra till en fin kvalitetsutveckling
            också i de fristående skolorna. Den propositionen ligger på riksdagens
            bord.
          </note>
          <note type="speaker">
            Anf. 77 CARINA HÄGG (s):
          </note>
          <note>
            Fru talman! Jag kan konstatera att statsrådet så här långt har
            gett mig rätt i att det inte finns något konventionskrav på att
            vi ger statsbidrag till den typ av skolor som vi diskuterar här.
          </note>
          <note>
            Däremot har jag inte fått svar på andra frågor som jag har ställt,
            och en ytterst viktig fråga som jag har tagit upp under de år
            jag har funnits här i riksdagen är ju behovet av kunskap. Jag
            har inte fått någon redovisning av att det finns någon kunskapsuppbyggnad
            om situationen för barn som växer upp i slutna samfund och även
            befinner sig i den miljön under skoltid.
          </note>
          <note>
            Där finns det ju belagt i en tidigare utredning att det finns
            ett behov av kunskap, och jag tycker att innan man går vidare
            borde man också se till att den kunskapen finns samlad i samhället
            och att de myndigheter som ska följa upp de här skolorna har den
            kunskapen för att kunna göra rätta bedömningar.
          </note>
          <note>
            Sedan är det oerhört viktigt att vi också, utöver den konvention
            som statsrådet har pekat på, tittar på barnkonventionen. Vad säger
            barnkonventionen om barnens egen rätt till att välja religiös
            inriktning och på andra sätt göra självständiga livsval? Denna
            viktiga konvention, barnkonventionen, finns inte nämnd här i statsrådets
            svar, och det tycker jag är beklagligt.
          </note>
          <note>
            Än en gång: Jag tycker att det är oerhört viktigt att vi en gång
            för alla bestämmer oss för att det behövs mer kunskap. Vi har
            inte den någonstans i samhället, och den finns inte hos dessa
            myndigheter. Det är bra att det finns förhoppningar om att man
            ska kunna göra en bättre uppföljning framöver, men då måste vi
            också ta ansvar för att ge dem redskapet. I dag finns inte det.
            Vi vet att man har gjort en kritisk granskning och kommit fram
            till att bl.a. Livets Ords skola har en väldigt auktoritär inriktning,
            och man har kritiserat den skolan även på andra punkter. Men det
            här är ett undantag, att man har tagit tag i en fråga på det sättet.
          </note>
          <note>
            Det finns flera andra skolor där det också har funnits anledning
            till att kritiskt granska hur undervisningen sker, men vi har
            inte sett den aktiviteten från Skolverkets sida än.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 2001/02:215 om idrotten i skolan
          </note>
          <note>
            Anf. 78 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Kent Olsson har frågat mig vilka åtgärder jag avser
            vidta för att öka antalet timmar i ämnet idrott och hälsa samt
            för att metodutveckla ämnet så att alla elever deltar i undervisningen.
          </note>
          <note>
            Jag håller med Kent Olsson om att den ökande övervikten och minskade
            fysiska aktiviteten bland barn och unga är ett folkhälsoproblem.
            Det är en fråga som måste uppmärksammas och diskuteras av hela
            samhället, även om skolan har en central roll i sammanhanget.
          </note>
          <note>
            Beträffande tiden för ämnet så är det i grundskolan bara svenska
            och matematik som har mer tid till sitt förfogande än ämnet idrott
            och hälsa. I gymnasieskolan är det av kärnämnena bara svenska
            och svenska som andraspråk som har en större omfattning än idrott
            och hälsa. Den kurs, Idrott och hälsa B, som tidigare ingick som
            karaktärsämneskurs på vissa studieinriktningar erbjuds nu alla
            elever inom ramen för det individuella valet. Det innebär att
            B-kursen nu finns tillgänglig för en större del av eleverna i
            gymnasieskolan.
          </note>
          <note>
            Jag anser det vara av största vikt att elevers fysiska aktivitet
            prioriteras i skolan. Det är emellertid hög tid att nu även ta
            vara på de breda utvecklingsmöjligheter som finns med nuvarande
            ordning och att nå den stora grupp elever som har hög frånvaro
            i ämnet.
          </note>
          <note>
            Regeringen står bakom flera satsningar som ska stimulera till
            lokal utveckling vad gäller möjligheterna och elevers lust till
            fysisk aktivitet i skolan. Här kan bl.a. nämnas anslåendet av
            medel från Allmänna arvsfonden till lokala utvecklingsprojekt.
            Det mest kända exemplet på ett sådant projekt är kanske Bunkefloprojektet,
            vilket Kent Olsson känner till. Med stöd av regeringen håller
            man där nu på att bygga upp ett nätverk för att hjälpa andra skolor
            att komma i gång med liknande projekt. Över 900 skolor i hela
            landet har hittills anmält intresse för att få vara med i detta
            nätverk.
          </note>
          <note>
            Regeringen har även tagit initiativ till inrättandet av ett nationellt
            resurscentrum med syfte att utveckla och stimulera barns och ungas
            attityder till fysisk aktivitet. Centrumet ska på olika sätt stimulera
            skolor till att göra elever mer fysiskt aktiva, såväl under skoltid
            som fritid.
          </note>
          <note>
            Beträffande metodutveckling i ämnet är det, i linje med den ansvarsfördelning
            som finns på skolområdet, något som i första hand kontinuerligt
            ska ske lokalt i kommuner och skolor. För att stödja denna utveckling
            står regeringen emellertid bakom flera initiativ. Här kan nämnas
            att inom ramen för det fysiska aktivitetsår, Sätt Sverige i rörelse,
            som Folkhälsoinstitutet på regeringens uppdrag anordnade 2001,
            så bedrivs ett projekt benämnt Idrottslärarperspektivet som ska
            belysa idrottslärarens framtida yrkesroll utifrån pågående skolutvecklingsprocesser.
            Dessutom har Statens skolverk i 2002 års regleringsbrev fått i
            uppdrag att utvärdera och analysera undervisningen i ämnet idrott
            och hälsa samt att utvärdera i vilken utsträckning eleverna deltar
            i och fullföljer utbildningen. Skolverket ska analysera orsaker
            till bristande måluppfyllelse samt hur undervisningens uppläggning
            påverkar elevernas inställning till ämnet och förståelse för behovet
            av fysiska aktiviteter.
          </note>
          <note>
            Detta visar att regeringen på olika sätt stöder och stimulerar
            det lokala arbetet med att utveckla fysisk aktivitet bland barn
            och unga. Min bedömning är att det är rätt metod för att nå nödvändiga
            positiva effekter på området ute i de lokala verksamheterna.
          </note>
          <note type="speaker">
            Anf. 79 KENT OLSSON (m):
          </note>
          <note>
            Fru talman! Jag är medveten om att som ny på sin post har ministern
            inte hunnit sätta sig in i allt som sker på skolans område, även
            om vi har haft en del av detta tidigare. Samtidigt hade det ju
            nu funnits en strålande chans att visa att ministern har tänkt
            till och har en hel del nya idéer. Ta chansen och se detta problem
            som vi verkligen har i skolan av i dag!
          </note>
          <note>
            Ministern svarar ju egentligen inte på min fråga.
          </note>
          <note>
            Jag frågade: "Vilka åtgärder avser utbildningsministern vidta
            för att öka antalet timmar i idrott och hälsa i skolan?" Jag får
            ett välmenande svar om att det är viktigt med idrott i skolan,
            men ingenting om att öka antalet timmar över huvud taget.
          </note>
          <note>
            Men hur är då situationen? Låt mig citera, för att sätta in ministern
            i ämnet lite grann, vad RF:s förre ordförande sade: "Snurrigt
            minska tiden för idrottsämnet på gymnasiet" är rubriken. "Under
            hela 90-
          </note>
          <note>
            talet har forskare, läkare, lärare, myndigheter och inte minst
            idrottsrörelsen fört fram kritiska synpunkter till
          </note>
          <note>
            Utbildningsdepartementet, riksdag och regering om nedmonteringen
            av idrottsämnet i skolan. Därför är det helt snurrigt att man
            nu tar bort idrottsämnet som obligatorisk B-kurs på natur- och
            samhällsvetenskapsprogrammen." Detta säger som sagt var Riksidrottsförbundets
            ordförande Arne Ljungqvist i en kommentar till innehållet i den
            nya kursplanen.
          </note>
          <note>
            Den nya kursplanen innebär "totalt sett en reducering av ämnet
            idrott och hälsa i gymnasieskolan, säger Arne Ljungqvist och tillägger:
            Friheten att välja idrottsämnet för den som önskar löser inte
            problemet.
          </note>
          <note>
            Det är de elever som saknar idrottsintresse och därmed inte väljer
            idrottsämnet som drabbas. Den utveckling vi redan ser mot ett
            hälsomässigt a- respektive b-lag bland våra gymnasister kommer
            att ytterligare påskyndas. Vid en europeisk jämförelse av idrottsämnet
            i skolan för några år sedan låg Sverige näst sist i statistiken.
            Med det nu framlagda förslaget försämras bilden ytterligare. Det
            hela är pinsamt, avslutar Arne Ljungqvist." Efter att för någon
            vecka sedan talat med den nuvarande RF-ordföranden kan jag garantera
            att hans åsikter i ämnet inte är annorlunda.
          </note>
          <note>
            Som ministern kanske har sett har det varit en artikelserie i
            Aftonbladet under ett antal dagar. I en av rubrikerna står: Vi
            är näst sämst i Europa. Man gör sedan en jämförelse med vad som
            händer i resten av
          </note>
          <note>
            Europa. Låt mig läsa lite grann: Svenska elever har i genomsnitt
            tre timmar mindre idrott i dag per vecka än för 74 år sedan.
          </note>
          <note>
            Jag kan gå vidare med vad som står i Aftonbladet.
          </note>
          <note>
            Nu får det vara nog, skriver man i en stor rubrik i förra veckan.
            Det är stora svarta ord som är lika otäcka att läsa varje gång.
            Hjärt- och kärlsjukdomar, cancer, benskörhet, fetma, skadade rörelseorgan,
            diabetes och depressioner. Det handlar om sjukdomar vi redan ser
            spår av. Det handlar om risker på sikt.
          </note>
          <note>
            Det handlar om svenska barn och ungdomar som i dag rör sig alldeles
            för lite.
          </note>
          <note>
            Jag hade hoppats att ministern här från talarstolen skulle säga
            att han verkligen ser allvaret i detta. Jag tror att ministern
            ser allvaret. Men han måste också se det på det viset att han
            säger: Nu gör jag någonting.
          </note>
          <note>
            Ministern har nu en unik chans. Det är första gången som vi talar
            om idrottsämnet i denna kammare. Nu finns chansen för ministern
            att säga: Jag tar till mig det.
          </note>
          <note>
            Det kan ministern säga till den svenska idrottsrörelsen och alla
            lärare. Alla talar om att det nu måste till fler timmar. De behövs
            inte för ministerns och min skull utan för ungdomarnas skull.
            Jag hoppas att kunna få det svaret i nästa inlägg från ministern.
          </note>
          <note>
            Anf. 80 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Kent Olsson tar chansen. Jag har också hunnit träffa
            andra innan denna interpellationsdebatt som argumenterar för andra
            ämnen, Kent Olsson.
          </note>
          <note>
            Saken är inte så enkel att vi säger: Låt oss öka antalet timmar
            inom idrott. Det finns en opinion också kring andra ämnen. För
            regeringen, och till syvende och sist också för riksdagen, handlar
            det om att göra en ganska besvärlig avvägning. Kent Olsson är
            klockren i sin argumentation. Men jag möter också andra klockrena
            argumentationer.
          </note>
          <note>
            I de internationella jämförelserna blir det lite missvisande.
            Det räknas i fyrtiominuterspass. I Sverige beskriver vi vår skolverksamhet
            i heltimmar. Det är ganska stor procentuell skillnad mellan 40
            minuter och 60 minuter. Fullt så illa kommer vi inte ut. Däremot
            har Kent Olsson helt rätt i den problemställning han tar upp.
            Barn och ungdomar rör sig för lite.
          </note>
          <note>
            Jag är alldeles övertygad om att vi behöver en samverkan med
            idrottsrörelsen och andra engagerade aktörer för att komma ifrån
            den situationen och få en trend med mer av rörelse bland barn
            och ungdomar.
          </note>
          <note>
            Men så enkelt som att öka antalet timmar i gymnastik är det inte.
            Vi har dessutom en frånvaro från elever som i dag inte uppskattar
            gymnastiken fullt ut. Det är kanske de som allra mest skulle behöva
            den. Jag tror inte att det är så enkelt. Låt mig föra resonemanget
            med olika aktörer om hur vi kan stärka barns och ungdomars lust
            att röra sig.
          </note>
          <note type="speaker">
            Anf. 81 KENT OLSSON (m):
          </note>
          <note>
            Fru talman! Visst har ministern nu chansen. Det är inte så att
            jag tycker att problematiken är enkel. Som gammal lärare vet jag
            själv att det är ett antal olika ämnen som ska rymmas. Men vi
            är nog ganska överens om att detta är ett område där situationen
            är katastrofal.
          </note>
          <note>
            Visst går det att öka antalet timmar. Ministern var själv inne
            på förut att det drabbar framför allt elever från miljöer där
            man inte är van att röra sig. Det drabbar elever i form av att
            de lär sig på ett sämre sätt.
          </note>
          <note>
            Låt mig ge ett par exempel till. Man kan konstatera att många
            barn i dag, som jag skrev i min interpellation, aldrig har varit
            andfådda. De tror att det är farligt. Pojkar som ska bli byggjobbare
            kan inte balansera på ett ben mer än i två sekunder. Flickor på
            vårdinriktade utbildningar som förväntas göra tunga lyft saknar
            den bål- och bukstyrka som ryggen kräver och klarar inte att göra
            en enda sit-up.
          </note>
          <note>
            Det är en situation som är oerhört bekymmersam.
          </note>
          <note>
            Vi måste på något sätt öka antalet timmar i ämnet så att vi får
            eleverna att komma till lektionerna. Detta ser jag som ett oerhört
            stort dilemma. Vi är överens om att elever kommer att få bekymmer
            i sin vuxna framtid om de inte rör sig på rätt sätt.
          </note>
          <note>
            Vi har minskat antalet timmar i gymnastik och idrott i skolan.
            Det är detta som är problemet. Man kan kanske diskutera internationella
            jämförelser. Från regeringen har man en åsikt och från oppositionen
            har man alltid en annan när man läser dem. Men även om vi gör
            den skillnaden kan vi konstatera att vi har få timmar idrott i
            den svenska skolan. Det hoppas jag att ministern och jag kan vara
            överens om.
          </note>
          <note>
            Detta är ett problem. När alla läkare, lärare och i stort sett
            all svensk press och alla svenska idrottsmän är eniga kan knappast
            ministern stå som den ende på barrikaden och säga: Jag har rätt
            och alla andra har fel i den här situationen. Jag är ståndaktig.
            Vi ska inte ha fler timmar idrott i skolan, eftersom det blir
            så besvärligt.
          </note>
          <note>
            Visst är det besvärligt! Jag är medveten om att det blir besvärligt
            att rucka på en timme här och en timme där. Visa nu det modet!
            Tala om att det genomgående vid de diskussioner och alla de kontakter
            ministern har haft har visat sig att detta är ett av de stora
            problemen för svenska elever och svensk framtid. Vi behöver ha
            mer idrott i skolan.
          </note>
          <note>
            Det har ministern nu chansen att klara av. Jag hoppas att inte
            bara få en diskussion där ministern säger: Jag har förståelse
            för det Kent Olsson säger.
          </note>
          <note>
            Jag har förståelse för hur det är. Vi ska metodutveckla här,
            och vi ska metodutveckla där. Ta nu chansen och säg: Jag kommer
            åtminstone att gå tillbaka till departementet och undersöka om
            det finns möjligheter att utöka antalet idrottstimmar.
          </note>
          <note>
            Det kan vara någonting. Jag hade inte några förhoppningar att
            ministern skulle säga något annat.
          </note>
          <note>
            Men han kan åtminstone säga om det kommer en utredning. Det brukar
            i varje fall vara något.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 2001/02:180 om
          </note>
          <note>
            Nationella insatsstyrkans framtid
          </note>
          <note>
            Anf. 82 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Ragnwi Marcelind har frågat mig när jag avser att
            verkställa det beslut som fattades i riksdagen om en överflyttning
            av Nationella insatsstyrkan till Rikspolisstyrelsen. Hon har också
            frågat vilka åtgärder jag avser att vidta för att tillgodose vad
            utskottet har anfört i beslutet om insatsstyrkans funktion och
            arbetsuppgifter.
          </note>
          <note>
            Den 4 december förra året beslutade riksdagen att bifalla justitieutskottets
            förslag beträffande regeringens budgetproposition för år 2002.
            Beslutet innebär att Nationella insatsstyrkan ska vara att betrakta
            som en förstärkningsresurs liknande Rikskriminalpolisen och helikopterverksamheten.
            Insatsstyrkan ska organisatoriskt flyttas från Polismyndigheten
            i Stockholms län till Rikspolisstyrelsen. Beslutet innebär också
            att beslutsunderlag ska upprättas vid Rikspolisstyrelsen när insatsstyrkan
            ska användas. Underlaget ska redovisas vid behov. Detaljutformningen
            och polisiära bedömningar i övrigt ska enligt riksdagens beslut
            ankomma på Rikspolisstyrelsen.
          </note>
          <note>
            Arbetet med att genomföra de av riksdagen beslutade förändringarna
            pågår i Regeringskansliet. I
          </note>
          <note>
            arbetet ingår bl.a. att undersöka vilka följdeffekter förändringarna
            får.
          </note>
          <note type="speaker">
            Anf. 83 RAGNWI MARCELIND (kd):
          </note>
          <note>
            Fru talman! Jag är oerhört besviken över det svar som jag har
            fått på min interpellation, Thomas
          </note>
          <note>
            Bodström. Svaret är undvikande, intetsägande och ger inget som
            helst svar på mina två mycket konkreta frågor. Jag uppfattar dessutom
            bristen på svar som lite respektlös både mot Nationella insatsstyrkan
            och mot mig som frågeställare. Jag kan inte tolka detta på annat
            sätt än att justitieministern varken vet eller vill ta reda på
            hur landets viktigaste polisresurs mot grov kriminalitet ska organiseras.
          </note>
          <note>
            Får jag påminna justitieministern om att i de förarbeten som
            gjordes för nästan 15 år sedan, och som låg till grund för skapandet
            av styrkan, utreddes fördelar respektive nackdelar med Nationella
            insatsstyrkans hemvist. I ett stort antal utredningar har det
            ältats fram och tillbaka om var Nationella insatsstyrkan ska ligga,
            om den ska sortera under Rikspolisstyrelsen eller ej m.m. Därför
            kan jag bara inte förstå eller acceptera att justitieministern
            försöker att undvika att svara på mina frågor med hänvisning till
            att frågan är under utredning - bl.a. om vilka följdeffekter förändringarna
            får. Det här har utretts tillräckligt,
          </note>
          <note>
            Thomas Bodström. Nu är det hög tid att sluta att utreda och börja
            agera. Beslutet från den 4 december måste omedelbart genomföras.
          </note>
          <note>
            Får jag också påminna ministern om att i riksdagsbeslutet som
            fattades den 4 december framgår det att en flytt av styrkan ska
            ske snarast. Det är något som varken ministern eller regeringen
            verkar ha uppmärksammat.
          </note>
          <note>
            Vet justitieministern om att medan hans departement ägnar sig
            åt utredningar och - som jag upplever det - förhalar frågan, ägnar
            sig - enligt uppgift -
          </note>
          <note>
            länspolismästaren i Stockholm åt att konsekvent vingklippa styrkan
            och dess operativa kapacitet? På så sätt får den myndighetens
            dåliga ekonomi återverkningar på en nationell resurs.
          </note>
          <note>
            Känner justitieministern till och, i så fall, accepterar justitieministern
            att Nationella insatsstyrkan för budgetåret 2002 fått sin driftsbudget
            sänkt med 30 %?
          </note>
          <note>
            Enligt uppgift ska länspolismästaren ha ålagt Nationella insatsstyrkan
            sidoarbetsuppgifter som tidigare har åvilat polisen i Stockholms
            län. Detta äventyrar direkt både riksdagens och regeringens beslut
            om att styrkan i alla lägen ska vara tillgänglig för antiterrorverksamhet.
            Vidare ska det ha beslutats om att minska styrkans numerär i stället
            för att t.ex. som i Norge öka numerären. I ett läge då de andra
            nordiska länderna ökar resurserna och avsätter mer personal till
            sina nationella insatsstyrkor stryper vi vår egen nationella insatsstyrkas
            verksamhet. Hur tänker regeringen? Hur tänker justitieministern
            efter det som har hänt den 11 september?
          </note>
          <note>
            Jag talade med Norges justitieminister för några dagar sedan,
            och han berättade att deras agerande är precis tvärtemot vad Sverige
            gör i dag. Jag tror mig också veta att Sveriges justitieminister
            är en av de få justitieministrarna i världen som inte har besökt
            sin insatsstyrka efter den 11 september och som inte ens har bemödat
            sig om att tala med sin antiterrorpolis.
          </note>
          <note>
            Thomas Bodström, det här är oerhört allvarligt.
          </note>
          <note>
            Det är ett ansvar som åläggs justitieministern. Jag förutsätter
            att regeringen respekterar riksdagsbeslutet och skyndsamt för
            över styrkan till Rikspolisstyrelsen och att styrkans övriga behov
            snarast tillgodoses. Det borde ligga i allas intresse.
          </note>
          <note type="speaker">
            Anf. 84 GUNNEL WALLIN (c):
          </note>
          <note>
            Fru talman! Terrorism var orsaken till bildandet av den nationella
            styrkan för ett antal år sedan. Vi vet att vilken dag som helst
            kan vad som helst hända. Det gäller att vara förberedd och inte
            behöva göra snabba, ogenomtänkta akututryckningar.
          </note>
          <note>
            Därför är det viktigt att visa att det går att genomföra det
            beslut som fattades i kammaren i början av december snabbt och
            effektivt. Det poängterades i beslutet att detta skulle ske snarast.
            Det finns alla möjliga underlag. Frågan är undersökt på alla håll.
          </note>
          <note>
            Fler undersökningar behövs inte. Möjligtvis skulle en budgetgenomgång
            behöva göras för att överföra rätt mängd pengar mellan de olika
            kostnadsställena, men det är en rent budgetteknisk sak.
          </note>
          <note>
            Jag kan instämma i det som Ragnwi Marcelind har sagt om att polisledningens
            arbete i Stockholms län inte följer de intentioner som framgick
            av beslutet från december. Man är väl medveten om vilka beslut
            som har fattats. Att driftsbudgeten har skurits ned med 30 % är
            mycket. Styrkan har minskats från 56
          </note>
          <note>
            till 53 personer, trots att man ser hur situationen ser ut.
          </note>
          <note>
            Vi kan se på situationen vid flygplatserna och hur många som
            sysselsätts där. Men om det verkligen skulle hända någonting,
            vad har vi då att ta till?
          </note>
          <note>
            Det har inträffat ett antal incidenter i Sverige där man har
            haft lov att använda Nationella insatsstyrkan.
          </note>
          <note>
            Befogenheten har ökat i omfattning. Men man har inte tagit till
            styrkan därför att den har kostat för mycket. Man har blivit fakturerad,
            och man har tyckt att det har varit för dyrt. Därför har man avstått.
          </note>
          <note>
            Pengarna finns inte i budgetarna.
          </note>
          <note>
            Detta är en av orsakerna till att jag har varit med och drivit
            frågorna, dvs. att vi ska ha en expertstyrka i
          </note>
          <note>
            Sverige som med sin speciella kunskap snabbt kan rycka in vid
            olika tillfällen. Man ska inte behöva betala för dessa resurser.
            Det förhindrar en användning av denna kapacitet.
          </note>
          <note>
            Jag blir lite orolig när jag hör att man inom
          </note>
          <note>
            Stockholmsdistriktet rustar upp piketstyrkan i stället för att
            använda sig av Nationella insatsstyrkan. Den ska naturligtvis
            även fortsättningsvis gå att använda i
          </note>
          <note>
            Stockholm men även runtom i hela landet.
          </note>
          <note>
            Den nationella insatsstyrkan ska ligga under
          </note>
          <note>
            Rikspolisstyrelsen, precis som helikopterverksamheten osv. Det
            gäller att tydliggöra riktlinjerna och använda styrkan på bästa
            sätt så att den blir en resurs för hela Sverige. Det är olyckligt
            med den tidigare passusen där styrkan har legat under Stockholmsdistriktet.
            Vi ser i facit vad resultatet blir. Det är precis vad vi har befarat
            när vi tidigare har agerat i frågan.
          </note>
          <note type="speaker">
            Anf. 85 ALICE ÅSTRÖM (v):
          </note>
          <note>
            Herr talman! Justitieministerns svar på interpellationen sade
            i stort sett ingenting. Det hade varit rimligare att få en tydligare
            förklaring på vad som ska utredas, hur långt man har kommit och
            vilka tankebanor som finns.
          </note>
          <note>
            Vänsterpartiet har vid tidigare tillfällen kommit överens med
            regeringen om att låta styrkan ligga kvar under Stockholmsmyndigheten
            på det villkoret att de problem som fanns gällande styrkans utrustning,
            hur styrkan användes och att styrkan skulle bli en resurs för
            hela landet skulle lösas.
          </note>
          <note>
            När Vänsterpartiet den 4 december valde att gå ihop med de borgerliga
            partierna för att flytta styrkan, byggde detta på de faktiska
            omständigheterna. Man hade inte under de två år man hade haft
            på sig lyckats genomföra några större förbättringar för styrkan.
          </note>
          <note>
            Vi i Vänsterpartiet har ansett styrkan viktig när man efter den
            11 september i många olika lägen har pratat om terroristbekämpning.
            Vi har sett hur man runt om i Europa, och även i den svenska regeringen,
            har varit beredd att ta långtgående steg när det gäller att bekämpa
            terrorism. Detta har skett utan att det egentligen har varit någon
            större debatt i riksdagen eller att vi har haft någon större möjlighet
            att påverka den lagstiftning vi har ställt oss bakom för att bekämpa
            terrorism.
          </note>
          <note>
            Man har instiftat en styrka för att kunna bekämpa terrorism.
            Att regeringen i det läget inte omedelbart skapar en fungerande
            enhet och genomför de beslut som vi här i riksdagen faktiskt har
            fattat är anmärkningsvärt. Att man inte ens kan tala om hur långt
            man har kommit, hur man tänker och inom vilken tidsram man har
            tänkt flytta styrkan tycker vi är oerhört anmärkningsvärt.
          </note>
          <note>
            Detta är någonting som påverkar hela landet. Vi ser att fler
            och fler länsmyndigheter upplever mer organiserad brottslighet
            och fler allvarliga incidenter.
          </note>
          <note>
            För att kunna möta detta har länsmyndigheterna försökt skapa
            sina egna små insatsstyrkor, eftersom man av kostnadsskäl inte
            har haft fullständig tillgång till den nationella insatsstyrkan
            och dess kompetens. De små styrkorna har inte alls den kompetens
            som insatsstyrkan har.
          </note>
          <note>
            Det tar dessutom resurser från det vanliga arbetet.
          </note>
          <note>
            Vi ser hur bekämpandet av vardagsbrottsligheten och närpolisen
            drabbas därför att man tar på sig dessa uppgifter ute på de olika
            länsmyndigheterna. Det anser vi vara ett fruktansvärt slöseri
            med resurser.
          </note>
          <note>
            Vi anser att det är viktigt med en upprustning av
          </note>
          <note>
            Nationella insatsstyrkan. Vi måste se till att styrkan hamnar
            under RPS så fort som möjligt. En tydlig beslutsgång innebär att
            det blir lättare att få insyn i verksamheten. Vi kan se när det
            fattas beslut om att använda styrkan. Samtidigt som vi ska ha
            en elitkompetens är det oerhört viktigt att man känner att man
            har en demokratisk insyn och kontroll, och att man kan följa beslutsgångarna
            när styrkan används.
          </note>
          <note>
            Hittills har ingen tydligt kunnat ta på sig ansvaret för när,
            hur och i vilka sammanhang styrkan har använts. Det anser vi vara
            en av orsakerna till att det också är viktigt att flytta styrkan.
          </note>
          <note>
            Vi hoppas verkligen att regeringen ska respektera riksdagsbeslutet
            och så snabbt som möjligt flytta styrkan, så att vi kan få en
            slagkraftig insatsstyrka.
          </note>
          <note>
            Anf. 86 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Riksdagens beslut från den 4 december ska självklart
            respekteras. Det är också därför arbetet påbörjades omedelbart.
          </note>
          <note>
            Men det finns en motsättning. Det är som alla tre interpellanterna
            säger: Det ska bli så bra som möjligt.
          </note>
          <note>
            Det är ingen tvekan om att vi alla är av den uppfattningen. Det
            är otroligt viktigt att vi får en insatsstyrka som på alla sätt
            är perfekt utrustad och skickad att utföra sina svåra uppgifter.
            Då kan man inte hasta fram.
          </note>
          <note>
            Arbetet pågår; det kan jag försäkra er om. Så fort vi säkert
            vet hur lång tid det tar kommer vi att meddela det. Men låt mig
            påminna om att det har gått två månader. Under den tiden har det
            varit jul- och nyårshelg. Att vi ska kunna ge besked nu tycker
            jag är lite väl mycket att begära. Samtidigt är det ni säger om
            de svårigheter som är förknippade med flytten alldeles riktigt.
          </note>
          <note>
            Jag kan försäkra er att arbetet pågår. Det är självklart regeringens
            uppfattning att det ska bli så bra som möjligt, och vi ska uppfylla
            kraven på att flytten ska ske snarast.
          </note>
          <note type="speaker">
            Anf. 87 RAGNWI MARCELIND (kd):
          </note>
          <note>
            Herr talman! Jag blir bara ännu mer konfunderad.
          </note>
          <note>
            Jag är ledsen, Thomas Bodström.
          </note>
          <note>
            Thomas Bodström säger att arbetet sattes i gång omedelbart. Var
            och av vilka har arbetet satts i gång?
          </note>
          <note>
            Senast den 17 januari kände enligt uppgift varken rikspolischefen
            eller länspolischefen till några som helst förhandlingar eller
            samtal med departementet.
          </note>
          <note>
            Jag undrar var detta arbete har satts i gång.
          </note>
          <note>
            Justitieministern säger att man självklart vill ha en bra nationell
            insatsstyrka. Men det är ju det vi har haft! Den håller på att
            gå sönder därför att styrkans existens har ifrågasatts under flera
            år av högt uppsatta politiker både inom departementet och inom
            länspolisorganisationen och Länspolisstyrelsen. Det är inte konstigt
            om männens kraft avtar eller om de drar sig till andra arbeten,
            eftersom de hela tiden är ifrågasatta.
          </note>
          <note>
            Justitieministern säger att det måste ta tid om det ska bli bra.
            Vad är det som måste ta tid? Tar det tid att minska styrkans driftbudget,
            försämra arbetsförhållandena eller att sätta männen att utföra
            skräpjobb, där deras kompetens inte på något sätt tillvaratas?
            Är det detta som man behöver tid för, Thomas
          </note>
          <note>
            Bodström?
          </note>
          <note>
            Jag vill inte anklaga Thomas Bodström. Jag tror att detta är
            en gammal prestigefråga som Thomas
          </note>
          <note>
            Bodström har fått ta över, trots att han kanske inte har någon
            uppfattning om hur det ser ut i Nationella insatsstyrkan eller
            hur det har varit under dessa år.
          </note>
          <note>
            Gunnel, Alice och jag vet hur ärendet ända sedan
          </note>
          <note>
            1998, när vi började interpellera om denna fråga för att få till
            stånd en förändring, har förhalats. Vi vet hur det har argumenterats
            och hur styrkan har hanterats.
          </note>
          <note>
            Man har fått försämrad utrustning, mindre träningstid, sämre
            lokaler och sämre arbetsförhållanden.
          </note>
          <note>
            Ingen har tyckt att vi behöver en sådan styrka, för vi drabbas
            inte av terrordåd. Men helt plötsligt, den
          </note>
          <note>
            11 september, förändrades hela världen, och alla utom Sverige
            började tänka om. Vi började strama åt och strypa resurserna till
            en av de styrkor som är viktigast om vi ska kunna bemöta terrordåd
            liknande dem som skedde den 11 september.
          </note>
          <note>
            Jag skulle vilja fråga justitieministern om han kan ta på sitt
            ansvar att det vid ett eventuellt terrordåd i
          </note>
          <note>
            Sverige inte finns en aktiv, välutrustad, vältränad och motiverad
            nationell insatsstyrka att sätta in därför att regeringen och
            polisen i Stockholms län, bl.a., har låtit prestige gå före förnuft
            i en för svenska folket så avgörande och viktig fråga.
          </note>
          <note>
            Jag skulle verkligen önska att Thomas Bodström gav ett bättre
            svar än han gjorde alldeles nyss i egenskap av justitieminister.
            Man kan inte skylla på juluppehåll, t.ex., när allting redan är
            klart. Det är bara att besluta om att föra över styrkan till Rikspolisstyrelsen
            och se till att den får arbeta utifrån de riktlinjer som har diskuterats
            så länge. Polisen i Stockholms län kan ändå genom den historiska
            satsning som just nu görs få de resurser den behöver för att klara
            sig.
          </note>
          <note>
            Jag förstår att det bakom alltihop ligger ett behov hos polisen
            i Stockholms län att få använda sig av
          </note>
          <note>
            Nationella insatsstyrkan. Det märkliga är att man aldrig har
            velat använda styrkan som nationell insatsstyrka. Man vill använda
            männen till patrullering i bilar, bevakning och transport av pengar.
            Jag tycker att de är för välutbildade för det, och det hoppas
            jag att också justitieministern inser. Jag hoppas att han kan
            ge lite bättre svar än vad han har gjort hittills.
          </note>
          <note type="speaker">
            Anf. 88 GUNNEL WALLIN (c):
          </note>
          <note>
            Herr talman! Man ska inte hasta fram, utan göra det ordentligt.
            Det ska man göra, men man kan ändå få fart på processen om man
            vill. Jag tycker att det är viktigt att vara rädd om det vi har
            och ge möjligheter att använda dessa resurser på bästa sätt. Det
            brukar annars vara så att man får puffa på för att få resurserna
            i den riktning man vill, men här gäller det människor som vill
            göra någonting och som vill göra någonting bra, men som inte får
            göra det. Det är inte så lätt att förklara.
          </note>
          <note>
            Vi behöver den Nationella insatsstyrkan i den situation som vi
            befinner oss i - mer än någonsin.
          </note>
          <note>
            Vi har diskuterat frågan om utrustning tidigare här i kammaren.
            Det är viktigt att man har utrustning och möjligheter att träna
            på så sätt att man kan bibehålla funktionen.
          </note>
          <note>
            Drar man ned driftsbudgeten med 30 % vill man inte att verksamheten
            ska fortsätta. Jag tycker att det är fel signal. Jag tycker att
            det är allvarligt.
          </note>
          <note>
            Det är viktigt att man har en dialog. Det har fattats beslut.
            Då ska man ha en dialog och lyssna på vad de inblandade vill,
            och försöka göra det bästa av situationen.
          </note>
          <note>
            Jag kan tänka mig att det hade blivit mer fart om det hade inträffat
            en incident. Då hade det kvittat om det hade varit nyår eller
            jul. Då hade det minsann kommit i gång. Man kan inte skylla på
            detta, och man kan inte skylla på att frågan inte är utredd.
          </note>
          <note>
            Handla snabbt, och låt oss få en nationell insatsstyrka som kan
            göra ett bra jobb och som vi kan känna oss trygga med här i Sverige.
          </note>
          <note type="speaker">
            Anf. 89 ALICE ÅSTRÖM (v):
          </note>
          <note>
            Herr talman! Justitieminister Thomas Bodström!
          </note>
          <note>
            Jag vill också att den här styrkan blir så bra som möjligt. Det
            tror jag att vi alla är helt överens om. Men det jag inte kan
            förstå är varför vi ska acceptera att man nedrustar den kompetens
            som finns, varför man ser till att det blir en flykt från Nationella
            insatsstyrkan när den inte får något gehör utan snarare hela tiden
            utsätts för att den inte får utföra sitt jobb.
          </note>
          <note>
            När man från länsmyndigheten sänker driftsbudgeten - det är ju
            ett av de beslut som har fattats efter det här - är det en mycket
            tydlig signal till insatsstyrkan om att den nu faktiskt får bära
            konsekvenserna av att vi här i riksdagen har haft mage nog att
            vilja flytta på den. Det är någonting som vi tycker är fullständigt
            oacceptabelt.
          </note>
          <note>
            Det jag inte kan förstå är varför man behöver utreda så mycket.
          </note>
          <note>
            När vi för två år sedan gjorde upp med regeringen, med Thomas
            Bodströms företrädare, var resultatet faktiskt att Rikspolisstyrelsen
            skulle ta ett mycket starkare grepp om styrkan. Den skulle få
            sin egen budget. Rikspolisstyrelsen skulle ansvara för att styrkan
            skulle få den utrustning som den skulle ha och för att den skulle
            kunna användas i hela landet.
          </note>
          <note>
            Rikspolisstyrelsen tog på sig den uppgiften i överenskommelsen
            för två år sedan. Sedan har man inte skött det speciellt bra.
            Men jag förutsätter faktiskt att
          </note>
          <note>
            Rikspolisstyrelsen redan när vi fattade beslutet här i riksdagen
            satte sig in i den här problematiken och redan då tog på sig en
            del av det här ansvaret och inte skulle lämna över det till länsmyndigheten.
          </note>
          <note>
            Efter de här två åren borde man ju vara förberedd inom RPS på
            att snabbt ta in styrkan under RPS för att sedan fatta beslut
            om hur man ska kunna utrusta den och göra den så bra som möjligt.
            Låt den inte gå under innan något beslut har fattats!
          </note>
          <note>
            Anf. 90 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Det är riktigt att jag inte har varit med sedan
            1998, men det känns, ärligt talat, inte riktigt som att det är
            jag som har drabbats av prestigen.
          </note>
          <note>
            Jag har ingen som helst anledning att inte sträva efter att det
            här ska ske på allra bästa sätt. Det är självklart. Det är flytten
            i sig som innebär att det blir ett annat sätt att agera på.
          </note>
          <note>
            Sedan är vi alldeles överens om vikten av att jobba mot terrorism,
            att det behövs osv. Men i polisförordningens 2 kap. 17 § står
            det också att styrkan får användas i annan polisverksamhet om
            det kan ske med hänsyn till huvuduppgiften.
          </note>
          <note>
            Nu är det en annan situation, och vi måste göra det bästa av
            situationen. Det här behöver inte ta särskilt lång tid; det är
            jag fullt medveten om. Men vi måste ändå göra det så att det blir
            så bra att vi har en nationell insatsstyrka som kan utföra sitt
            jobb på bästa sätt och som också kan användas vid sidan av den
            nationella insatsstyrkans verksamhet.
          </note>
          <note>
            Och, som sagt, det har gått två månader, och arbetet pågår. Det
            kommer inte att dröja länge innan det här är klart, men jag kan
            inte säga någon exakt tidpunkt nu. Jag vill inte lova någon tid
            som jag är inte säker på att jag kan hålla.
          </note>
          <note type="speaker">
            Anf. 91 RAGNWI MARCELIND (kd):
          </note>
          <note>
            Herr talman! Det finns ännu ett frågetecken för mig.
          </note>
          <note>
            Justitieministern säger att det är så oerhört viktigt att styrkan,
            enligt den här paragrafen, också kan användas till annan verksamhet.
            Men såvitt jag vet har åtminstone sju län under hösten begärt
            hjälp och förstärkning av Nationella insatsstyrkan, men de har
            inte kunnat få det därför att det har kostat så mycket pengar.
            De här länen har backat när de har fått höra talas om vad det
            blir för konsekvenser. Bara för några veckor sedan var det ett
            allvarligt kidnappningsdrama då man också ville ha Nationella
            insatsstyrkan till hjälp, men tyvärr fick länet backa därför att
            det inte fanns pengar att betala med.
          </note>
          <note>
            Vi vill att den här styrkan, precis som vi har sagt från det
            att styrkan kom till, ska vara en nationell resurs. Och det är
            det den blir om den läggs under
          </note>
          <note>
            Rikspolisstyrelsen, och den kan vara en resurs för våra län när
            det gäller att ta hand om de här extremt svåra situationerna,
            som våra vanliga poliser inte har träning för. Då kan de kanske
            i högre grad vara de här närpoliserna, som försvinner alltmer.
          </note>
          <note>
            Sedan kan jag inte annat än notera att justitieministern sade
            att det inte finns någon som helst anledning att inte sträva efter
            att det här ska bli så bra som möjligt. Jag hoppas att alla hörde
            det, och jag vill se det i protokollet i morgon. Tack för det,
            Thomas
          </note>
          <note>
            Bodström! Detta ska jag påminna om ett antal gånger tills jag
            ser att vi verkligen har rott det här i hamn och att det har blivit
            så bra som möjligt för den nationella insatsstyrkan.
          </note>
          <note>
            Därmed har jag sista ordet i den här frågan och tackar för debatten.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 2001/02:199 om ersättning till polisen
            i Västra Götaland
          </note>
          <note>
            Anf. 92 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Cecilia Magnusson har frågat om jag avser att tillse
            att polismyndigheten i Västra Götaland ersätts för de kostnader
            som uppstod i samband med
          </note>
          <note>
            EU-toppmötet i Göteborg.
          </note>
          <note>
            Jag är medveten om att kravallerna i Göteborg var av ett slag
            vi aldrig tidigare varit med om. Polisinsatsen var därför extraordinär
            och även förenad med stora kostnader. Jag har förståelse för att
            insatsen inneburit en stor belastning på myndighetens ekonomi.
          </note>
          <note>
            Regeringens ansvarsområde är dock de resurser som tilldelas polisen
            som helhet. Som jag svarade
          </note>
          <note>
            Cecilia Magnusson den 23 januari gör nu regeringen den största
            satsningen på polisen någonsin. Under budgetperioden fram t.o.m.
            2004 höjs polisens anslagsram med nästan 2 miljarder kronor utöver
            prisoch löneomräkningen. Den stora satsningen kommer att ge fler
            poliser och större resurser för att förebygga och bekämpa brott.
            Fler civila specialister ska anställas. Satsningen på att utveckla
            den lokala polisen -
          </note>
          <note>
            närpolisreformen - ska fullföljas.
          </note>
          <note>
            Nu bedrivs polisutbildning såväl vid Polishögskolan i Solna som
            i Umeå och Växjö. Enligt Rikspolisstyrelsens bedömning bör resurstillskotten
            göra det möjligt att utbilda så många poliser att det 2004
          </note>
          <note>
            finns 17 000 poliser.
          </note>
          <note>
            Den stora satsning som regeringen har gjort på polisen har lett
            till att polisen enligt den till regeringen senast inkomna prognosen
            hade ett överskott på 37
          </note>
          <note>
            miljoner kronor vid utgången av 2001.
          </note>
          <note>
            De resurser som polisorganisationen har tilldelats för 2001 har
            således varit tillräckliga för att finansiera både det underskott
            som fanns vid början av året och den totala kostnaden för polisverksamheten
            under året inklusive kostnaden för bevakning av EU-toppmötet.
          </note>
          <note>
            Under regeringen ansvarar Rikspolisstyrelsen för fördelningen
            av polisens resurser mellan länen. Jag är medveten om att den
            ekonomiska situationen för polismyndigheten i Västra Götaland
            är allvarlig jämfört med övriga polismyndigheter. Det ackumulerade
            underskottet vid utgången av 2001 har av myndigheten beräknats
            till ca 109 miljoner kronor. Jag har fått berättat för mig att
            den ekonomiska situationen var allvarlig även år 2000 och att
            anledningen till underskotten inte enbart är kommenderingen utan
            även att löneökningarna har varit höga. Polismyndigheten i
          </note>
          <note>
            Västra Götaland har fått stora anslagsökningar. Myndighetens
            resurstillskott enbart för år 2001 uppgår till
          </note>
          <note>
            190 miljoner kronor exklusive ersättning för pris- och löneomräkning.
          </note>
          <note>
            Polisen kommer i sitt budgetunderlag att redogöra för sin bedömning
            av de totala resursbehoven. Därefter tar vårens budgetarbete vid,
            och i samband med detta kommer regeingen att göra en bedömning
            av polisens totala resursbehov i ett helhetsperspektiv.
          </note>
          <note>
            Det system som innebär att Rikspolisstyrelsen svarar för medelsfördelningen
            till Västra Götaland och övriga polismyndigheter kommer att gälla
            även fortsättningsvis.
          </note>
          <note type="speaker">
            Anf. 93 CECILIA MAGNUSSON (m):
          </note>
          <note>
            Herr talman! Ett svar har jag fått av justitieministern. Jag
            får vara glad och tacksam för det, även om jag inte fick svar
            på mina frågor.
          </note>
          <note>
            Av svaret kan jag utläsa att det är mycket angeläget att den
            här frågan tas upp. Det är många saker som behöver lyftas upp
            och klargöranden som behöver göras. Denna debatt är ett ypperligt
            tillfälle, och jag ska ta det i akt.
          </note>
          <note>
            Så till mina frågor som jag vill ha svar på. Jag frågar Thomas
            Bodström nu muntligt om han instämmer i det logiska att regeringen
            ska vara betalningsansvarig för de kostnader som uppkommer av
            regeringen anordnade möten. Jag hoppas innerligt att svaret är
            ja. Är svaret nej är vi illa ute.
          </note>
          <note>
            Det skulle innebära att jag, när jag anordnar skoldisko för mina
            barn, kan hyra en lokal, se till att det finns förplägnad, beställa
            in vakter och stå där och håva in berömmet från föräldrarna för
            min initiativförmåga samtidigt som jag inte betalar kostnaderna
            för det disko som jag anordnar.
          </note>
          <note>
            Det är inte okej. Det skulle kallas ohederligt, och advokaten
            borde väl veta bättre än jag vad det kan föra med sig. Om det
            i dag är i sin ordning att inte stå för alla kostnader tycker
            jag att det är dags att ändra på det, om inte annat för möjligheterna
            att anordna liknande möten i framtiden.
          </note>
          <note>
            Thomas Bodströms departement, herr talman, har vidgått att handlarna
            i centrala Göteborg ska få ersättning. Jag hoppas att vi kan lämna
            denna debatt med ett klart besked om att polismyndigheten ska
            få detsamma.
          </note>
          <note>
            Nu till den konkreta och inte så principiella frågan. Justitieministern
            är medveten om att den ekonomiska situationen för polismyndigheten
            i Västra Götaland är allvarlig jämfört med andra polismyndigheter.
            Underskottet för 2000, som justitieministern nämner, berodde på
            en skuldsanering för det statliga löneavtalet, som släpade efter.
          </note>
          <note>
            Dessutom, vilket är allvarligare, är justitieministern felinformerad.
            Löneökningarna har varit stora, säger justitieministern. Det är
            fel. Lägst löneglidning av alla polismyndigheter i hela landet
            under 2001
          </note>
          <note>
            hade polismyndigheten i Västra Götaland.
          </note>
          <note>
            Vidare skulle polismyndigheten ha fått stora anslagsökningar.
            Om siffran 190 miljoner exklusive ersättning för pris- och lönekompensation
            vore den korrekta skulle polismyndigheten ha fått i stort sett
            hela den anslagsökning som Rikspolisstyrelsen delade ut. Sanningen
            är att anslagsökningen inte ens var hälften, inte ens en tredjedel
            utan drygt en fjärdedel,
          </note>
          <note>
            58 miljoner kronor.
          </note>
          <note>
            Jag tycker inte att bluffar av detta slag ska föras till riksdagens
            plenisal.
          </note>
          <note>
            Jag förstår om ministern inte kan ge mig en nöjaktig förklaring
            till detta eftersom det bara är sådant som ministern "fått berättat"
            för sig. Jag är glad att få informera om hur det förhåller sig
            och råder ministern att ta en diskussion med sina uppgiftslämnare.
          </note>
          <note>
            Om ministern är intresserad, och det tror jag att han är, kan
            jag tala om vad huvuddelen av 58 miljoner kronorna gick till.
            Jo, de gick till att betala löner till de nyanställda poliserna
            inom myndigheten.
          </note>
          <note>
            En enig polismyndighet har tillskrivit ministern i frågan. Får
            de ett svar i dag?
          </note>
          <note type="speaker">
            Anf. 94 INGEMAR VÄNERLÖV (kd):
          </note>
          <note>
            Herr talman! Hösten 2000 ställde jag en skriftlig fråga till
            justitieministern om huruvida polisen skulle få kompensation för
            kostnader i samband med EU-
          </note>
          <note>
            insatser. Jag fick då svaret att den stora satsningen
          </note>
          <note>
            2000 skulle räcka till både EU-kostnader och polisverksamhet
            i övrigt.
          </note>
          <note>
            I Göteborgs-Posten den 16 december 2000 säger justitieministern
            att han bedömer att EU-kostnaderna kommer att uppgå till ungefär
            50 miljoner kronor.
          </note>
          <note>
            Justitieministern säger i sitt svar på interpellationen: "De
            resurser som polisorganisationerna har tilldelats för 2001 har
            således varit tillräckliga för att finansiera både det underskott
            som fanns vid början av året och den totala kostnaden för polisverksamheten
            under året inklusive kostnaden för bevakning av
          </note>
          <note>
            EU-toppmötet."
          </note>
          <note>
            Detta är en sanning med väldigt stor modifikation.
          </note>
          <note>
            Om vi går tillbaka lite grann var det ju så att man i samband
            med budgetpropositionen 2000 slog sig för bröstet och sade: Vi
            gör den största satsningen någonsin, 575 miljoner extra till polisen.
            Då var vi många som sade: Det var väl bra. Då kommer det äntligen
            att bli bättre ordning, och det kommer att märkas ute i närpolisområdena.
            Men det gjorde det inte.
          </note>
          <note>
            Varför inte det då? Nej, därför att när rikspolischefen väl fått
            tag på den här stora penningpåsen med
          </note>
          <note>
            575 extra miljoner insåg han att mycket pengar går åt till utvidgad
            verksamhet. Han var tvungen att dra undan 175 miljoner kronor
            för extra kostnader i samband med Schengensamarbetet den 25 mars.
            35 miljoner kronor drogs undan till utbildningskostnader i samband
            med öppnandet av Umeå polishögskola, och jag tror att kostnaden
            för passverksamhet osv. var ca
          </note>
          <note>
            180 miljoner kronor.
          </note>
          <note>
            När allting hade dragits undan fanns det kvar 117
          </note>
          <note>
            miljoner kronor för polismyndigheterna att dela på.
          </note>
          <note>
            Mot bakgrund av att polisen inte fick full kompensation för löne-
            och prisomräkningar räckte de 117
          </note>
          <note>
            miljonerna inte till någonting. Man gick back i stället, vilket
            gjorde att polisen i Västra Götaland fick order om att dra ned
            övertiden med 35 %. I min hemstad
          </note>
          <note>
            Vänersborg hade polisen 1 miljon mindre att röra sig med, i Trollhättan
            3 miljoner mindre. Därtill kom då
          </note>
          <note>
            EU-mötena i Göteborg.
          </note>
          <note>
            Allt detta ledde bl.a. till att det i de stora semesterorterna
            ute på Västkusten, som kan hysa upp till
          </note>
          <note>
            50 000 människor, inte fanns en enda polis att tillgå dagtid
            på helgerna. Behövde man polis fick man förlita sig till någon
            polisbil som kanske i värsta fall fanns 10-15 mil därifrån. Det
            var alltså inte så speciellt lyckat.
          </note>
          <note>
            EU-mötet i Göteborg hade man budgeterat till 46
          </note>
          <note>
            miljoner. Det gick på ytterligare 98 miljoner - därav de problem
            som är just nu.
          </note>
          <note>
            Nu höjer man återigen ramen, sägs det, med nästan 2 miljarder
            för åren 2002-2004, vilket ska ge fler poliser osv. Men detta
            stämmer inte för Västra Götaland. I går blev Rikspolisstyrelsen
            klar med sina slutliga planeringsförutsättningar. Jag har i eftermiddag
            pratat med ekonomichefen för polisen i Västra Götaland om de slutliga
            planeringsförutsättningarna, och han kan vidimera att som läget
            ser ut nu, med de siffror som gäller fram till 2004, har polisen
            i Västra
          </note>
          <note>
            Götaland inte råd att anställa några poliser alls år
          </note>
          <note>
            2003 och år 2004.
          </note>
          <note>
            En stor bov i dramat är just det stora underskottet, som till
            stor del beror på de EU-mötesinsatser som man inte får någon kompensation
            för.
          </note>
          <note>
            Här vill jag ha ett svar. På något vis måste ändå justitieministern
            vara lite bekymrad över det läge som råder för polisen i Västra
            Götaland. Han måste ha någon tanke, och jag vill att han redovisar
            den här.
          </note>
          <note type="speaker">
            Anf. 95 BJÖRN LEIVIK (m):
          </note>
          <note>
            Herr talman! Som märks är vi bekymrade. Jag tror att vi egentligen
            har samma intresse, och det är att polisen ska ha så goda resurser
            som möjligt så att medborgarna kan känna trygghet. Där råder det
            ingen delad mening.
          </note>
          <note>
            För att vi ska klara ut det här skulle jag vilja få svar på några
            frågor. Det är egentligen samma frågor som vi ställer alla tre.
            Jag vill först bara upprepa vad justitieministern säger i svaret,
            nämligen att regeringens ansvarsområde är de resurser som tilldelas
            polisen som helhet samt att polisen enligt den till regeringen
            senast inkomna prognosen hade ett överskott på 37 miljoner totalt.
            Det betvivlar jag inte på något sätt. Vidare säger justitieministern
            att de resurser som polisorganisationen har tilldelats för 2001
            således har varit tillräckliga.
          </note>
          <note>
            Detta betraktar jag som ett nej från justitieministern - det
            blir inte mer pengar.
          </note>
          <note>
            Samtidigt kunde vi i dag läsa en intervju med länspolismästaren
            där hon säger: Vi kalkylerar med att vi får kompensation. Något
            annat vore orimligt. På frågan om polismyndigheten skulle acceptera
            t.ex.
          </note>
          <note>
            100 miljoner i stället för 145 miljoner säger hon: Nej, vi måste
            ha full kostnadstäckning.
          </note>
          <note>
            I senaste numret av Polistidningen kan man läsa att en enig polisstyrelse,
            precis som tidigare har sagts här, har skrivit till Rikspolisstyrelsen
            och bett om extra resurser. Rikspolisstyrelsen sade dock nej eftersom
            det inte finns några mer pengar. Polisen i Västra
          </note>
          <note>
            Götaland kommer nu att tvingas göra besparingar och ändra i sin
            verksamhet.
          </note>
          <note>
            Jag måste då fråga mig, och jag frågar justitieministern: Vad
            är det som gäller? Blir det någon kompensation? Om inte, hur långt
            kan man utnyttja krediten? Och när den är utnyttjad, vad rekommenderar
            då ministern att man ska spara på?
          </note>
          <note type="speaker">
            Anf. 96 GUNNEL WALLIN (c):
          </note>
          <note>
            Herr talman! Situationen från Göteborg känns igen. För några
            år sedan var det Malexander, det har varit Skåne och det har varit
            olika andra ställen i landet. Då kan man ställa sig frågan: Är
            det fördelningsproblematiken, är det den gemensamma kakan eller
            är det någonting annat som det är fel på? Det måste ju vara någonting
            som man måste ändra på för att göra situationen bättre. Det här
            har också varit en lång och seg diskussion, alltmedan orterna
            har skiftat.
          </note>
          <note>
            Det som gjorde att jag stannade kvar och deltar även i den här
            debatten var när jag läste i svaret om den stora satsning som
            gjorts på polisområdet. Jag får säga att när man tittar på verkligheten
            upplever man att det faktiskt är en myt med den stora satsningen.
          </note>
          <note>
            Medel kommer ju inte ut i verksamheten.
          </note>
          <note>
            Jag har besökt många olika polisområden. Nu har man antagit budgeten
            och sett vad man ska satsa på.
          </note>
          <note>
            Men det finns ingenting att satsa med. Resurserna går åt till
            att betala anslagskrediterna. Det finns inte utrymme att vare
            sig anställa någon polis eller någon civil. Det är ett stort bekymmer
            samtidigt som man får höra att det aldrig har gjorts så stora
            satsningar som just nu. De anslagskrediter som man har levt på
            förra året måste ju betalas tillbaka. Gör man inte det stämmer
            det inte heller.
          </note>
          <note>
            Det finns exempel från nordvästra Skåne som jag själv kommer
            från. Det exemplet har jag tagit här tidigare. Det finns inget
            utrymme. Det är massor av arbete att göra. Jag kan bara nämna
            en sådan sak som att det har varit tolv mord på kort tid. Det
            tar massor av resurser. Det är på samma sätt som det vi pratar
            om här. Det måste ju finnas utrymme att möta situationer där det
            behövs extra resurser.
          </note>
          <note>
            Sedan står vi inför löneförhandlingarna. Vad de innebär är det
            ingen som vet i dag. Men man kan anta och gissa. Hur ska man klara
            av detta? Jag tror att det kommer att bli kännbart. Med en sådan
            personalintensiv verksamhet som just polisens måste man vara beredd
            på detta. Det blir ju i år för förhandlingarna är på gång.
          </note>
          <note>
            Sedan måste vi också räkna med att är det personer som ställer
            upp som poliserna i Göteborg och på andra ställen måste de ha
            lön för det arbete de gör.
          </note>
          <note>
            Med den utbildning de har i dag och den kompetens som de besitter
            har de krav på både lön och en god arbetsmiljö. Det är viktigt
            för att vi ska klara personalrekryteringen inom polisen framöver.
          </note>
          <note>
            Jag kan ta fler exempel på hur situationen ser ut:
          </note>
          <note>
            Värmland, Norrbotten. Vi måste inse detta och inte tro att situationen
            är annorlunda, för då kan vi aldrig reda ut den. Vi måste ha möjligheter
            att räkna med att sådana situationer som i Göteborg uppstår och
            ha någon reserv. Vi måste hitta på någon lösning. Jag kan inte
            ge tips om den, men man måste i alla fall ha en reserv så att
            man är beredd.
          </note>
          <note>
            Anf. 97 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Låt mig först svara på det som ni berättat för mig
            om statistik när det gäller löner. Det är
          </note>
          <note>
            Arbetsgivarverkets officiella statistik som visar att poliser
            i Västra Götalands län är de som har haft de högsta löneökningarna
            av samtliga län i Sverige. Låt mig också understryka att jag inte
            gör någon värdering av det. Det är inte min sak att lägga mig
            i lönerörelsen, varken i det här fallet eller i andra. Det är
            officiell statistik från Arbetsgivarverket. Det är en ren förklaring
            till kostnaderna, ingen värdering i övrigt.
          </note>
          <note>
            Låt mig sedan gå över till det system vi har, nämligen att regering
            och riksdag finansierar alla möten som finns, all polisverksamhet,
            de 13 miljarderna. Vi har ett system där vi är ansvariga för att
            budgeten i stort ska gå ihop. I länen har vi Rikspolisstyrelsen.
          </note>
          <note>
            Det är ett bra demokratiskt system.
          </note>
          <note>
            Man får höra vart man än reser i Sverige: Vi borde kompenseras
            mer för vi är turistort, vi är storstad osv. Det är naturligt
            i förhandlingar. Men vår uppgift är att se till att den totala
            summan inte hamnar på minus. Det har varit ett underskott. Jag
            är fullt medveten om det. Men utöver de 575 miljoner som var klara
            redan förra året satsades 600 miljoner som ett engångsanslag.
          </note>
          <note>
            Hela förra året fick jag höra från borgerliga riksdagsmän och
            kommunalpolitiker överallt att det här räcker inte, det är för
            lite, det går med minus, ni täcker inte ens underskottet. Vad
            blev svaret? Vad är fakta i dag? Det räckte mer än väl. Det är
            37 miljoner plus, enligt de senaste prognoserna - 37 miljoner
            plus. Att då ändra det här systemet ser jag ingen anledning till.
            Det är ett bra system.
          </note>
          <note>
            Det är självklart att regeringen tar ansvar för mötet i Göteborg
            och alla andra möten. Men vi vill inte förändra systemet. Men
            så länge vi är på plus kan vi inte anklagas för att inte ha uppfyllt
            våra uppgifter.
          </note>
          <note>
            Det finns därför heller inte någon anledning att ändra det här
            systemet.
          </note>
          <note>
            Vi vill inte lägga oss i den demokratiska processen mellan Rikspolisstyrelsen
            och länen, men vi följder den med allra största intresse. Men
            som sagt, så länge resultatet ligger på plus på Rikspolisstyrelsen,
            vi har täckt upp hela underskottet till att nu få ett plus, tycker
            jag i alla fall att man någon gång från borgerligt håll kan säga:
            Ja, vi hade fel som sade att det skulle bli underskott. Vi måste
            medge att ni hade rätt i bedömningarna. Det blev ett överskott.
          </note>
          <note>
            Då säger Gunnel Wallin att de här pengarna inte märks ute i landet.
            När man åker runt märks de inte.
          </note>
          <note>
            Hon kallade det för myt. Antalet poliser ökade med
          </note>
          <note>
            300 under 2001. Det här är inte en satsning för framtiden, att
            det här antalet poliser kommer. Det har redan vänt. Med omkring
            300 har antalet poliser ökat under 2001. Det är nästan en om dagen.
          </note>
          <note>
            Utöver att man nu har vänt det underskott som har funnits, jag
            är fullt medveten om det, till ett överskott har antalet poliser
            ökat på ett sätt som jag undrar om det någonsin tidigare har gjort,
            men i vart fall med
          </note>
          <note>
            300 poliser. Det kallar man för en myt. Jag undrar hur de här
            300 polismännen känner sig som är 300 slags myter som går omkring
            i Sverige. När man talar med länspolismästarna hör man att antalet
            ökar överallt.
          </note>
          <note>
            Sedan finns det problem. Jag vill återigen understryka att jag
            vet att Västra Götaland har problem. Vi följer det med största
            intresse. Men än så länge anser vi att det här går att hantera
            mellan Rikspolisstyrelsen och länen. Vi vill inte bryta den här
            demokratiska principen, i vart fall inte nu. Men vi följer detta
            med allra största intresse.
          </note>
          <note type="speaker">
            Anf. 98 CECILIA MAGNUSSON (m):
          </note>
          <note>
            Herr talman! Ja, det är 37 miljoner plus i år. Helt rätt. Men
            vad beror det på? De polismyndigheter som har haft plus är de
            som inte har hittat några poliser att anställa, för det finna
            inga att anställa. Det är därifrån det överskottet emanerar, just
            för att man inte har kunnat få tag i personal som man kan anställa.
            Jag tycker inte att justitieministern behöver yvas så mycket över
            det pluset. Jag tycker inte att det är så positivt att man inte
            kan anställa poliser där det behövs poliser och det finns en efterfrågan.
          </note>
          <note>
            Det är sant som justitieministern säger att det har tillkommit
            poliser. Det har tillkommit 70 poliser i
          </note>
          <note>
            Göteborg under 2001. Det är bra. Men det behövs mycket mer. Jag
            kan ge en beskrivning av verkligheten. Justitieministern har väl
            i en annan position förmodligen varit i Angered i Göteborg. När
            banan med närpoliser inleddes hade man 113 närpoliser i Angered,
            herr talman. I dag är de 40. Man har en högre brottslighet i Angered
            i dag än man hade när detta infördes, men man har bara en tredjedel
            av antalet poliser att stävja den brottsligheten med. Angered
            är det polisområde i Göteborg som har den mest privilegierade
            situationen i hela Västra Götaland, och de har ett sådant underskott
            på antal poliser som jobbar där.
          </note>
          <note>
            Det är ett väldigt stort arbete som man måste göra.
          </note>
          <note>
            Jag är tacksam att justitieministern sade att regeringen tar
            ansvar för mötet i Göteborg. Jag tolkar det som att Göteborg i
            budgetarbetet kommer att få kompensation för sina merkostnader.
            Det måste det väl ändå innebära när justitieministern uttalar
            att regeringen tar ansvar för mötet i Göteborg. Jag är väldigt
            tacksam för detta.
          </note>
          <note>
            Rikspolisstyrelsen har genom sin ekonomichef angett att den enda
            möjligheten för Västra Götaland att få kompensation för de extra
            kostnaderna är utökade statsanslag. Rikspolisstyrelsen behöver
            en viljeyttring från regeringen i denna fråga för att kunna fördela
            de anslag som regeringen kommer att överlämna som förslag till
            riksdagen i vårbudgeten. Det är skönt att ministern kan lämna
            ett klart besked i dag om att regeringen kommer att anslå tillräckliga
            medel till Rikspolisstyrelsen som även kan inrymma kompensation
            för EU-toppmötet.
          </note>
          <note>
            Det är väldigt viktigt att vi i Västra Götaland får en kompensation
            för detta. Det gäller inte bara polismyndigheten utan också alla
            medborgare i vårt län.
          </note>
          <note>
            Göteborg har en mycket utsatt situation, men man kan också gå
            utanför Göteborg till ställen som Ingemar Vänerlöv och andra kolleger
            kommer ifrån. De bär ofta vittnesbörd om hur det fungerar ute
            i polisverksamheten där och om hur man kämpar mot alltför stora
            krav. Detta är oerhört viktigt. Jag skulle gärna vilja att justitieministern
            preciserade hur han tar ansvar för mötet i Göteborg.
          </note>
          <note type="speaker">
            Anf. 99 INGEMAR VÄNERLÖV (kd):
          </note>
          <note>
            Herr talman! Vi talar om Västra Götaland nu, och i Västra Götaland
            är faktiskt talet om de extra förstärkningarna lite grann av en
            myt. Ute i närpolisområdena - ute i den vanliga, vardagliga polisverksamheten
            - märks nämligen dessvärre inte förstärkningarna.
          </note>
          <note>
            600 miljoner kronor extra, sade justitieministern.
          </note>
          <note>
            Ja, det var det. Men det var inte så märkligt med tanke på bakgrunden.
            Man kan ju tycka att det var en konstig och aningslös regering
            som anslog 575 miljoner kronor och räknade med att det var den
            största satsningen någonsin när den ändå några månader senare
            måste öka på med lika mycket igen. Det var inte alls konstigt
            att man gjorde det. Då insåg nämligen regeringen att satsningen
            på 575 miljoner kronor inte bar tillräckligt med frukt ute i närpolisområdena.
          </note>
          <note>
            Dessutom fick man klart för sig att det fanns risk för att polisen
            kunde få ett underskott på uppemot 700
          </note>
          <note>
            miljoner - oj då! Tacka för att man slängde in 600
          </note>
          <note>
            miljoner kronor för att döva den värsta kritiken! Det var rena
            självbevarelsedriften för justitieministern, antar jag.
          </note>
          <note>
            Problemet är följande: Polisen ska vara i balans år
          </note>
          <note>
            2004. Polisen i Västra Götaland har nu ett ganska stort underskott.
            Nu har man fått de slutliga siffrorna, så nu vet man exakt vad
            som gäller fram t.o.m. år
          </note>
          <note>
            2004. Man fick siffrorna i går. Den sista december
          </note>
          <note>
            2001 hade man 2 659 poliser. Om ingenting händer från justitieministerns
            sida eller om det på annat sätt inte händer någonting speciellt
            så riskerar Västra
          </note>
          <note>
            Götaland att ha 2 530 poliser vid utgången av år
          </note>
          <note>
            2004. Det stämmer inte med de intentioner som finns.
          </note>
          <note>
            Enligt dem ska Västra Götaland egentligen ha 2 800
          </note>
          <note>
            poliser, men det fungerar inte på grund av det rådande läget.
          </note>
          <note>
            Här är just EU-kompensationen en stor bov i dramat, så här måste
            justitieministern tänka till ganska snabbt. Jag hoppas att jag
            får svar den här gången.
          </note>
          <note type="speaker">
            Anf. 100 BJÖRN LEIVIK (m):
          </note>
          <note>
            Herr talman! En myt, säger justitieministern. Vi försöker inte
            odla någon myt, och framför allt försöker vi inte jaga justitieministern.
            Det är inte det som det är frågan om, utan det viktiga är att
            vi på något sätt kan lösa de problem som vi har i framför allt
          </note>
          <note>
            Västra Götaland.
          </note>
          <note>
            Det är klart att det blir ett överskott när alla är så uppe i
            detta att man måste spara. Man sparar och sparar, och då blir
            det på det sätt som vi har redovisat här. Vi har under tre år
            i rad skrivit till Rikspolisstyrelsen och regeringen. År 2000
            var det minus 104
          </note>
          <note>
            miljoner kronor, 2001 minus 108 miljoner, 2002
          </note>
          <note>
            minus 145 miljoner, 2003 blir det minus 172 miljoner
          </note>
          <note>
            - om prognosen stämmer - och 2004 minus 228 miljoner kronor.
            Det är ungefär vad ett regemente kostar per år! År 2005 blir det
            minus 309 miljoner. Samtidigt ska fler aspiranter anställas.
          </note>
          <note>
            Aftonbladet hade en artikel häromdagen där man redovisade närpolisverksamheten.
            Man skriver: Aftonbladet kan i dag avslöja att 193 närpolisområden
            har lagts ned. Nedmonteringen av närpolisen är mest dramatisk
            i Västra Götalands län, där antalet närpolisområden har minskat
            från 76 till 24 på sex år. Bara förra året försvann 12 stationer.
          </note>
          <note>
            Med det ansvar som både myndigheten och styrelsen känner försöker
            man förstås komma till rätta med de underskott som man har. Då
            kan man hantera det, men då blir också resultatet detta. Vi har
            inte möjligheter att tillgodose medborgarnas trygghet. Jag tror
            att vi har samma gemensamma intresse av att försöka verka för
            att det blir ändring på detta.
          </note>
          <note type="speaker">
            Anf. 101 GUNNEL WALLIN (c):
          </note>
          <note>
            Herr talman! Det var jag som använde mig av ordet myt. Det gäller
            att kunna förklara situationen för medborgarna när man gör en
            stor satsning på polisen och de inte ser den i verkligheten. Det
            krävs en stor informationsinsats för att förklara hur detta hänger
            ihop.
          </note>
          <note>
            Var finns de 37 miljoner kronorna som var överskottet från förra
            året? Jo, de finns på de ställen där man inte hade förmåga att
            locka till sig sökande till vakanta tjänster. Det beror på t.ex.
            att man har centraliserat verksamheten och att det därför kanske
            blir mindre intressant att sitta ute i ett närpolisområde.
          </note>
          <note>
            Det kan vara en hög andel äldre som besitter tjänsterna. Det
            innebär då en större beredskap för de yngre poliser som kommer
            dit. Det kan bero på arbetsmiljön och på ledarskapet - det finns
            många anledningar som man kan undersöka. Just där det har funnits
            sökande har man på många ställen inte haft möjlighet att anställa
            därför att man inte har haft resurserna. Då kan det hända att
            detta beror på fördelningsproblematiken.
          </note>
          <note>
            Jag tycker att det är viktigt att göra djupare analyser och att
            även kanske fundera på om det inte behövs en extra pott att fördela
            vid sådana här speciella situationer. Man kan också ta med detta
            i beräkningen.
          </note>
          <note>
            Man visste ju om att EU-mötet skulle äga rum. Man hade planering,
            och man borde därför ha haft detta med i planeringen.
          </note>
          <note type="speaker">
            Anf. 102 PER LANDGREN (kd):
          </note>
          <note>
            Herr talman! Herr justitieminister! Jag ska försöka spegla lite
            av de stämningar som finns i Västsverige och i Göteborg i denna
            fråga. Det har delvis redan gjorts.
          </note>
          <note>
            Strålglansen vid EU-mötet varade inte så länge.
          </note>
          <note>
            Det går ju an att sola sig i den, men någon ska också betala
            notan. Vad jag förstår när jag har hört både redogörelsen och
            diskussionen så blir det rättssäkerheten i Göteborg och i Västsverige
            som betalar notan.
          </note>
          <note>
            Det blir alltså medborgarna. De satsningar som regeringen talar
            om kommer inte Västsverige till del.
          </note>
          <note>
            Herr talman! Nu kan vi höra justitieministern tala om detta och
            visa en stor förståelse för både händelserna och konsekvenserna.
            Han säger att man följer frågan, och sedan glider han över - och
            det är ju klokt i ministerns perspektiv - till de satsningar som
            görs.
          </note>
          <note>
            Men faktum kvarstår. Det är ett faktum att
          </note>
          <note>
            Västsverige har en medelsbrist och underskott som motsvarar 147
            miljoner kronor. Vi kan ha lite finlir här - jag har fått höra
            att 3 miljoner kronor av dessa motsvaras av investeringskostnader.
            Men detta är ett omedelbart underskott på grund av en extraordinär
            händelse eller ett extraordinärt arrangemang, som
          </note>
          <note>
            Västsverige och Göteborg självfallet ställde upp på att ha och
            ville ha, men som urartade på detta sätt.
          </note>
          <note>
            Det saknar motstycke i svensk historia. Men då går regeringen
            inte in och försäkrar och täcker.
          </note>
          <note>
            Nu finns det i och för sig något som man skulle kunna kalla prejudikat
            för detta. I Göteborg har vi bl.a. haft VM i friidrott 1995. Jag
            har inga exakt siffror på detta, med då kom det ersättningar från
            staten på i runda slängar mellan 35 och 40 miljoner kronor.
          </note>
          <note>
            Inför valrörelsen kan vi alltså dra den slutsatsen -
          </note>
          <note>
            och det handlar om att läsa fakta och se hur det bedrivs - att
            medel som skulle gå till ökad rättssäkerhet i Västsverige ska
            täcka ett underskott för en extraordinär begivenhet, ett världsmöte
            på EU-nivå, som regeringen har initierat. Det är kontentan.
          </note>
          <note>
            Anf. 103 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Polisen har numera ca 13 miljarder per år i sin
            ekonomi. Under förra året var utgifterna för tre enskilda händelser
            mycket höga. Det var Göteborgsmötet med 145 miljoner. Det var
            kostnaderna efter den 11 september som man ännu inte vet vad de
            slutar på, men det har definitivt medfört ökade kostnader. Vi
            har också beslutat om TETRA som också kommer att innebära särskilda
            kostnader. Alla dessa tre saker finns självklart med i regeringens
            fortsatta satsning på polisen.
          </note>
          <note>
            Kostnaden för Göteborgsmötet kommer ju att kompenseras i satsningar
            till polisen, men vi ska inte bryta det här systemet, inte för
            Göteborgsmötet, inte för TETRA-satsningen och inte för extrakostnader
            efter den 11 september. Om vi börjar bryta ned det här systemet,
            och särskilt om vi skulle göra det under den tid då polisen faktiskt
            går med plus, tycker jag att vi har tappat det demokratiska värdet
            i det hela.
          </note>
          <note>
            Men jag vill återigen försäkra att kostnaderna för
          </note>
          <note>
            Göteborgsmötet finns med i regeringens fortsatta satsning på
            polisen. Det får ni gärna föra med er till kamraterna i Göteborg.
            Regeringen är fullt medveten om detta, och det kommer att finnas
            med i regeringens fortsatta satsning på polisen.
          </note>
          <note>
            Låt mig sedan säga något kort angående närpolisen. Jag tycker
            att det är viktigt att man understryker att polisen har fått spara
            under många år. Det är ingen tvekan om det. Det vill jag ärligt
            medge på samma sätt som jag tycker att man nu ärligt ska medge
            att det faktiskt tillförs stora resurser och att det faktiskt
            är ett överskott och 300 nya poliser.
          </note>
          <note>
            Det har används nu i diskussionen om närpolisen.
          </note>
          <note>
            Det är säkert riktigt att närpolisstationer har lagts samman
            av ekonomiska skäl, men det har också skett för att det blir bättre
            verksamhet. Jag var i Mölndal för ett år sedan. Då presenterade
            man att tre närpolisstationer hade gått samman till en därför
            att det fungerade mycket bättre. Om man vill utnyttja den här
            situationen kan man ju säga: Titta, nu läggs det ned närpolisstationer
            överallt. Titta bara i Mölndal där det har minskat från tre till
            en.
          </note>
          <note>
            Men polisen själva säger att det blir bättre verksamhet. Det
            sker ju överallt i landet. Det är ganska självklart att närpolisreformen
            inte blev perfekt från början. På vissa ställen lägger man nu
            samman stationer för att det blir bättre verksamhet. Så kommer
            det att fortsätta att vara. Man lägger samman några närpolisstationer
            och utökar andra. Det kommer att förändras hela tiden. Men närpolisen
            har en central roll och kommer också att kunna utvecklas med den
            satsning på polisen som alltså kommer att fortsätta.
          </note>
          <note>
            Men huvudfrågan har varit Göteborgsmötet, och det finns med i
            regeringens fortsatta satsning på polisen. Det råder ingen tvekan
            om den saken.
          </note>
          <note type="speaker">
            Anf. 104 CECILIA MAGNUSSON (m):
          </note>
          <note>
            Herr talman! Trots att det är ett allvarligt forum får man kanske
            vara lite skämtsam och fråga justitieministern om man får skicka
            det även till andra. Kamrater i Göteborg är IFK:are. Jag hoppas
            att även
          </note>
          <note>
            ÖIS:are och GAIS:are kan få del av detta.
          </note>
          <note>
            Jag är väldigt glad att justitieministern har gett den viljeyttring
            som han just nu gjorde. Det är bara synd att det satt så långt
            inne. Jag har under lång tid försökt att få detta besked från
            justitieministern. Jag tycker att det är lite onödigt att oroa
            hela verksamheten inom Polismyndigheten i Göteborg med att inte
            kunna ge detta besked i ett tidigare läge. Angelägna satsningar
            som insatser mot det grasserande ungdomsknarket i Göteborg och
            satsningar på att bli mer synliga ute på gator och torg har försenats
            i nästan två månader på grund av att vi inte har kunnat få det
            här beskedet, men nu har vi äntligen fått det.
          </note>
          <note>
            Visserligen har jag inte fått svar på den andra frågan, men nu
            får vi väl tolka det som vi vill. Jag kan hålla med om att vi
            nog ska diskutera det här systemet med att Rikspolisstyrelsen
            ska fördela medel till polismyndigheterna. Det kan kanske finnas
            bättre sätt att fördela medel till polismyndigheterna. Nu har
            ju justitieministern gjort klart att det är regeringen som bestämmer
            hur stor den pott ska vara som sedan
          </note>
          <note>
            Rikspolisstyrelsen har att fördela runtom i landet. Jag är glad
            att vi har fått det klargjort i dagens debatt.
          </note>
          <note type="speaker">
            Anf. 105 PER LANDGREN (kd):
          </note>
          <note>
            Herr talman! Herr justitieminister! Extraordinära begivenheter
            på initiativ av regering och riksdag som inträffar ute i landet
            och i Stockholm, och i det här fallet i Göteborg, kräver också
            extraordinära insatser.
          </note>
          <note>
            Jag uppfattar att förfrågningar även från mitt parti i den här
            frågan har fått ett positivt svar från justitieministern trots
            att Rikspolisstyrelsen så här långt har sagt nej. Beskedet till
            kamraterna, till ÖIS:are, till hela Göteborgs befolkning och Västsveriges
            befolkning, är alltså att regeringen ska kompensera för dessa
            extraordinära utgifterna. Det är ju fullständigt orimligt att
            göteborgares och västsvenskars rättssäkerhet ska betala notan
            för det som i alla fall initialt var en fantastisk begivenhet
            som sedan slutade med förskräckelse som flera av oss tog del av
            när vi var där.
          </note>
          <note>
            Systemet ska ej brytas. Vi får hoppas att det är ett bra system.
            Om Rikspolisstyrelsen då gör sitt kommer 145 miljoner kronor att
            gå till västsvensk polis som ersättning för detta. Det tycker
            jag är ett bra svar från justitieministern.
          </note>
          <note>
            Anf. 106 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jag tror inte att detta kan ha missuppfattats som
            något slags order till Rikspolisstyrelsen. Då kommer jag nämligen
            att få svara på de här frågorna i konstitutionsutskottet och bör
            dessutom ställas till ansvar för det eftersom jag inte på något
            sätt kan ge sådana order.
          </note>
          <note>
            Det jag sade - och det har jag också sagt tidigare, bl.a. i en
            artikel i Göteborgsposten - är att händelserna i Göteborg under
            EU-toppmötet givetvis kommer att beaktas i polisens budgetarbete.
            Det kommer också att finnas med i bedömningen av den fortsatta
            satsningen på polisen. Jag kan självklart inte gå in och beordra
            Rikspolisstyrelsen, men det tror jag inte heller att någon av
            debattörerna har väntat sig.
          </note>
          <note>
            Överläggningen var härmed avslutad.
          </note>
          <note>
            18 § Svar på interpellation 2001/02:191 om samordnad utbyggnad
            av mobilmaster
          </note>
          <note>
            Anf. 107 Statsrådet LENA SOMMES-
          </note>
          <note>
            TAD (s):
          </note>
          <note>
            Herr talman! Annelie Enochson har frågat miljöminister Kjell
            Larsson vad han avser att göra för att understödja och påskynda
            en samordning av operatörernas utbyggnad av tredje generationens
            mobilmaster. Hon har också frågat miljöministern vad han avser
            att göra för att stärka statens ansvar genom
          </note>
          <note>
            Post- och telestyrelsen för frågor avseende elektromagnetisk
            strålning som har sitt ursprung i trådlös kommunikation. Det ankommer
            på mig att besvara interpellationen.
          </note>
          <note>
            De frågor Annelie Enochson tar upp i sin interpellation är mycket
            angelägna för regeringen.
          </note>
          <note>
            Först vill jag göra ett klarläggande. Plan- och bygglagen, PBL,
            innehåller krav på bygglov för telemaster. Däremot ställer lagen
            inte något generellt krav på bygglov för antenner eller basstationer,
            som kan placeras på t.ex. befintliga byggnader. Den möjlighet
            som kommunerna har att via PBL påverka utbyggnaden inskränker
            sig därför i huvudsak till uppförande av master.
          </note>
          <note>
            Som Annelie Enochson nämner gav regeringen i januari 2001 Boverket
            i uppdrag att belysa bl.a. vilken inverkan en utbyggnad av mobiltelenätet
            kan få för främst natur- och kulturvärden. Boverket framhåller
            i sin rapport av uppdraget bl.a. vikten av att telemaster samutnyttjas
            med hänsyn till natur- och kulturvärden. Boverkets rapport innehåller
            inte några förslag till åtgärder från regeringens sida, och regeringen
            har inte heller i övrigt vidtagit några särskilda åtgärder med
            anledning av rapporten.
          </note>
          <note>
            Regeringens uppfattning är att kommunerna har goda möjligheter
            att verka för samutnyttjande av telemaster. Jag håller alltså
            inte med Annelie Enochson när det gäller hennes första fråga om
            att kommunerna står svaga vid bygglovsprövningen och inte kan
            kräva samordning och hänsynstagande till natur- och kulturvärden.
            Enligt min mening är det inte så. När det gäller bygglov för åtgärder
            inom områden som inte omfattas av detaljplan ska byggnadsnämnden
            alltid pröva om den byggnad eller anläggning, t.ex. en mast, som
            ansökan gäller kan tillåtas med hänsyn till de natur- och kulturvärden
            som finns på platsen.
          </note>
          <note>
            Regeringen har också nyligen i ett beslut i fråga om bygglov
            för en mast bl.a. uttalat att liksom när det gäller lokalisering
            av bebyggelse och anläggningar i övrigt bör stor vikt läggas vid
            de allmänna lämplighetsbedömningar som kommunen gör när det gäller
            markanvändningen.
          </note>
          <note>
            Annelie Enochson är tveksam till operatörernas vilja att samutnyttja
            master. Enligt uppgift samutnyttjar operatörerna redan i dag i
            stor utsträckning master för det befintliga GSM-nätet. Det finns
            bl.a.
          </note>
          <note>
            ekonomiska incitament för operatörerna att samutnyttja master
            där det är möjligt. Oavsett operatörernas inställning har kommunerna
            i ärenden om bygglov för master ofta att göra en avvägning mellan
            å ena sidan det intresse som talar för bygglov, t.ex. behovet
            av en mast, och å andra sidan sådana intressen som talar mot att
            bygglov lämnas, t.ex. att området är känsligt från natur- eller
            kulturvårdssynpunkt. Vid en bedömning av behovet av en mast kan
            det ha betydelse om det finns någon annan mast i området som kan
            användas eller om den mast som ansökan gäller är avsedd att användas
            av fler än en operatör. Givetvis får också styrkan i de skäl som
            talar mot en mast betydelse vid en sådan avvägning.
          </note>
          <note>
            När det gäller Annelie Enochsons andra fråga gav regeringen i
            slutet av förra året Post- och telestyrelsen, PTS, i uppdrag att,
            som en del i PTS växande ansvar inom miljöområdet, utreda och
            lämna förslag till utformning av myndighetens sektorsansvar för
            miljöfrågor bl.a. avseende elektromagnetisk strålning inom området
            för trådlös kommunikation. Uppdraget ska redovisas den 1 juni
            2002. Regeringen kommer därefter att överväga hur PTS sektorsansvar
            ska utformas bl.a. avseende elektromagnetisk strålning inom området
            för trådlös kommunikation. Jag kan också nämna att regeringen
            förra veckan gav PTS i uppdrag att införa miljöledningssystem.
            Miljöledningssystem innebär bl.a. att miljöarbetet ska systematiseras
            och att miljöaspekter ska integreras i myndighetens verksamhet.
          </note>
          <note type="speaker">
            Anf. 108 ANNELIE ENOCHSON (kd):
          </note>
          <note>
            Herr talman! Det är trevligt att se statsrådet i riksdagens kammare.
            Jag förstår att detta är premiärdebatten med oss riksdagsledamöter,
            och jag hälsar statsrådet välkommen hit.
          </note>
          <note>
            Jag vill också tacka för svaret, även om jag inte är helt nöjd
            eftersom jag tycker att det inte ger något besked till alla de
            kommuner som just nu sitter med högar av bordlagda ärenden som
            gäller bygglov till mobilmaster, antenner och basstationer. Bara
            i Göteborg ligger över 100 ansökningar om mobilmaster på byggnadsnämndens
            bord.
          </note>
          <note>
            Kommunerna vill få ned antalet master och ställer krav på att
            operatörerna samordnar sina utbyggnader.
          </note>
          <note>
            Statsrådet skriver att hon inte håller med mig om att kommunerna
            står svaga när det gäller bygglovsprövningen eller att det inte
            ska vara något problem för kommunerna att kräva samordning. Det
            stämmer inte.
          </note>
          <note>
            Kommunerna har inget maktmedel när det gäller att kräva samordning
            av operatörerna.
          </note>
          <note>
            I plan- och bygglagen 8 kap. 2 § stadgas att bygglov krävs för
            att uppföra radio- eller telemaster eller torn. Det föreskrivs
            vidare i 3 kap. 3 § att byggnader ska utformas på ett sätt som
            är lämpligt med hänsyn till stads- eller landskapsbilden och till
            naturoch kulturvärden på platsen. Men PBL ger inget stöd för att
            säga nej till bygglov på grund av att en mast inte samutnyttjas
            med andra operatörer. Våra kommuner riskerar alltså att få många
            fler mobilmaster än nödvändigt eftersom operatörerna inte behöver
            samordna utnyttjandet.
          </note>
          <note>
            Låt mig referera till vad Boverket skriver i sin rapport:
          </note>
          <note>
            "Varje operatör upprättar en nationell radiotäckningsplan där
            man i stor utsträckning låser lägen för enskilda basstationer
            och master. Dessa lägen och lägessamband måste beaktas av kommuner
            och länsstyrelser vid beslut om lokalisering. Ändrat läge för
            en mast kan innebära en dominoeffekt, som i vissa fall medför
            behov av ökat antal master."
          </note>
          <note>
            Vad kan den enskilda kommunen göra i detta läge? Operatören har
            fått sitt tillstånd av regeringen, med kravet att nätet ska vara
            utbyggt till slutet av
          </note>
          <note>
            2003 och att ett frivilligt samutnyttjande endast får ske till
            70 % av utbyggnaden. Enligt tillståndet måste man bygga ut nätet
            med egen utrustning till 30 %.
          </note>
          <note>
            Kvar står att kommunerna hamnar i kläm mellan operatörernas täckningsplan,
            regeringens order om full utbyggnad och sina egna hänsyn till
            den kommunala landskapsbilden. När sedan Boverket skriver att
            kommunerna måste beakta de låsta radiotäckningsplanerna undrar
            man hur mycket som finns kvar av det kommunala självstyret i bygglovsprocessen.
          </note>
          <note>
            Möjligheten att kräva samordning har regeringen gått miste om
            genom att vid utdelning av 3 G-
          </note>
          <note>
            tillstånden i december 2000 bara ta hänsyn till variablerna tiden
            och täckningen. Dessa två variabler fick överskugga allt annat.
            Tycker inte statsrådet att det hade varit lämpligt att vid utdelningen
            av tillstånden också kräva att operatörerna skulle samordna sin
            utbyggnad?
          </note>
          <note>
            Min fråga till statsrådet är: Vad avser regeringen att nu göra
            för att rätta till misstaget med att utelämna samordningen vid
            upphandlingen?
          </note>
          <note type="speaker">
            Anf. 109 BARBRO FELTZING (mp):
          </note>
          <note>
            Herr talman! Det går inte att stoppa de nya mobilmasterna, säger
            miljöchefen i Piteå kommun i dag.
          </note>
          <note>
            Denna tröstlösa hållning visar att man i nuläget vägrar att höra
            på den oro som finns över att ca 60 000
          </note>
          <note>
            master ska sättas upp i vårt land för mobiltelefoni.
          </note>
          <note>
            En samordning av masterna skulle minska antalet åtminstone till
            en tredjedel, men de fyra operatörerna ser bara att Sverige ska
            täckas med master för det nya
          </note>
          <note>
            UMTS-systemet kallat 3 G.
          </note>
          <note>
            Jag vill i denna interpellationsdebatt också föra in de miljömässiga
            effekterna, som betyder så mycket för människor som kommer att
            bo i närheten av en stor mast. På min fråga till miljöministern
            i september om strålning från master talar miljöministern om
          </note>
          <note>
            Post- och telestyrelsens sektorsansvar avseende elektromagnetisk
            strålning. Denna min fråga har också bäring på denna dags interpellationsdebatt.
            Jag skulle vilja att statsrådet utvecklar vad detta sektorsansvar
            kommer att innebära.
          </note>
          <note>
            Om det görs en utbyggnad med 60 000 master kommer en hel del
            människor att drabbas av närheten till masterna. I Göteborg har
            professor Yngve Hamnerius mätt strålning från master och basstationer
            och konstaterat att den elektromagnetiska bakgrundsstrålningen
            har ökat markant.
          </note>
          <note>
            Bakgrundsstrålningen kommer till 40 % från radio och TV, och
            60 % kommer från basstationer och mobiltelefoner. Bygglov behövs
            nu endast för master men borde också vara nödvändigt för sändare
            som sätts upp på husväggar m.m.
          </note>
          <note>
            I England har 100 miljoner satsats på att sammanställa forskning,
            och det har resulterat i att regeringen där har gått ut med rekommendationer
            att master inte får sättas upp i närheten av skolor och daghem.
            Jag tycker att man bör ta hänsyn också till detta vid den utbyggnad
            som man nu gör.
          </note>
          <note>
            En samordning för att minska antalet master är verkligen behövlig,
            även av miljömässiga skäl. Försiktighetsprincipen bör gälla.
          </note>
          <note>
            Herr talman! Statsrådet säger i sitt interpellationssvar att
            kommunerna inte står svaga vid bygglovsprövningen, men sanningen
            är också den att gränsvärdena är så höga att kommunerna inte heller
            därför kan avslå en ansökan på grund av strålningsrisken. I
          </note>
          <note>
            Sverige har vi ett gränsvärde om 4 500 milliwatt per kvadratmeter.
            I Italien går man ända ned till 100
          </note>
          <note>
            milliwatt och i Schweiz till 40 milliwatt per kvadratmeter. I
            Salzburg i Österrike har man ett gränsvärde vid 1 milliwatt per
            kvadratmeter. Gränsvärdet i Sverige är alltså mycket högt. Det
            är också viktigt att vi sänker våra gränsvärden för att komma
            i nivå med andra länder.
          </note>
          <note>
            Men, herr talman och statsrådet Lena Sommestad, det är ändå så
            att kommunerna står svaga. I en kommun i Bohuslän avslog byggnadsnämnden
            en ansökan om att sätta upp en mast, men företaget överklagade
            i länsrätten och fick rätt att sätta upp den här masten.
          </note>
          <note>
            Här var kommunen alltså väldigt svag, kan man säga.
          </note>
          <note>
            Även om byggnadsnämnden sade nej så tillät man detta, och många
            människor är väldigt oroade nu.
          </note>
          <note>
            Därför är det verkligen viktigt att regeringen tar tag i samordningen
            av antalet master både för miljön, hälsomässiga grunder och försiktighetsprincipen
            liksom på grund av kultur- och naturvärden. Jag vill höra vad
            statsrådet säger om detta med samordningen och vad regeringen
            kan göra.
          </note>
          <note>
            Anf. 110 Statsrådet LENA SOMMES-
          </note>
          <note>
            TAD (s):
          </note>
          <note>
            Herr talman! När det gäller vad regeringen nu gör är det framför
            allt att vi nu har en annan situation för
          </note>
          <note>
            Post- och telestyrelsen. Vi har vidtagit de här åtgärderna som
            gör att Post- och telestyrelsen har ett sektorsansvar för miljön
            på ett annat sätt än man hade tidigare, och det är kanske den
            viktigaste åtgärden.
          </note>
          <note>
            Regeringen följer också i en rad överklagandeärenden det här,
            och har i enskilt ärende, som jag tidigare nämnde, beaktat och
            understrukit kommunens möjlighet att ha en uppfattning om mastens
            placering.
          </note>
          <note>
            Vi har också återremitterat ärenden av den anledningen. Vi har
            också i ett par ärenden gjort ganska grundliga utredningar.
          </note>
          <note>
            Vi följer kontinuerligt vad som görs av bl.a.
          </note>
          <note>
            Svenska kommunförbundet. Boverket rekommenderade att man skulle
            göra avsiktsförklaringar, och arbetet pågår med förhandlingar
            mellan Svenska kommunförbundet och PTS när det gäller detta. Vi
            följer också arbetet inom EU i de här frågorna, där man för närvarande
            diskuterar olika direktiv varav ett handlar om att man av konkurrensskäl
            ska vara tvungen att samordna även mot sin vilja, alltså ta emot
            antenner på en mast av konkurrensskäl. Jag anser att regeringen
            arbetar med denna fråga, men vi kommer naturligtvis också att
            följa upp det här och se om det är tillräckligt.
          </note>
          <note>
            När det gäller hälsofrågorna och forskningen på det här området
            har Kjell Larsson tidigare svarat på detta. Jag anser att vi har
            att följa och följer de gränsvärden som finns i Sverige. Den forskning
            som i dag finns och som jag tycker att vi bör förlita oss på ger
            inte grund för att gå längre än vad vi har gjort, utan vi gör
            en rimlig avvägning mellan behovet av utbyggnad av telemaster
            och det man kan kalla för försiktighetsprincipen. Regeringen anser
            också att försiktighetsprincipen är möjlig att tillämpa och att
            vi kan bli tvungna att tillämpa den om det visar sig att forskningsläget
            förändras, men det har inte sedan miljöministern sist var uppe
            i debatt här förändrats på ett sådant sätt att vi har sett någon
            anledning till detta.
          </note>
          <note type="speaker">
            Anf. 111 ANNELIE ENOCHSON (kd):
          </note>
          <note>
            Herr talman! Jag tackar för svaret, men det verkar som om regeringen
            inte fullt ut förstår vilket dilemma kommunerna hamnar i och att
            de faktiskt är bakbundna av regeringens brister i upphandlingen
            av tillstånden.
          </note>
          <note>
            Statsrådet skriver i sitt interpellationssvar att operatörerna
            redan i dag samutnyttjar masterna i det befintliga GSM-nätet.
            Ja, det gör de. Men UMTS-
          </note>
          <note>
            nätet kräver fyra gånger fler sändare än GSM. Det betyder att
            avståndet mellan enskilda sändare kan variera mellan ett par hundra
            meter i tätt befolkade områden och upp till sju åtta kilometer
            i mer glesbefolkade områden. UMTS-nätet kräver alltså betydligt
            fler master, antenner och basstationer än GSM-
          </note>
          <note>
            systemet.
          </note>
          <note>
            När man läser Boverkets rapport framgår det med all tydlighet
            att verket vill ha en samordning och att en samordning måste till
            för att en full utbyggnad av
          </note>
          <note>
            3 G-näten ska kunna ta hänsyn till natur- och kulturvärdena.
            Boverkets ambition har ju varit att få fram en avsiktsförklaring,
            precis som Lena Sommestad nämner, men man har inte lyckats med
            detta eftersom operatörerna hänvisar till sina affärsstrategier
            och affärshemligheter.
          </note>
          <note>
            Senast i dag har jag varit i kontakt med både Boverket och Svenska
            kommunförbundet. Den här avsiktsförklaringen var ju att den operatör
            som fick bygglov först skulle se till att de andra sedan fick
            utnyttja det mastutrymmet. Det hade varit en bra början, men den
            intentionen har tyvärr slagit slint.
          </note>
          <note>
            Nu är det så att Konkurrensverket har fått en anmälan från en
            av operatörerna som har vägrats hyra mastutrymme av en annan operatör.
            Konkurrensverket har beslutat att inte gå operatören till mötes.
            Detta skulle kunna tyda på att Konkurrensverket inte är för samverkan.
          </note>
          <note>
            Statsrådet hänvisade till andra länder. I Storbritannien och
            Frankrike krävde man inte samordning när man auktionerade ut sina
            3 G-tillstånd. Däremot har det nu kommit en ny lag där man kräver
            det, fick jag reda på här i dag. Den svenska regeringens upphandling
            däremot hindrar inte en samordning, men den uppmuntrar den inte
            heller, och det är det som är kommunernas problem: De har inget
            maktmedel.
          </note>
          <note>
            Min första fråga i dag är om statsrådet upplever att Konkurrensverket
            verkligen medverkar till att samordna utbyggnaden av 3 G-näten.
            Den andra frågan är på vilket sätt regeringen möjliggör för operatörerna
            att få tillgång till de offentliga masterna, t.ex. räddningstjänstens
            master, för att på detta sätt hålla nere antalet master. Gör ni
            något åt detta?
          </note>
          <note type="speaker">
            Anf. 112 BARBRO FELTZING (mp):
          </note>
          <note>
            Herr talman! Statsrådet Lena Sommestad sade att forskningen inte
            har visat att strålningen från mobiltelefonmasterna skulle vara
            farlig. Det finns forskning sedan länge, ca 20 år tillbaka. På
            Chalmers i
          </note>
          <note>
            Göteborg har man följt detta väldigt mycket, och just nu när
            kommunerna inte kan stoppa mobilmasterna för strålningens skull
            kan man ju titta på natur- och kulturlagar dessutom och lyssna
            till vad Annelie
          </note>
          <note>
            Enochson uttryckte väldigt bra.
          </note>
          <note>
            Det här kommer ju att öka. Även om man slår ihop masterna blir
            det ju kanske 20 000 nya mobilsändare de närmaste tre åren, och
            det innebär faktiskt att strålningen i samhälle och natur fördubblas
            igen.
          </note>
          <note>
            Detta har man tittat på vid Chalmers tekniska högskola i Göteborg,
            och även om vi ligger långt under de gränsvärden som vi har i
            Sverige så är detta faktiskt ingen garanti för att strålningen
            är ofarlig ändå.
          </note>
          <note>
            Vi ligger alltså många tusendelar över vad andra länder gör.
          </note>
          <note>
            Vi utsätts för låga strålningsnivåer så länge, och vi vet inte
            vad det kommer att betyda i framtiden om
          </note>
          <note>
            10-20 år. Jag har själv jobbat som strålskyddsingenjör och sett
            att den här lågdosstrålningen är farlig på lång sikt. Man kan
            också titta på England och Stewartkonventionen som man har antagit,
            där man rekommenderar att barn och ungdomar inte ska vara i närheten
            av den här strålningen.
          </note>
          <note>
            Jag vill ställa en annan fråga utifrån statsrådets svar. Man
            har gett PTS i uppdrag att införa miljöledningssystem. Jag undrar
            om det här miljöledningssystemet även har med myndighetens yttre
            verksamhet att göra, om det återverkar på den, eller om det gäller
            den inre verksamheten.
          </note>
          <note>
            Anf. 113 Statsrådet LENA SOMMES-
          </note>
          <note>
            TAD (s):
          </note>
          <note>
            Herr talman! Jag har fått ytterligare några frågor.
          </note>
          <note>
            Till att börja med sades att Boverket inte ännu har lyckats med
            sina intentioner, vilket är alldeles riktigt.
          </note>
          <note>
            Jag hoppas att man kommer att lyckas, och vi följer det här,
            men det är naturligtvis betydelsefullt hur det går i det här arbetet.
          </note>
          <note>
            När det gäller Konkurrensverkets agerande känner jag inte till
            detta, men vad jag refererade till var alltså
          </note>
          <note>
            EU-direktiv som förbereds på det här området. En rimlig utveckling
            bör vara, anser jag, att man främjar samutnyttjande och möjligheter
            att gå in på andra master. Jag hoppas att det också blir en linje
            som följs här i Sverige, men jag kan inte gå in på vad Konkurrensverket
            har sagt i det fall som togs upp här.
          </note>
          <note>
            Jag kan inte svara på frågan om möjlighet att få tillgång till
            master som vi själva förfogar över. Jag ber att få återkomma till
            Annelie Enochson med svar på den frågan.
          </note>
          <note>
            Det har betonats här av Annelie Enochson att regeringen måste
            ha förståelse för vilka problem detta utgör för kommunerna. Vi
            har förståelse för det. Som jag sade redan i mitt första svar
            anser vi att just det faktum att det finns en befintlig mast är
            ett mycket gott skäl i hanteringen av ett bygglovsärende. Det
            är en synpunkt som vi beaktar och går efter i de fall som vi får
            upp på regeringens bord.
          </note>
          <note>
            När det gäller forskningen vill jag inte att det ska förstås
            som att jag på ett tvärsäkert sätt uttalar mig här. Regeringen
            har inhämtat information, och vi har försökt att sammanställa
            den forskning som finns. Vi fick en rapport om detta från Arbetslivsinstitutet
            för drygt ett år sedan, år 2000.
          </note>
          <note>
            Tillsvidare anser vi att den sammantagna bedömningen är att de
            gränsvärden som finns i Sverige ger oss grund för att i dag inte
            vidta mer drastiska åtgärder ur hälsosynpunkt. Vi följer givetvis
            detta. För all forskning gäller att vi med intresse tar del av
            alla nya resultat och att förändringar i forskningsläget måste
            påverka vårt agerande.
          </note>
          <note>
            Jag håller helt med om att det är en bekymmersam utveckling när
            det gäller elektromagnetiska fält och annat i samhället och att
            det blir ett allt större problem.
          </note>
          <note>
            Vi var inne på försiktighetsprincipen. Jag vill än en gång understryka
            att vi inom regeringen försöker att följa en försiktighetsprincip
            när det kan motiveras utifrån de fakta och den kunskap vi har.
          </note>
          <note>
            Precis som ni har påpekat finns det en linje att följa för viss
            typ av strålning vid vissa statliga myndigheter osv. Men det har
            inte ännu ansetts nödvändigt eller motiverat att utvidga en sådan
            försiktighetsprincip ytterligare mer än vad som redan har gjorts
            när det gäller t.ex. avstånd. Vi håller oss fortfarande till gränsvärden
            i de fallen.
          </note>
          <note type="speaker">
            Anf. 114 ANNELIE ENOCHSON (kd):
          </note>
          <note>
            Herr talman! Min andra fråga har Barbro Feltzing redan berört.
            Det gäller hälsoeffekterna vid elektromagnetisk strålning. Det
            finns i dag inga värden som reglerar när ett fält med elektromagnetisk
            strålning kan bli farligt för människan. Det finns väldigt lite
            forskning på området.
          </note>
          <note>
            Statens strålskyddsinstitut har just nu ute en remiss om rekommenderade
            värden eller gränsvärden.
          </note>
          <note>
            Det har dock gjorts en studie vid regionsjukhuset i
          </note>
          <note>
            Örebro om mobilanvändandet och hjärntumör. Studien visar på en
            fördubblad risk för tumörer på den sida man använder telefoner.
          </note>
          <note>
            Skillnaden mellan eget mobiltelefonanvändande och mobilmaster
            är att du själv kan styra över hur mycket strålning du vill utsättas
            för beroende på hur mycket du talar i mobiltelefonen. Däremot
            kan du inte styra över mobilmasters, antenners eller basstationers
            strålning som sänds ut kontinuerligt över hela dygnet. Ingen forskning
            finns i dagsläget som visar på långtidseffekterna av denna långvariga
            exponering.
          </note>
          <note>
            Ett positivt initiativ som har tagits nyligen är ett policydokument
            och hyresavtal som Sveriges Fastighetsägareförbund upprättat tillsammans
            med SABO.
          </note>
          <note>
            Detta hyresavtal avser att reglera förhållandet mellan operatören
            och fastighetsägaren i de fall master sätts upp på byggnaden.
            I avtalet förbinder sig operatören att mäta strålningen från basstationen
            vid full effekt, och mätningen ska göras av en opartisk besiktningsman.
          </note>
          <note>
            Det är viktigt att forskningspengar avsätts för att studera effekterna
            av elektromagnetisk strålning.
          </note>
          <note>
            Rådet för arbetslivsforskning hade till sitt förfogande
          </note>
          <note>
            8 miljoner för att studera de biologiska effekterna av elektromagnetiskt
            fält. Under 2001 övertog Forskningsrådet för arbetsliv och socialvetenskap
            ansvaret för forskningsområdet, och det beviljades inte några
            anslag. Däremot har man i andra EU-länder startat nationella forskningsprogram
            om just dessa effekter.
          </note>
          <note>
            Jag vill avsluta med att tacka statsrådet för debatten. Jag vill
            avrunda med en sista fråga. Vad avser regeringen att göra för
            att stödja forskningen om de biologiska effekterna vid elektromagnetisk
            strålning?
          </note>
          <note>
            Anf. 115 Statsrådet LENA SOMMES-
          </note>
          <note>
            TAD (s):
          </note>
          <note>
            Herr talman! Låt mig först säga att det inte är så att man själv
            bestämmer när man talar i mobiltelefon och att man själv inte
            kan bestämma över en mobilmast. Strålningen är också annorlunda
            från en mobilmast. Det är större risker med att långvarigt tala
            i mobiltelefon än att vara i närheten av en mast. Därmed inte
            sagt att vi inte ska ta också de riskerna på stort allvar.
          </note>
          <note>
            Det ställdes en fråga om vad regeringen avser att göra för forskningen
            på området. Forskningsfrågorna ligger nu framför allt hos statsrådet
            Thomas Östros.
          </note>
          <note>
            Huvuddelen av den svenska forskningen beslutas självständigt
            av forskningssamhället. Men regeringen kan på olika sätt styra
            och visa viljeinriktning när det gäller den typen av forskning.
          </note>
          <note>
            Jag kan i dag inte svara på om det skulle behövas något sådant.
            Vi vilar på forskningssamhällets arbete i detta fall. Däremot
            har vi tidigare inhämtat och begärt in sammanställningar av forskning
            för att kunna få underlag för regeringens arbete. Det kommer vi
            naturligtvis återigen att göra ifall det blir nödvändigt.
          </note>
          <note>
            Överläggningen var härmed avslutad.
          </note>
          <note>
            19 § Svar på interpellation 2001/02:194 om strandskydd och regional
            utveckling
          </note>
          <note>
            Anf. 116 Statsrådet LENA SOMMES-
          </note>
          <note>
            TAD (s):
          </note>
          <note>
            Herr talman! Jan-Evert Rådhström har frågat statsrådet Ulrica
            Messing på vilket sätt hon avser att arbeta för att förändrade
            strandskyddsbestämmelser säkerställer att de regionala utvecklingsmöjligheterna
            tas till vara. Arbetet i regeringen är så fördelat att det är
            jag som ska svara på den frågan.
          </note>
          <note>
            Frågan om strandskyddets utformning är av stort intresse. Både
            frågorna om lättnader i strandskyddsbestämmelserna och frågorna
            om ett stärkt strandskydd har under senare tid aktualiserats i
            olika sammanhang. Mot den bakgrunden har regeringen, som
          </note>
          <note>
            Jan-Evert Rådhström nämner, gett Naturvårdsverket i uppdrag att
            utreda strandskyddsbestämmelserna. I
          </note>
          <note>
            uppdraget ingår att kartlägga hur länsstyrelser och kommuner
            har tillämpat bestämmelserna och att, mot bakgrund av den kartläggningen,
            analysera tillämpningen. En bedömning ska göras av om tillämpningen
            leder till att strandskyddets syften nås. Om Naturvårdsverket
            bedömer det lämpligt ska förslag till åtgärder lämnas.
          </note>
          <note>
            När det gäller att säkerställa de regionala utvecklingsmöjligheterna
            är en viktig del i uppdraget just att utreda förutsättningarna
            för och bedöma konsekvenserna av vissa lättnader i strandskyddsbestämmelserna
            i glesbygdsområden med lågt bebyggelsetryck i syfte att underlätta
            regional utveckling såsom turism och friluftsliv. Därutöver ska
            Naturvårdsverket också närmare utreda förutsättningarna för och
            bedöma konsekvenserna av ett stärkt strandskydd i tätortsnära
            områden med högt bebyggelsetryck.
          </note>
          <note>
            Regeringen har nyligen beslutat att medge Naturvårdsverket förlängd
            redovisningstid för sitt uppdrag, vilket innebär att uppdraget
            ska redovisas senast den
          </note>
          <note>
            1 april i år. Förlängningen motiveras bl.a. av behovet att samordna
            och förankra arbetet med andra myndigheter. Samråd har skett bl.a.
            med Glesbygdsverket.
          </note>
          <note>
            När uppdraget är rapporterat kommer remissbehandling att ske
            varvid möjlighet ges att diskutera bestämmelserna utifrån olika
            perspektiv, bl.a. med avseende på regional utveckling. Först därefter
            kommer det att finnas underlag för att ta ställning till om åtgärder
            kan behöva vidtas, och i så fall vilka, när det gäller strandskyddsbestämmelserna.
          </note>
          <note type="speaker">
            Anf. 117 JAN-EVERT RÅDHSTRÖM (m):
          </note>
          <note>
            Herr talman! Jag får tacka statsrådet Sommestad för svaret även
            om det kanske inte var ett svar på min direkta fråga. Jag hade
            ställt frågan till statsrådet
          </note>
          <note>
            Messing. Det är väl det som föranlett att det har blivit ett
            något svävande svar. Jag ställde frågan just till henne trots
            en vetskap från min sida att strandskyddsfrågan formellt ligger
            under Miljödepartementet.
          </note>
          <note>
            Statsrådet Ulrica Messing har ansvaret för den regionala utvecklingen.
            Jag ska därför med stor spänning lyssna till statsrådet Sommestads
            uppfattning om hur ändrade strandsskyddsregler påverkar den regionala
            utvecklingen när nu departementet anser att frågan ska besvaras
            av Sommestad.
          </note>
          <note>
            Det är spännande att höra att statsrådet finner att frågan om
            strandskyddets utformning är intressant och viktig. Att Naturvårdsverket
            utreder frågan för närvarande är allmänt känt. Just därför vill
            jag gärna höra statsrådets allmänna syn på frågan i dag. Statsrådet
            säger med anledning av utredningen att det bl.a.
          </note>
          <note>
            ska göras en bedömning om tillämpningen leder till att strandskyddets
            syften uppnås.
          </note>
          <note>
            Herr talman! Jag vill fråga statsrådet vad statsrådet mer konkret
            menar med detta. Ser statsrådet någon glidning åt något håll?
            Med anledning av svaret undrar jag om det är för svårt att få
            dispens från strandskyddet eller om det glider åt att det är för
            lätt att få dispens från strandskyddet. Jag förutsätter att statsrådet
            åtminstone har en uppfattning om i vilken riktning utvecklingen
            går.
          </note>
          <note>
            Just när det gäller den regionala utvecklingen vore det intressant
            att få höra statsrådets uppfattning rent generellt, även om utredningen
            ännu inte ligger på bordet. Tror statsrådet att lättnader för
            att få bygga vid sjönära lägen i glesbygd skulle kunna vara en
            viktig faktor för att lokala hustillverkare, snickare, målare,
            rörmontörer osv. skulle få se en ljusnande arbetsmarknadssituation
            och sist, men inte minst, att lokal skogsråvara skulle kunna förädlas
            till åretruntoch fritidsbostäder?
          </note>
          <note>
            Herr talman! Slutligen vill jag fråga statsrådet om hon tror
            att möjligheten till ett attraktivt boende i glesbygd skulle kunna
            hejda den våg av utflyttning som sker från glesbygdsområden.
          </note>
          <note>
            Dessa frågor ställer jag med anledning av att departementet anser
            att interpellationen ska besvaras av statsrådet.
          </note>
          <note type="speaker">
            Anf. 118 ANNELIE ENOCHSON (kd):
          </note>
          <note>
            Herr talman! Sverige har en fantastisk natur med en lång kustlinje
            och en rikedom av insjöar och vattendrag. Detta är något vi ska
            värna om och bevara för efterkommande generationer. Människans
            närvaro utgör både en förutsättning och ett hot mot dessa olika
            vattendrag. Eftersom vi inte har en utan flera skärgårdsområden
            med olika värden, hot och möjligheter, bör den framtida utvecklingen
            för dessa områden anpassas till platsen och den aktuella situationen.
          </note>
          <note>
            Flera skärgårdar är i grunden avfolkningsbygder med ett omfattande
            säsongsboende. Här är t.ex. behoven av stöd till lokalt näringsliv
            och permanent boende starkare än behovet av att reglera.
          </note>
          <note>
            När vi ser till våra insjöar och olika vattendrag är situationen
            likadan, dvs. att bevarandeintressena och utvecklingsintressena
            måste vägas mot varandra.
          </note>
          <note>
            Denna avvägning måste se olika ut i olika delar av landet. I
            områden med talrika sjöar och vattendrag och ringa bebyggelsetryck
            bör viss strandnära byggnation vara möjlig. I många kommuner som
            hotas av avflyttning kan just det natur- och strandnära boendet
            vara en attraktionskraft för att behålla eller locka till sig
            nya invånare.
          </note>
          <note>
            I denna avvägning måste de avgörande besluten överlåtas till
            kommunerna i nära samråd med de medborgare som berörs. Inom områden
            med lågt bebyggelsetryck ska kommuner med stöd av analyser i översiktsplanen
            kunna medge undantag från strandskyddsbestämmelsen om inte det
            rörliga friluftslivet eller den biologiska mångfalden äventyras.
          </note>
          <note>
            Det generella strandskyddet enligt 7 kap. 3 § och
          </note>
          <note>
            14 § miljöbalken ska kvarstå för hela landet, men beviljandet
            av dispenser bör ges på kommunal nivå.
          </note>
          <note>
            Vidare bör Naturvårdsverkets besvärsrätt i strandskyddsärenden
            tas bort. Rätten att medge undantag bör överföras till kommunerna,
            och länsstyrelsen bör erhålla en prövningsrätt liknande den som
            finns enligt
          </note>
          <note>
            12 kap. PBL.
          </note>
          <note>
            Tar statsrådet i sina diskussioner med Naturvårdsverket även
            upp frågan om att ändra på delegationsnivåerna?
          </note>
          <note type="speaker">
            Anf. 119 ANDERS G HÖGMARK (m):
          </note>
          <note>
            Herr talman! Välkommen till debatten i kammaren. Det är kanske
            lite ovant, men eftersom det är en framtidsfråga som ska diskuteras
            känns det väl som att vara på sin mammas gata. Jag tror, lite
            tillspetsat herr talman, att de nuvarande bestämmelserna när det
            gäller strandskyddet är mycket överspelade med tanke på hur olika
            det ser ut i delar av landet. I Stockholm är det ett övertryck,
            men i Arjeplog finns det fem kilometer strandremsa per innevånare.
            I det ljusa, vackra Småland - i mitt och herr talmannens hemlän
          </note>
          <note>
            - finns det gott om strandområden. Det gäller givetvis också
            i vissa kusttrakter i övrigt. Med andra ord: Det är helt nödvändigt,
            enligt mitt sätt att se det, att se på denna fråga på olika sätt
            i olika delar av landet. Den nuvarande lagstiftningen är för ensidig
            och slår blint.
          </note>
          <note>
            När det gäller den aspekt som Jan-Evert
          </note>
          <note>
            Rådhström tar upp i sin interpellation, dvs. hur den nuvarande
            lagstiftningen hämmar den regionala utvecklingen, finns det ett
            otal exempel från mina hemtrakter - Växjö, Uppvidinge, Älmhult,
            Tingsryd och många fler kommuner - där dessa små kommuner kämpar
            en mycket ojämn kamp mot de större orterna att locka till sig
            människor. De vill inget hellre än att kunna erbjuda ett antal
            attraktiva tomter i sjönära lägen. Det finns människor som ingenting
            hellre vill än att kunna förvärva en sådan tomt och bosätta sig
            där i stället för att pendla tre fyra fem mil varje dag. Det vore
            då fantastiskt för dessa små kommuner att kunna erbjuda dessa
            möjligheter.
          </note>
          <note>
            I de flesta andra länder skulle man förmodligen se detta som
            en möjlighet. Men vi är specialister, fru statsråd, på att se
            problemen i Sverige. Det är vi mästare på. Vi skapar problem som
            i realiteten inte behöver existera. Det är nej, nej, stopp, stopp.
          </note>
          <note>
            Jag vill gärna anknyta till den fråga Jan-Evert
          </note>
          <note>
            Rådhström var inne på. Jag vet att frågan nu ses över.
          </note>
          <note>
            Det är också viktigt i vilken miljö frågan ska hanteras
          </note>
          <note>
            - om nu valet är så nådigt att det blir någon form av överlevnad
            efter den 15 september. Om nu statsrådet har lyckan eller olyckan
            - hur man nu ser det - att sitta kvar som statsråd efter den 15
            september, i vilken mental miljö kommer frågan att hanteras? Kommer
            det att vara en problemorienterad eller möjlighetsorienterad miljö
            för de små kommunerna?
          </note>
          <note>
            Jag tar ett exempel från mina hemtrakter. Andra talare kan säkert
            ge andra exempel. Det har under ett antal månader skrivits i Smålandsposten
            om en
          </note>
          <note>
            "gammal" man - en man i sina bästa år, 50-60 år -
          </note>
          <note>
            som inget hellre vill än att återuppbygga ett hus på föräldrarnas
            husgrund. Nu begär jag inte att statsrådet ska kommentera ett
            enskilt ärende. Det är varken önskvärt eller lämpligt, och statsrådet
            får inte göra det. Det är jag medveten om. Men denna person kan
            vara ett illustrerande exempel. Olyckan är att denna grund befinner
            sig inom synhåll av vatten. Detta är märkligt i Sverige - i Småland
            med tiotusentals sjöar!
          </note>
          <note>
            Sjön heter Krokagölen. Då är frågan om detta hus stör det rörliga
            friluftslivet.
          </note>
          <note>
            Herr talman! Människor är, uppriktigt sagt, något konfunderade
            över detta. Det finns ingen samklang med rättsmedvetandet, varken
            i Småland, Bohuslän,
          </note>
          <note>
            Värmland eller någon annanstans. Vad har statsrådet för grundläggande
            värderingar när det gäller äganderätten? Jag kan läsa det socialdemokratiska
            programmet. Där står mycket som realiseras. Annat är något dolt.
            Men vad är statsrådets uppfattning om äganderätten? Om statsrådet
            gör något klarläggande eller gör något positivt uttalande ger
            hon en signal om äganderättens betydelse. Eller ska hon lite glidande
            hänvisa till en utredning? Det skulle vara utomordentligt intressant,
            herr talman, att få reda på dels statsrådets syn på den regionala
            utvecklingen, dels hur statsrådet principiellt ser på just äganderättens
            betydelse. Är den en restpost när allt annat har fått sitt, eller
            betyder den någonting viktigt som kan få dominera i hanteringen
            av den typen av ärenden?
          </note>
          <note>
            Anf. 120 Statsrådet LENA SOMMES-
          </note>
          <note>
            TAD (s):
          </note>
          <note>
            Herr talman! Det åligger mig att besvara frågan.
          </note>
          <note>
            Vi kommer att fatta ett gemensamt beslut i regeringen. Olika
            sidor kommer att beaktas - även regionalpolitiska. Det beslutet
            kommer att sammanväga olika intressen.
          </note>
          <note>
            Vi beaktar de olika villkoren i olika delar av landet. Det är
            precis det vi ger uttryck för i uppdraget till
          </note>
          <note>
            Naturvårdsverket. Vi utgår tydligt från att det är olika villkor.
            Det är en viktig del av problembilden. Där är vi alldeles eniga.
          </note>
          <note>
            När det gäller hur jag personligen ser på detta kommer jag att
            fortsätta att säga att jag inväntar resultatet av utredningen
            och kommer att göra en avvägning. Däremot är jag väl insatt i
            de olika argument som finns. Jag har följt den regionalpolitiska
            debatten kring strandskyddet och inte minst betydelsen av ett
            attraktivt boende, och också om intresset när det gäller turismutveckling,
            osv. Jag är väl insatt i de frågorna. Dem kommer vi att beakta,
            precis som vi kommer att beakta andra frågor.
          </note>
          <note>
            Det är en klassisk intressekonfliktfråga, där vi har flera målsättningar.
            Vi har den gamla målsättningen, från den gången då strandskyddet
            tillkom, att ge allmänheten tillgång till stränderna. På 90-talet
            tillkom intresset som har att göra med den biologiska mångfalden
            och skyddet av naturen. Vi har naturligtvis också intresset för
            regional utveckling. Här måste allt vägas samman.
          </note>
          <note>
            När det gäller grundläggande värderingar och äganderätten kan
            jag säga att det väsentliga är att strandskyddet och den regionala
            utvecklingen i huvudsak är gemensamma intressen. Även regional
            utveckling är en samhällsfråga av stort intresse. I den mån detta
            vägs in är det framför allt möjligheterna till regional utveckling
            som är betydelsefulla. I detta ligger naturligtvis att enskilda
            medborgare kan få ett gott boende, t.ex.
          </note>
          <note>
            När det gäller strandskyddet tycker jag att det väsentliga, som
            politiken har velat uppnå ända sedan strandskyddet tillkom, är
            värnandet om allmänintresset. Det förblir en viktig och central
            utgångspunkt för regeringens arbete. Det gäller både medborgarnas
            möjlighet att komma till stränderna, oavsett inkomst och möjlighet
            att själva bygga ett strandnära boende, och den biologiska mångfalden.
          </note>
          <note>
            När det gäller de konkreta frågorna, t.ex. att lättnader skulle
            vara en viktig faktor för regional utveckling, vill jag avvakta.
            Jag vill väga argumenten mot varandra. Jag vet hur de ser ut.
            De måste vägas mot andra argument, inte minst gällande de biologiska
            hänsynen, på ett sätt som är nytt för mig. Det kommer vi att göra.
            Vi kommer att återkomma.
          </note>
          <note>
            Ges det för mycket eller för lite dispenser? Jag tror inte att
            man kan ställa frågan så. Frågan är om den ordning vi har i dag
            för själva dispensförfarandet är lämplig och välfungerande.
          </note>
          <note>
            Som svar på Annelie Enochsons fråga kan jag säga att jag i likhet
            med Kjell Larsson inte tycker att det är en framkomlig väg att
            föra ned hanteringen på kommunal nivå. Jag tror inte att det är
            den bästa vägen att gå. Det ligger inte uttryckligen i Naturvårdsverkets
            uppdrag att se på detta, men det finns ingenting som hindrar att
            vi i det fortsatta arbetet beaktar frågan om delegering och på
            vilken nivå beslut ska tas. Allting beror på vilket grepp vi tar
            på denna fråga när vi väl tar oss an den.
          </note>
          <note type="speaker">
            Anf. 121 JAN-EVERT RÅDHSTRÖM (m):
          </note>
          <note>
            Herr talman! Det var synd att statsrådet inte ville ge oss någon
            viljeyttring eller uppfattning när det gäller de generella frågeställningar
            som jag tyckte att jag hade förut. Inledningen på inlägget var
            väldigt neutral, men statsrådet drog tyvärr åt det håll jag befarade
            att hon skulle dra åt. Likheterna mellan statsrådets och miljöminister
            Kjell Larssons sätt att debattera är påfallande.
          </note>
          <note>
            Jag tror att man tyvärr måste göra en tolkning och förbise utredningen.
            Statsrådet säger ändå att det som överväger inte är de enskilda
            intressena, utan att de gemensamma intressena överväger. I det
            inlägget läste jag in att en förenkling av strandskyddet inte
            är aktuell.
          </note>
          <note>
            Jag kan inte undgå att se en trend. Det gäller inte bara denna
            fråga. Det gäller det grävande som regeringen håller på med. Man
            gräver ned förslag på förslag i utredning efter utredning.
          </note>
          <note>
            Jag hoppas att jag har fel åtminstone i denna fråga, men jag
            befarar att svaret även här kommer att bli att man tar ställning
            någon gång efter valet. Det blir en förlängning av utredningen
            fram till den 1 april.
          </note>
          <note>
            Sedan ska det bli en omfattande remissbehandling.
          </note>
          <note>
            Därefter ska man ta ställning till om man behöver komma med nya
            förslag.
          </note>
          <note>
            Jag har inte fått svar på en enda fråga av statsrådet, vilket
            jag beklagar. Men jag frågar så här: Om regeringen finner skäl
            att komma med förslag, när skulle det kunna ske? Är det grävmaskinen
            som gräver ned, eller finns det handlingskraft? Jag gör min tolkning
            innan jag får svaret. Återigen vill jag säga att jag hoppas att
            jag har fel.
          </note>
          <note>
            Vad jag tycker om strandnära boende i glesbygd är tydligt. Detta
            hade varit ett tydligt sätt att agera för en regering som hade
            velat värna glesbygd, ge invånarna möjligheter till boende, hindra
            utflyttning, få ökat skatteunderlag osv. på sina egna meriter.
            Då hade detta varit en möjlighet. Men man ger tyvärr inget svar
            på den frågan - åtminstone inte före valet.
          </note>
          <note type="speaker">
            Anf. 122 ANNELIE ENOCHSON (kd):
          </note>
          <note>
            Herr talman! Jag kommer från Bohuslän. Där har jag en smultronö
            som heter Åstol och som ligger i
          </note>
          <note>
            Marstrandsfjorden. Denna ö består i stort sett bara av hus. Skulle
            det generella strandskyddet gälla på den ön hade det inneburit
            att det hade funnits några hus längst upp på toppen av ön.
          </note>
          <note>
            Man vill att ön ska utvecklas och att de ungdomar som är uppvuxna
            på ön ska komma tillbaka eller bo kvar. Den som vet bäst och har
            bäst möjligheter att ge dispenser är kommunen. Det är Tjörns kommun
            som vet bäst. Det är de som vet bäst hur situationen är och vad
            man ska göra för att få Åstol, Klädesholmen och andra öar i Marstrandsfjorden
            att leva.
          </note>
          <note>
            Ett annat exempel är Bengtsfors. Vi vet att de har haft stora
            problem med att få befolkningen att stanna kvar de senaste åren.
            De gjorde ett försök att få folk att flytta till Bengtsfors. De
            sålde strandnära tomter för 1 kr styck. Jag tror att de sålde
            ett dussin. Det var inte mer. Bengtsfors kanske inte är så attraktivt,
            men det var ett sätt att få dit folk. Kommunen valde det medlet.
          </note>
          <note>
            Vad jag vill ha sagt med min interpellation till statsrådet är
            att jag tror att kommunen är den nivå som dessa ärenden ska ligga
            på. Det generella strandskyddet på 100 meter är bra, men jag tycker
            att Naturvårdsverket ska ut ur spelet. Jag vet att de har fått
            ett uppdrag och att vi måste vänta på dem, men jag skulle ändå
            önska att statsrådet hade med sig detta i tankarna. Man bör lyfta
            ned hanteringen en nivå. Rätt makt på rätt plats tror jag är viktigt
            även i strandskyddsärenden.
          </note>
          <note type="speaker">
            Anf. 123 ANDERS G HÖGMARK (m):
          </note>
          <note>
            Herr talman! Låt mig först anknyta till frågan om på vilken nivå
            besluten ska ligga. Jag tycker att det är ganska märkligt att
            regeringen tilltror sin förlängda arm ute i länen - länsstyrelsen
            - så liten kapacitet att man inte kan klara av att fatta dessa
            beslut och göra dessa avvägningar i bra och nära dialog med kommunerna.
            Det är ett misstroende mot ert eget organ.
          </note>
          <note>
            Kanske planerar ni några förstärkningar för att de ska kunna
            klara av detta.
          </note>
          <note>
            Man kan konstatera, ungefär som har gjorts tidigare, att det
            inte var så mycket till svar. En misstanke infinner sig, herr
            talman, om att denna utredning som många andra är tillkommen i
            akt och mening att föra undan frågan över valet eller förskjuta
            den ett antal månader. Sedan får man kanske konstatera att det
            inte blir så mycket av detta.
          </note>
          <note>
            Jag håller med om att det är en avvägning av olika intressen,
            som ser olika ut i olika delar av landet.
          </note>
          <note>
            Tycker statsrådet att det i dag görs rimliga avvägningar vad
            gäller mindre tätbefolkade områden både i södra och norra Sverige?
          </note>
          <note>
            Är hon så rädd för vad utredningen kommer fram till att hon inte
            kan ha någon uppfattning? Regeringen styr ju riket, åtminstone
            enligt grundlagen, även om man kan tvivla på det ibland. Sedan
            kan man diskutera hur den styr. Men har statsrådet någon uppfattning
            om huruvida avvägningen har varit rimlig? Det finns ju mängder
            med kommunpolitiker även av statsrådets egen partifärg som har
            varit djupt förtvivlade och försökt få den här möjligheten att
            bygga strandnära för att kunna utveckla sina landsortskommuner
            och glesbygdskommuner.
          </note>
          <note>
            Jag tror att det är väldigt farligt att ställa äganderätten mot
            den biologiska mångfalden. Det antyddes ju att det var så viktigt
            med biologisk mångfald. Jag vill säga att privat äganderätt ofta
            är en förutsättning för den biologiska mångfalden.
          </note>
          <note>
            Sedan, herr talman, kan jag bara konstatera att när jag var betydligt
            yngre, en ung grabb, hade väldigt många människor råd att köpa
            en liten tomt med strandnära läge och bygga. I dag, efter 30-40
            års socialdemokratiskt styre, är det förbehållet en liten exklusiv
            elit med en gedigen penningpung. Det är detta som de värderingar
            som statsrådet och hennes regering företräder har lett fram till.
            Det är något förvånande att konstatera.
          </note>
          <note>
            Anf. 124 Statsrådet LENA SOMMES-
          </note>
          <note>
            TAD (s):
          </note>
          <note>
            Herr talman! Här ondgör ni er redan i förväg över långa utredningar
            och att man skjuter saker och ting framför sig. Ni tycker att
            det borde ges besked i dag.
          </note>
          <note>
            Jag tycker att det är onödigt att ta ut detta i förskott. Vad
            vi nu gör är ju faktiskt att vi tar upp den här frågan. Att utredningen
            är försenad två månader tycker jag inte ska förhindra att vi tar
            en ordentlig diskussion nu. Jag tycker att det skulle glädja interpellanterna
            att frågan faktiskt tas upp och att vi nu försöker få ett grepp
            just om de här konflikterna, som inte minst har att göra med de
            olika villkoren i olika delar av landet.
          </note>
          <note>
            Jag måste vidhålla att det faktiskt är fel ögonblick för mig
            att ge svar nu innan t.ex. diskussionen inom regeringen och mellan
            Näringsdepartementet och
          </note>
          <note>
            Miljödepartementet ens har börjat kring utredningens resultat
            och om hur vi ska hantera frågan i det här läget.
          </note>
          <note>
            Sedan gällde det vilken nivå det här ska ligga på.
          </note>
          <note>
            Det kom en fråga om jag misstrodde länsstyrelsen och kommunerna.
            Varken jag eller någon annan misstror länsstyrelsen och länsstyrelsens
            samarbete med kommunerna, men nu finns det ju en frågeställning
            om huruvida vi ska göra en radikal förändring.
          </note>
          <note>
            Ska vi föra ned det här på kommunal nivå och ta bort
          </note>
          <note>
            Naturvårdsverket osv.?
          </note>
          <note>
            Då svarar jag fortfarande att jag i dag inte ser att det skulle
            vara en fördel att föra ned det på kommunal nivå. Det är riktigt
            att man på kommunal nivå naturligtvis har en bättre möjlighet
            att se till sin egen kommuns intressen och förstå dem, och kommunen
            måste givetvis ha en viktig roll att spela när det gäller hur
            markutnyttjandet ska ske i den egna kommunen.
          </note>
          <note>
            Samtidigt är strandnära lägen en mycket dyrbar resurs i dag.
            Det beror på hur starkt strandskydd vi kommer att behålla, men
            regeringens grundinställning är ändå att vi också fortsättningsvis
            kommer att värna strandskyddet. Då kommer detta att vara en väldigt
            viktig resurs, och då kan det också vara viktigt att det inte
            är ett alltför kort avstånd mellan beslutsfattare och dem som
            har nytta av det här. Det är nämligen ganska viktiga värden som
            fördelas. Det finns skäl att fundera över detta, och vi har inte
            funderat färdigt.
          </note>
          <note>
            Mitt svar i dag är att jag inte nu ser detta som den bästa vägen.
          </note>
          <note>
            Avslutningsvis vill jag säga att jag tycker att det är onödigt
            att kasta yxor i sjön och att i det här läget beklaga att regeringen
            inte på något sätt kommer att tillvarata de synpunkter och den
            väldigt breda debatt som har pågått om strandskyddet i glesbygden.
            Det är en debatt som vi tar till oss och naturligtvis kommer att
            beakta.
          </note>
          <note type="speaker">
            Anf. 125 JAN-EVERT RÅDHSTRÖM (m):
          </note>
          <note>
            Herr talman! Det är väl inte så konstigt om statsrådet tycker
            att vi kastar yxor i sjön när ni uppenbarligen, om vi ska fortsätta
            med liknelser, kör spaden i backen och gömmer utredning efter
            utredning. Den liknelsen tycker jag att vi kan fortsätta med när
            det gäller verktygshanteringen.
          </note>
          <note>
            Jag ondgör mig inte i förväg. Det talas om två månaders försening
            av den här utredningen, men om vi räknar från början av utredningen
            är den flera år försenad.
          </note>
          <note>
            Det här är frågor som Moderata samlingspartiet har drivit i många
            år. Att ni nu har förlängt utredningen med två månader betyder
            att ni är många år försenade. Den tolkning som jag nu tyvärr kan
            göra är att det inte blir någonting av detta, i alla fall inte
            före valet.
          </note>
          <note>
            Men jag ska fråga statsrådet en gång till: Finns det någon befogad
            misstanke från min sida? Kommer detta utredningsförslag, denna
            remissbehandling osv.? Finns det någon möjlighet att regeringen
            tar ställning före valet, eller ska vi i vanlig ordning ha en
            valrörelse där alla socialdemokrater kan hålla med om detta, och
            sedan vidtas det inga åtgärder? Det är det som jag är ängslig
            för, statsrådet.
          </note>
          <note>
            Jag ställde nu avslutningsvis en enda fråga. Den skulle jag i
            alla fall vilja ha svar på.
          </note>
          <note>
            Anf. 126 Statsrådet LENA SOMMES-
          </note>
          <note>
            TAD (s):
          </note>
          <note>
            Herr talman! Låt mig då gå rakt på sak.
          </note>
          <note>
            Det finns ingenting som säger att vi inte är färdiga före valet,
            men så länge vi inte har sett det här materialet kan jag heller
            inte säga att vi är det. Jag får avvakta till april, när vi ser
            det, och svara på den frågan då. Men det finns ingen uttrycklig
            plan att inte presentera någonting före valet.
          </note>
          <note>
            Det handlar också om vilket grepp man vill ta om den här frågan.
            Ju mindre vi ändrar i liggande regelverk, ju mindre vi gör, desto
            mindre tid tar det naturligtvis att bereda. Det har att göra med
            vilken inställning vi har och hur vi kommer att behandla det här.
          </note>
          <note>
            Jag är väl medveten om att detta är en fråga som har varit uppe
            länge, att det finns tidigare förslag osv.
          </note>
          <note>
            Om man anser att det är försinkande eller inte beror ju på hur
            man ser på frågan. Hittills har regeringen valt att värna strandskyddet
            starkt. Nu gör vi en ny prövning. Det tycker jag är helt i sin
            ordning. Vi får återkomma när vi har mer att säga om detta.
          </note>
          <note>
            Överläggningen var härmed avslutad.
          </note>
          <note>
            20 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            2001/02:83 till konstitutionsutskottet
          </note>
          <note>
            21 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Konstitutionsutskottets betänkande 2001/02:KU8
          </note>
          <note>
            Miljö- och jordbruksutskottets betänkanden
          </note>
          <note>
            2001/02:MJU5 och MJU9
          </note>
          <note>
            Lagutskottets betänkanden 2001/02:LU8 och LU13
          </note>
          <note>
            22 § Bordläggning
          </note>
          <note>
            Anmäldes och bordlades
          </note>
          <note>
            Motioner
          </note>
          <note>
            2001/02:Sf21 av Ulla Hoffmann m.fl. (v, m, kd, c, fp, mp) Översyn
            av 8 kap. 5 § andra stycket utlänningslagen
          </note>
          <note>
            2001/02:So24 av Christel Anderberg m.fl. (m) Rätt till arv för
            judiska efterlevande
          </note>
          <note>
            Motionerna väcktes med åberopande av 3 kap.
          </note>
          <note>
            15 § riksdagsordningen om rätt att väcka motion med anledning
            av händelse av större vikt.
          </note>
          <note>
            Motionerna hade följande lydelse:
          </note>
          <note>
            Översyn av 8 kap. 5 § andra stycket utlänningslagen
          </note>
          <note>
            Förslag till riksdagsbeslut
          </note>
          <note>
            Riksdagen begär att regeringen tillsätter en utredning med uppdrag
            att lägga fram förslag till ändrad lydelse av 8 kap. 5 § andra
            stycket utlänningslagen.
          </note>
          <note>
            Grund för motionsrätt
          </note>
          <note>
            Riksdagsordningen 3 kap. 15 §. Genom avslöjande i TV-programmet
            Uppdrag granskning den
          </note>
          <note>
            8 januari 2002 har det framkommit att utlänningslagen 8 kap.
            5 § andra stycket systematiskt missbrukas av svenska myndigheter
            för att verkställa avvisningar till Ghana av personer som saknar
            varje anknytning till detta land. Detta utgör en händelse av större
            vikt som ej kunnat förutses.
          </note>
          <note>
            Bakgrund
          </note>
          <note>
            Utlänningslagen 8 kap. 5 § andra stycket fick nu gällande lydelse
            genom antagandet av 1989 års utlänningslag:
          </note>
          <note>
            "Kan verkställigheten inte genomföras på det sätt som anges i
            första stycket eller finns det andra särskilda skäl, får utlänningen
            i stället sändas till något annat land."
          </note>
          <note>
            I specialmotiveringen (prop. 1988/89:86 s. 196)
          </note>
          <note>
            sägs att reglerna gjorts mer flexibla än motsvarande bestämmelser
            i 1980 års utlänningslag.
          </note>
          <note>
            Inträffad händelse
          </note>
          <note>
            Nu har det genom inslaget i Sveriges Television
          </note>
          <note>
            (Uppdrag granskning, TV 1, den 8 januari 2002)
          </note>
          <note>
            framkommit att svenska myndigheter med stöd av det aktuella lagrummet
            systematiskt verkställer problematiska avvisningar till Ghana
            trots att de avvisade saknar varje anknytning till landet. När
            polisen anser sig ha verkställighetsproblem sänds utlänningen
            till
          </note>
          <note>
            Ghana. Där betalas, genom förmedling av den svenske konsuln,
            omkring 1 800 dollar per ärende till de ghananska immigrationsmyndigheterna
            för att dessa skall ta emot medborgare från andra afrikanska länder.
            I de fall som man har lyckats kartlägga har ca 140 000 kr av svenska
            skattemedel betalats till immigrationsmyndigheterna i Ghana. Beloppen
            är oredovisade.
          </note>
          <note>
            Den svenske konsuln i Accra, Amarkai Amarteifio, berättade i
            TV-programmet att han bedriver readressering av avvisade utlänningar.
            Han förhör dem och skickar dem vidare till Nigeria, Sierra Leone,
          </note>
          <note>
            Gambia eller Guinea. Bengt Östergren vid polisen i
          </note>
          <note>
            Malmö förklarade i samma program att "konsuln gick som om han
            ägde flygplatsen i Accra. Han tog sig förbi alla myndigheter,
            tull, polis och säkerhetstjänst.
          </note>
          <note>
            Det var aldrig några problem. På något vis lyckades konsuln gång
            på gång övertala passkontrollanterna på flygplatsen att strunta
            i reglerna och ta emot ickeghananer."
          </note>
          <note>
            Det finns personer som utsatts för dessa verkställigheter vilka
            under lång tid hållits fängslade i Ghana bl.a. i ett f.d. slavfort.
            Åtminstone en person har försvunnit.
          </note>
          <note>
            Svenska poliser har uppgivit att det är allmänt känt inom poliskåren
            att man kan "köra" flyktingar till Ghana om man är osäker på varifrån
            de kommer eller om man har svårt att få myndigheterna i deras
            hemländer att ta emot dem.
          </note>
          <note>
            Det står klart att svenska myndigheter anser sig ha funnit en
            möjlighet att tolka det aktuella lagrummet i utlänningslagen på
            ett sätt som är djupt etiskt stötande och som kränker grundläggande
            mänskliga värden.
          </note>
          <note>
            Det är därför nödvändigt att regeringen omgående tar initiativ
            till en sådan ändring av utlänningslagen så att denna hantering
            stoppas.
          </note>
          <note>
            Stockholm den 30 januari 2002
          </note>
          <note>
            Ulla Hoffmann (v)
          </note>
          <note>
            Sven-Erik Sjöstrand (v) Per Bill (m)
          </note>
          <note>
            Lars Lindblad (m) Magda Ayoub (kd)
          </note>
          <note>
            Rose-Marie Frebran (kd) Birgitta Carlsson (c)
          </note>
          <note>
            Kenneth Johansson (c) Bo Könberg (fp)
          </note>
          <note>
            Johan Pehrson (fp) Per Lager (mp)
          </note>
          <note>
            Kerstin-Maria Stalin (mp)
          </note>
          <note>
            Rätt till arv för judiska efterlevande
          </note>
          <note>
            Förslag till riksdagsbeslut
          </note>
          <note>
            Riksdagen tillkännager för regeringen som sin mening vad i motionen
            anförs om en ändring i lag om
          </note>
          <note>
            Allmänna arvsfonden.
          </note>
          <note>
            Sverige har under de senaste åren tagit initiativ till att på
            olika sätt påminna om Förintelsen. Syftet har varit att säkerställa
            att sådana händelser inte skall kunna upprepas.
          </note>
          <note>
            En regeringskommission har också kartlagt judiska tillgångar
            i Sverige. Syftet härmed måste rimligen vara att säkerställa att
            dessa tillgångar kan överlämnas till släktingar till Förintelsens
            offer.
          </note>
          <note>
            Det visar sig nu att rättsliga hinder finns för att denna elementära
            gest gentemot de anhöriga skall kunna utföras. Eftersom ingen
            gjort anspråk på de aktuella tillgångarna har dessa tillfallit
            Allmänna arvsfonden.
          </note>
          <note>
            Issers Tankelovics från Riga avrättades under andra världskriget.
            Släktingar deporterades till Sibirien, varifrån de långt senare
            kom till Tyskland. De gör nu anspråk på arvet, men enligt svensk
            lag för sent.
          </note>
          <note>
            Eftersom de inte kände till kvarlåtenskapen fanns det för deras
            del inte en teoretisk möjlighet att klara sig inom preskriptionstiden.
          </note>
          <note>
            Enligt den lag som reglerar Allmänna arvsfondens verksamhet kan
            regeringen besluta att fonden skall avstå tillgångar till förmån
            för t.ex. släktingar. För att detta skall kunna ske måste emellertid
            ansökan om detta ha inkommit inom viss tid. Inkommer ansökan därefter
            skall den enligt lagen avvisas.
          </note>
          <note>
            Som nämnts har Issers Tankelovics släktingar inte kunnat göra
            anspråk på arvet och drabbas nu av lagens preskriptionsregler
            på ett helt orimligt sätt. Enligt vår mening måste därför en lagändring
            ske som gör det möjligt att ge Förintelsens offer tillgång till
            den kvarlåtenskap som rätteligen är deras. Enklast torde detta
            kunna ske genom ett tillägg i § 27 lag om
          </note>
          <note>
            Allmänna arvsfonden som ger regeringen möjlighet att medge avstående
            för Allmänna arvsfondens del också efter det att preskriptionstiden
            gått ut om sådana synnerliga skäl som gäller för släktingar till
            Förintelsens offer är för handen.
          </note>
          <note>
            Stockholm den 30 januari 2002
          </note>
          <note>
            Christel Anderberg (m)
          </note>
          <note>
            Henrik S Järrel (m) Elizabeth Nyström (m)
          </note>
          <note>
            Berit Adolfsson (m) Petra Gardos (m)
          </note>
          <note>
            Anders Sjölund (m) M de Pourbaix-Lundin (m)
          </note>
          <note>
            Tomas Högström (m) Stig Rindborg (m)
          </note>
          <note>
            Per Unckel (m)
          </note>
          <note>
            23 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 4 februari
          </note>
          <note>
            2001/02:229 av Anna Kinberg (m) till utrikesminister
          </note>
          <note>
            Anna Lindh
          </note>
          <note>
            Svenska medborgares rättssäkerhet
          </note>
          <note>
            2001/02:230 av Cristina Husmark Pehrsson (m) till socialminister
            Lars Engqvist
          </note>
          <note>
            Äldreomsorgen
          </note>
          <note>
            2001/02:231 av Roy Hansson (m) till statsrådet Lena
          </note>
          <note>
            Sommestad
          </note>
          <note>
            Förbränning av fossila bränslen
          </note>
          <note>
            2001/02:232 av Maria Larsson (kd) till statsrådet
          </note>
          <note>
            Lena Sommestad
          </note>
          <note>
            Miljöbalken
          </note>
          <note>
            2001/02:233 av Harald Nordlund (fp) till statsrådet
          </note>
          <note>
            Britta Lejon
          </note>
          <note>
            Demokrati för det nya seklet
          </note>
          <note>
            2001/02:234 av Kjell Eldensjö (kd) till statsrådet
          </note>
          <note>
            Britta Lejon
          </note>
          <note>
            Kommunallagens bestämmelser om stöd till näringsverksamhet
          </note>
          <note>
            den 5 februari
          </note>
          <note>
            2001/02:235 av Inger Lundberg (s) till näringsminister Björn
            Rosengren
          </note>
          <note>
            Tågförbindelser Karlskoga-Degerfors
          </note>
          <note>
            2001/02:236 av Maud Ekendahl (m) till näringsminister Björn Rosengren
          </note>
          <note>
            Svarttaxi
          </note>
          <note>
            2001/02:237 av Marie Engström (v) till finansminister Bosse Ringholm
          </note>
          <note>
            De ungas skuldsättning
          </note>
          <note>
            2001/02:238 av Carl-Erik Skårman (m) till justitieminister Thomas
            Bodström
          </note>
          <note>
            Hyressättningssystemet och EG-rätten
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 12 februari.
          </note>
          <note>
            24 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 4 februari
          </note>
          <note>
            2001/02:663 av Anita Sidén (m) till utbildningsminister Thomas
            Östros
          </note>
          <note>
            Våld mot lärare
          </note>
          <note>
            2001/02:664 av Nikos Papadopoulos (s) till utbildningsminister
            Thomas Östros
          </note>
          <note>
            Resurser till skolorna
          </note>
          <note>
            2001/02:665 av Johan Pehrson (fp) till justitieminister Thomas
            Bodström
          </note>
          <note>
            Åtgärder för att stryka svenskar från FN:s terrorlista
          </note>
          <note>
            2001/02:666 av Eva Flyborg (fp) till justitieminister
          </note>
          <note>
            Thomas Bodström
          </note>
          <note>
            Polisen i Västra Götaland
          </note>
          <note>
            2001/02:667 av Lennart Kollmats (fp) till kulturminister Marita
            Ulvskog
          </note>
          <note>
            Skyddet av hällristningarna i Tanum
          </note>
          <note>
            den 5 februari
          </note>
          <note>
            2001/02:668 av Kia Andreasson (mp) till justitieminister Thomas
            Bodström
          </note>
          <note>
            Polisens prioriteringar
          </note>
          <note>
            2001/02:669 av Maud Ekendahl (m) till justitieminister Thomas
            Bodström
          </note>
          <note>
            Stöld
          </note>
          <note>
            2001/02:670 av Johnny Gylling (kd) till justitieminister Thomas
            Bodström
          </note>
          <note>
            Hot mot pälsnäring
          </note>
          <note>
            2001/02:671 av Christina Nenes (s) till statsrådet
          </note>
          <note>
            Britta Lejon
          </note>
          <note>
            Kontroll av temperatur i kyl- och frysutrymmen
          </note>
          <note>
            2001/02:672 av Viviann Gerdin (c) till kulturminister
          </note>
          <note>
            Marita Ulvskog
          </note>
          <note>
            Närradion som kunskapsförmedlare
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 12 februari.
          </note>
          <note>
            25 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 4 februari
          </note>
          <note>
            2001/02:600 av Ester Lindstedt-Staaf (kd) till finansminister
            Bosse Ringholm
          </note>
          <note>
            Underhållsstöd
          </note>
          <note>
            den 5 februari
          </note>
          <note>
            2001/02:595 av Lars U Granberg (s) till statsrådet
          </note>
          <note>
            Ingela Thalén
          </note>
          <note>
            Vårdbidrag
          </note>
          <note>
            2001/02:620 av Ingegerd Saarinen (mp) till näringsminister Björn
            Rosengren
          </note>
          <note>
            Avveckling av kärnkraften
          </note>
          <note>
            2001/02:624 av Anita Sidén (m) till socialminister
          </note>
          <note>
            Lars Engqvist
          </note>
          <note>
            Könsstympning
          </note>
          <note>
            2001/02:625 av Rolf Gunnarsson (m) till näringsminister Björn
            Rosengren
          </note>
          <note>
            Pilotkommun för ökad hälsa i arbetslivet
          </note>
          <note>
            2001/02:626 av Stefan Hagfeldt (m) till näringsminister Björn
            Rosengren
          </note>
          <note>
            Banverket
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 12 februari.
          </note>
          <note>
            26 § Kammaren åtskildes. kl. 21.58.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.23, av tredje vice talmannen därefter
            t.o.m. 16 § anf. 84
          </note>
          <note>
            (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
