<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--38</head>
          <docDate when="2001-11-30 00:00:00">2001-11-30 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------
          </note>
          <note>
            1 § Beslut om utskottsbetänkanden som slutdebatterats den 29
            november
          </note>
          <note>
            SfU2 Anslag inom utgiftsområde 8 Invandrare och flyktingar
          </note>
          <note>
            Punkt 2 (Statsbidrag till invandrarorganisationer)
          </note>
          <note>
            1. utskottet
          </note>
          <note>
            2. res.1 (m)
          </note>
          <note>
            Votering:
          </note>
          <note>
            191 för utskottet
          </note>
          <note>
            59 för res. 1
          </note>
          <note>
            25 avstod
          </note>
          <note>
            74 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 110 s, 11 v, 36 kd, 13 c, 11 fp, 10 mp
          </note>
          <note>
            För res. 1: 57 m, 2 -
          </note>
          <note>
            Avstod: 25 v
          </note>
          <note>
            Frånvarande: 21 s, 24 m, 7 v, 6 kd, 5 c, 5 fp, 6 mp
          </note>
          <note>
            Charlotta L Bjälkebring (v) anmälde att hon avsett att avstå
            från att rösta men markerats ha röstat ja.
          </note>
          <note>
            Punkt 3 (Kommunersättningar vid flyktingmottagande)
          </note>
          <note>
            1. utskottet
          </note>
          <note>
            2. res.3 (kd)
          </note>
          <note>
            Votering:
          </note>
          <note>
            242 för utskottet
          </note>
          <note>
            36 för res. 3
          </note>
          <note>
            71 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 110 s, 58 m, 36 v, 14 c, 12 fp, 10 mp,
          </note>
          <note>
            2 -
          </note>
          <note>
            För res. 3: 36 kd
          </note>
          <note>
            Frånvarande: 21 s, 23 m, 7 v, 6 kd, 4 c, 4 fp, 6 mp
          </note>
          <note>
            Punkt 5 (Asylansökan i hela landet)
          </note>
          <note>
            1. utskottet
          </note>
          <note>
            2. res.4 (fp)
          </note>
          <note>
            Votering:
          </note>
          <note>
            Kammaren biföll utskottets förslag genom uppresning.
          </note>
          <note>
            Punkt 8 (Vård som inte kan anstå)
          </note>
          <note>
            1. utskottet
          </note>
          <note>
            2. res.6 (kd, c)
          </note>
          <note>
            Votering:
          </note>
          <note>
            227 för utskottet
          </note>
          <note>
            50 för res. 6
          </note>
          <note>
            72 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 110 s, 58 m, 36 v, 12 fp, 10 mp, 1 -
          </note>
          <note>
            För res. 6: 36 kd, 14 c
          </note>
          <note>
            Frånvarande: 21 s, 23 m, 7 v, 6 kd, 4 c, 4 fp, 6 mp,
          </note>
          <note>
            1 -
          </note>
          <note>
            Punkt 9 (Särskola och gymnasieskola)
          </note>
          <note>
            1. utskottet
          </note>
          <note>
            2. res.7 (mp)
          </note>
          <note>
            Votering:
          </note>
          <note>
            268 för utskottet
          </note>
          <note>
            10 för res. 7
          </note>
          <note>
            71 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 110 s, 58 m, 36 v, 36 kd, 14 c, 12 fp,
          </note>
          <note>
            2 -
          </note>
          <note>
            För res. 7: 10 mp
          </note>
          <note>
            Frånvarande: 21 s, 23 m, 7 v, 6 kd, 4 c, 4 fp, 6 mp
          </note>
          <note>
            Punkt 10 (Flyktingkvoten)
          </note>
          <note>
            1. utskottet
          </note>
          <note>
            2. res.8 (v)
          </note>
          <note>
            Votering:
          </note>
          <note>
            193 för utskottet
          </note>
          <note>
            36 för res. 8
          </note>
          <note>
            47 avstod
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 58 m, 1 kd, 14 c, 9 mp, 2 -
          </note>
          <note>
            För res. 8: 36 v
          </note>
          <note>
            Avstod: 35 kd, 12 fp
          </note>
          <note>
            Frånvarande: 22 s, 23 m, 7 v, 6 kd, 4 c, 4 fp, 7 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SfU6 Rambeslut om förstärkning av den straffrättsliga ramen för
            bekämpning av olaglig inresa m.m.
          </note>
          <note>
            1. utskottet
          </note>
          <note>
            2. res. 1 (kd, c)
          </note>
          <note>
            3. res. 2 (v)
          </note>
          <note>
            4. res. 3 (fp)
          </note>
          <note>
            Förberedande votering 1.
          </note>
          <note>
            Kammaren biträdde res. 2 med acklamation.
          </note>
          <note>
            Förberedande votering 2.
          </note>
          <note>
            55 för res. 1
          </note>
          <note>
            46 för res. 2
          </note>
          <note>
            176 avstod
          </note>
          <note>
            72 frånvarande
          </note>
          <note>
            Kammaren biträdde res. 1.
          </note>
          <note>
            Kenth Högström (s) anmälde att han avsett att avstå från att
            rösta men markerats ha röstat ja.
          </note>
          <note>
            Huvudvotering:
          </note>
          <note>
            169 för utskottet
          </note>
          <note>
            89 för res. 1
          </note>
          <note>
            18 avstod
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 110 s, 58 m, 1 -
          </note>
          <note>
            För res. 1: 32 v, 36 kd, 14 c, 7 mp
          </note>
          <note>
            Avstod: 4 v, 11 fp, 3 mp
          </note>
          <note>
            Frånvarande: 21 s, 23 m, 7 v, 6 kd, 4 c, 5 fp, 6 mp,
          </note>
          <note>
            1 -
          </note>
          <note>
            2 § Aktuell debatt: EU-harmonisering av lagstiftning på de process-,
            straff- och polisrättsliga områdena
          </note>
          <note type="speaker">
            Anf. 1 ALICE ÅSTRÖM (v):
          </note>
          <note>
            Herr talman! Jag vill börja med att tacka för att den här debatten
            kommer till stånd. Vänsterpartiets syfte med att begära denna
            debatt är att lyfta fram frågor om demokrati och rättssäkerhet.
          </note>
          <note>
            Vi är alla överens om att terrorism och grov organiserad brottslighet
            ska bekämpas, och det ska göras gemensamt i enighet och i samförstånd
            mellan alla goda krafter. Debatten i dag är en viktig debatt,
            som borde ha kommit till stånd för länge sedan, eftersom de förslag
            som det nu mycket hastigt ska beslutas om är en fortsättning på
            en process som har pågått länge.
          </note>
          <note>
            Det är i ljuset av detta inte så konstigt att det hittills har
            gått så enkelt att komma förbi en grundläggande debatt om rättssäkerhet,
            eftersom hela systemet med lagstiftningen på detta område är uppbyggt
            för att man ska kunna genomdriva lagstiftning på detta sätt. Det
            mellanstatliga samarbetet är bra, men för att det ska kunna legitimeras
            måste det ge större utrymme för de nationella parlamenten att
            agera, och inte bara informeras.
          </note>
          <note>
            Mycket av dagens debatt kommer att handla om de förslag som nu
            ligger på bordet: den europeiska arresteringsordern, rambeslutet
            om bekämpande av terrorism och givetvis också beslutet om frysning
            av tillgångar. Framför allt det sistnämnda har på ett mycket tydligt
            sätt visat på brister i rättssäkerhet. I
          </note>
          <note>
            alla lagstiftningsärenden ska försiktighetsprincipen gälla, och
            det är dags att lyssna till de kritiska röster som har hörts,
            att stanna upp och att ta sig tid att analysera effekterna för
            enskilda och för rättssamhället i stort.
          </note>
          <note>
            Herr talman! Som jag sade inledningsvis, är vi alla överens om
            att vi alla gemensamt har ett ansvar för att bekämpa terrorism
            och grov organiserad brottslighet. Men frågan är om man kan bekämpa
            terrorism och försvara demokratin genom att inskränka just den
            demokrati som ska försvaras.
          </note>
          <note>
            (Applåder)
          </note>
          <note>
            Anf. 2 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jag tycker också att det är oerhört bra att vi har
            en debatt om rättssäkerhet. Rättssäkerhet har nämligen varit regeringens
            ledstjärna - har varit det tidigare och kommer att fortsätta att
            vara det.
          </note>
          <note>
            Så har det också varit efter händelserna den 11 september.
          </note>
          <note>
            Låt mig påminna om veckorna efter den 11 september. Då fick regeringen
            kritik. Det sades att vi inte hade tillräckligt hårda lagar i
            det här landet. Då sade vi att vi har bra lagar, att vi har tydliga
            lagar; vi ska kämpa internationellt för att kunna slå hårt mot
            terrorismen, men det ska inte gå ut över grundläggande mänskliga
            rättigheter och värderingar.
          </note>
          <note>
            I oktober var det diskussioner om personer som fanns i Sverige
            och hade misstänkt samröre. Det var diskussioner om att personer
            reste till Afghanistan. Vi sade samma sak då: Vi kan inte hindra
            personer från att resa, men minsta delaktighet i terrorism är
            straffbart i Sverige.
          </note>
          <note>
            Det är, som sagt var, en internationell diskussion, och det är
            bara internationellt som man kan agera mot terrorismen.
          </note>
          <note>
            Hur ska man då kunna hitta ett system så att det inte drabbar
            vanliga människor? Ja, det är egentligen ganska självklart.
          </note>
          <note>
            Man måste hitta en definition på terrorism. Man måste hitta en
            definition på terrorism som innebär att andra människor inte på
            något sätt får misstänkliggöras för terrorism - inte ens om de
            begår brott. Det får inte bli inflation i terrorism.
          </note>
          <note>
            Det är den ena av de två frågor som vi har arbetat med, nämligen
            att hitta den här definitionen. Lyckligtvis har den blivit väldigt
            snäv. Det krävs oerhört mycket för att det ska kallas terrorism.
          </note>
          <note>
            Det var två frågor som diskuterades i EU-
          </note>
          <note>
            nämnden innan den politiska överenskommelsen kom förra fredagen.
            Det var att det inte får drabba frihetskämpar och inte bli fråga
            om att kränka grundläggande mänskliga rättigheter i form av demonstrationsfrihet,
            fackföreningsfrihet osv.
          </note>
          <note>
            Det första togs om hand av danskarna - vi behövde inte ens gå
            in i den diskussionen. Det andra fick vi in en särskild deklaration
            om.
          </note>
          <note>
            Nu har vi den här definitionen, och den är alltså till för att
            vi ska kunna följa principen att slå hårt mot terrorister men
            inte så att några andra ska drabbas. Vi ska inte stänga vårt öppna
            samhälle. Vi ska fortsätta att bevara de mänskliga rättigheterna.
          </note>
          <note>
            Hur har vi fått det här? Jo, vi har fått det genom aktivitet,
            genom att vara aktiva i EU, genom att driva den här linjen. Det
            är det som är viktigt att slå fast:
          </note>
          <note>
            rättssäkerhet är inte passivitet; rättssäkerhet är inte att säga
            nej; rättssäkerhet är inte att stoppa alla förslag som kommer
            och säga att de hotar rättssäkerheten.
          </note>
          <note>
            Rättssäkerhet är att aktivt arbeta för att hela tiden hitta förbättringar.
            Det är det Sverige har gjort. Det är så vi ska fortsätta att agera.
          </note>
          <note>
            Den andra frågan som har diskuterats är arresteringsordern. Jag
            medger att det är ett dåligt ord. Vi har inte ens arresteringar
            i Sverige. Man får översätta det till åklagarbeslut eller domstolsbeslut.
          </note>
          <note>
            Det har på något sätt definierats så här: Jaha, ska vem som helst
            nu kunna arresteras för terrorism? Så är det självklart inte.
            Faktum är att det här är någonting som diskuterades redan 1999
            och som har mycket lite med terrorism att göra. Vi lämnar naturligtvis
            redan nu ut personer som är misstänkta för terrorism.
          </note>
          <note>
            Om vi stannar lite vid frågan om att utlämna personer som är
            misstänkta för andra brott, ställer man sig den första frågan:
            Ska vi lämna ut människor som är misstänkta för brott till andra
            länder? Ska vi göra det över huvud taget, och i så fall vilka?
            Är det egna eller andra medborgare?
          </note>
          <note>
            Jag anser att det är en bra grundprincip. Om tre svenska män
            begår en gruppvåldtäkt i Belgien och lyckas fly hem till Sverige
            är min sympati på den sidan att den belgiska kvinnan och den belgiska
            rättsstaten ska ha möjlighet att få det här prövat. Jag ser det
            inte så att bara för att dessa män är svenskar enligt medborgarskapet
            ska vi se till att det inte blir någon rättegång. Vi ska alltså
            arbeta för att personer som har råkat ut för brott ska få det
            prövat.
          </note>
          <note>
            Den andra frågan är: Hur ser det ut i dag? Vi lämnar redan ut
            personer. Människor som inte är svenska medborgare lämnar vi i
            stort sett ut för samtliga brott, bortsett från trafikbrott och
            liknande.
          </note>
          <note>
            Hur är det med svenska medborgare? Det har också diskuterats:
            Ska vi börja lämna ut svenska medborgare? Ja, hur är det i dag?
            Vi lämnar nämligen ut svenska medborgare för inte mindre än 140
            brott.
          </note>
          <note>
            Därför blir diskussionen lite märklig när man frågar om vi ska
            börja lämna ut svenska medborgare. Personer som begår brott som
            har fyra år eller mer i straffskalan är vi beredda att lämna ut.
            Det blir då lite märkligt när man säger att vi inte ska lämna
            ut svenska medborgare.
          </note>
          <note>
            Nästa diskussion gäller hur vi ska ha det. I dag har vi ett system
            med dubbel straffbarhet. Det är regeringar som avgör, och tiden
            är obegränsad.
          </note>
          <note>
            Här kommer ett förslag som innebär att man ska ta bort bestämmelsen
            om dubbel straffbarhet för de vanligaste brotten. Det innebär
            inte annat än att det är ett land i stället för två som prövar
            ärendet.
          </note>
          <note>
            Det finns andra fördelar med förslaget. Den verkliga fördelen
            är att det är domstolar som ska avgöra.
          </note>
          <note>
            Det är jurister som ska stå för den rättsliga prövningen och
            inte regeringar, som naturligtvis utsätts för politiska påtryckningar.
          </note>
          <note>
            Viktigast av allt är att det finns en tidsgräns på
          </note>
          <note>
            60+30 dagar. Den finns inte i dag, och det innebär att människor
            kan sitta inlåsta i månader och t.o.m. år i och med den dubbla
            straffbarheten.
          </note>
          <note>
            Då kan man välja. Vilket system är det bästa?
          </note>
          <note>
            Vilket system står för rättssäkerhet? Det första systemet bygger
            på dubblering och att man ska ta hänsyn till varje land. Det blir
            ett slags juridiskt plockepinn, omöjligt att följa. Ska vi i stället
            ha det som det nu är tänkt, med begränsad tid i häkte och domstolar
            som avgör?
          </note>
          <note>
            Mitt förslag är att vi ska välja det senare förslaget.
          </note>
          <note>
            Det är det som är förenat med rättssäkerhet.
          </note>
          <note>
            Systemet ska inte vara villkorslöst. Det finns vägransgrunder,
            som det kallas. Man ska kunna vägra att lämna ut en person. För
            svensk del är det tre frågor som nu är aktuella. Det finns flera
            vägransgrunder, men särskilt tre diskuteras för svensk del.
          </note>
          <note>
            Personen måste vara straffmyndig i båda länderna.
          </note>
          <note>
            Han eller hon får inte redan vara dömd, och det får inte vara
            frågan om grundlagsskyddade brott, dvs.
          </note>
          <note>
            yttrandefrihets- och tryckfrihetsbrott.
          </note>
          <note>
            Detta är en förutsättning för att vi ska gå med. Det ser väldigt
            bra ut i förhandlingarna, men man kan inte vara säker förrän förhandlingen
            är slut och överenskommelsen nådd.
          </note>
          <note>
            Om vi får detta till stånd förbättrar vi alltså inte bara för
            brottsoffer utan också för den person som sitter inlåst. Vi ökar
            också möjligheterna att få brott uppklarade. Jag har mycket svårt
            att se hur detta skulle vara en försämring av rättssäkerheten.
          </note>
          <note>
            Vi har som sagt arbetat hårt för internationellt samarbete. Mycket
            av det arbete som lades ned under det svenska ordförandeskapet
            gällde just att öka det internationella samarbetet. Det gällde
            människohandel, miljö och mycket annat. Vi var nöjda och glada
            över att vi klarade det.
          </note>
          <note>
            Ska vi stoppa förslaget nu bara därför att det har blivit en
            fråga om terrorism eller därför att Sverige inte längre är ordförande?
            Ska vi vända tillbaka?
          </note>
          <note>
            Nej, det är klart att vi inte ska göra. Vi ska fortsätta att
            arbeta för internationellt samarbete för att motverka internationell
            brottslighet. Vi ska göra det när det gäller människohandel. Vi
            ska göra det när det gäller narkotikabrottslighet, och vi ska
            göra det när det gäller terrorism. Vi ska ha ett rättssäkert system
            för att utlämna personer som är misstänkta för brott.
          </note>
          <note>
            Det ska inte råda någon tvekan om att de som lämnas ut eller
            åtalas för terrorism är terrorister och ingenting annat.
          </note>
          <note>
            Jag håller med om att det har gått fort. Det har också diskuterats.
            Det är inte Sverige som är ordförande, men jag vill inte rikta
            kritik mot belgarna. Jag tror att alla länder hade agerat snabbt
            efter en sådan händelse.
          </note>
          <note>
            Det innebär i och för sig att vi riskerar att inte komma överens
            på alla punkter. Vi försökte få med människohandel. Vi lyckades
            nästan, men vi fick släppa diskussionen om straff, som kom i början
            av hösten. Det är klart att det finns en risk för det, men vi
            ska inte säga nej av principiella skäl om vi är nöjda med överenskommelsen.
            Jag undrar vad vi skulle ha tyckt om något land i våras sade så
            här: Er överenskommelse om människohandel är utmärkt, men vi tycker
            att det har gått så fort att vi ändå säger nej av principiella
            skäl.
          </note>
          <note>
            Det finns alltid en risk när det går fort. Den risken finns fortfarande.
            Det finns frågor att förhandla om.
          </note>
          <note>
            Vi har våra frågor. Förutom det jag nämnde är det fortfarande
            ett förslag när det gäller definitionen av terrorism som vi inte
            kan acceptera, nämligen förslaget om kronvittnen. Också här går
            förhandlingarna vår väg. Det är en förutsättning för att vi ska
            nå en överenskommelse. Det som föreslås är ett förfarande som
            vi inte ska i vårt rättssystem, anser jag.
          </note>
          <note>
            Vissa saker är bra; dem ska vi säga ja till. Vissa saker är inte
            bra. Dem säger vi nej till. Det är den principen vi ska följa.
            Det är så vi skyddar mänskliga rättigheter och rättssäkerhet.
          </note>
          <note>
            (Applåder)
          </note>
          <note type="speaker">
            Anf. 3 ALICE ÅSTRÖM (v):
          </note>
          <note>
            Herr talman! Det fanns en sak som justitieministern knappast
            berörde i sitt inlägg. Det var den demokratiska processen. Det
            handlar inte enbart om rättssäkerhet eller om att säga ja eller
            nej till beslut som ska fattas. Det handlar om att man måste ha
            en demokratisk process.
          </note>
          <note>
            Den demokratiska processen när det gäller framtagandet av denna
            lagstiftning har i stort sett varit obefintlig. Det har ständigt
            kommit information. Det kommer nya förslag i stort sett varannan
            dag, har det känts som. Förslagen innebär gång på gång förändringar
            i lagstiftningen.
          </note>
          <note>
            Vi är alla överens om att vi ska skapa en så bra lagstiftning
            som möjligt för att bekämpa både terrorism och brottslighet. Det
            är fel att man i det arbetet inte kan ge de nationella parlamenten
            tillräcklig tid för att analysera och diskutera förslagen, så
            att man gemensamt kommer fram till ett förslag.
          </note>
          <note>
            Man frångår den lagstiftningprocess som vi alltid haft här i
            Sverige, där det tas fram ett utredningsförslag som skickas ut
            på remiss till olika instanser för att man ska kunna få in synpunkter.
            Alla politiska partier har en möjlighet att diskutera och motionera
            om förslagen. Sedan kan man, i en demokratisk process, vara med
            och fatta ett beslut som är välgrundat och genomlyst ur olika
            aspekter. Man har täckt in rättssäkerhet och brottsbekämpning,
            och alla har fått möjlighet att göra denna avvägning.
          </note>
          <note>
            Demokrati tar tid. Det är de demokratiska värdena vi säger att
            vi vill försvara. Det är just kraven på att det ska gå snabbt
            som jag vänder mig emot. Vi säger att vi snabbt måste komma fram
            till beslut. Vi arbetar fram förslag, som förslaget om den europeiska
            arresteringsordern, som ska underlätta processen och göra den
            snabbare. Det är att säga att demokratin, där man kan pröva varje
            ärende och där varje enskild individ får tid att diskutera, är
            för långsam. Vi har inte tid att vänta. Det är just de demokratiska
            värdena som vi håller på att offra.
          </note>
          <note>
            Herr talman! Jag ska gå in på några sakfrågor. Det viktigaste
            med frågan om den europeiska arresteringsordern är att man är
            på väg att totalt avskaffa principen om dubbel straffbarhet. Detta
            är en principiellt viktig fråga i vårt rättssystem, som borde
            debatteras och analyseras ur olika aspekter.
          </note>
          <note>
            Man säger att vi kan avskaffa den dubbla straffbarheten därför
            att vi har fullständigt förtroende för alla europeiska länder
            när det gäller rättssäkerheten.
          </note>
          <note>
            Man säger också i förslaget att man ska kunna vägra om något
            land åsidosätter de mänskliga rättigheterna upprepade gånger.
          </note>
          <note>
            Vi kan se på vad som händer i de andra europeiska länderna när
            det gäller förändringar i lagstiftningen. Storbritannien, t.ex.,
            har begärt att få göra undantag från konventionen om mänskliga
            rättigheter för att kunna hålla människor häktade under väldigt
            lång tid. Innebär detta, om vi går med på det, att vi inte kommer
            att utlämna människor till Storbritannien?
          </note>
          <note>
            Vad gäller för Spanien, som åtskilliga gånger fått kritik från
            Amnesty för att tortyr används? Vad gäller för Grekland, som vi
            nu diskuterar väldigt mycket?
          </note>
          <note>
            Det gäller fallet med Calle, som sitter häktad där. Det har kommit
            mycket skarp kritik mot hur Greklands rättsväsende hanterar dessa
            frågor.
          </note>
          <note>
            Det är det som är den principiellt viktiga frågan när man diskuterar
            den europeiska arresteringsordern.
          </note>
          <note>
            Att vi inte får tid att analysera och diskutera utifrån dessa
            aspekter tyder på en oerhört stor brist i demokratin.
          </note>
          <note>
            Sedan kan vi titta på terroristdefinitionen. Jag måste säga,
            herr talman, att det är glädjande att den svenska regeringen kämpar
            så hårt för att kunna få en bra definition. Men samtidigt måste
            man kunna ställa sig frågor, kunna analysera och ha tid. I rådets
            uttalande säger man tydligt att vissa typer av brott, t.ex.
          </note>
          <note>
            när demonstrationer spårar ur, inte ska kunna definieras som
            terrorism.
          </note>
          <note>
            Vad innebär rådets uttalande rent juridiskt? Upplever man ett
            behov av att göra ett speciellt uttalande för att klargöra vad
            som inte får vägas in i definitionen innebär det självklart samtidigt
            att den här möjligheten trots allt finns och att man ser att den
            finns.
          </note>
          <note>
            Men vad har rådets uttalande för juridisk betydelse?
          </note>
          <note>
            Det finns ingenting i våra handlingar som över huvud taget berör
            den frågan. Vi vet att ministern nästa vecka är beredd att åka
            dit och vara med och fatta ett gemensamt beslut utan att vi har
            kunnat ta ställning till det. Det tycker vi är en oerhört stor
            brist.
          </note>
          <note>
            (Applåder)
          </note>
          <note type="speaker">
            Anf. 4 FREDRIK REINFELDT (m):
          </note>
          <note>
            Herr talman! Det svenska medlemskapet i Europeiska unionen har
            inneburit en ökad frihet och rörlighet för många människor. Gränser
            har minskat i betydelse i Europa. När gränser försvinner kommer
            också frågor om hur våra rättsliga system passar in bredvid varandra
            i fokus, i en tid när människor rör sig alltmer. Därför är det
            naturligt att föra en diskussion om att närma de rättsliga systemen
            till varandra.
          </note>
          <note>
            För detta har moderaterna vissa utgångspunkter.
          </note>
          <note>
            Vi tycker först och främst att den rättsliga samverkan ska ligga
            till grund just för att man ska säkerställa de värden som vi tycker
            är viktiga inom EU, alltså att det gagnar frihet och rörlighet
            men också att det blir ett instrument för att man ska kunna agera
            mot grov organiserad brottslighet och det som har uppmärksammats
            mycket denna höst, nämligen terrorism.
          </note>
          <note>
            Vi menar att det måste stå i överensstämmelse med bestämmelser
            om mänskliga rättigheter, svenska grundlagar och svenska rättstraditioner.
            Det ska finnas möjlighet att få sin sak prövad. Och om man döms
            till straff ska man kunna avtjäna det i en kriminalvård med fasthet
            som är präglad av humanism.
          </note>
          <note>
            De två mest omdebatterade förslagen som har kommit upp är den
            s.k. europeiska arresteringsordern och rambeslutet om terrorism.
            Låt mig också säga att europeisk arresteringsorder är ett mycket
            misslyckat namn. Det handlar om att ersätta gamla utlämningskonventioner,
            ungefär så som justitieministern beskrev, på ett sätt som faktiskt
            för ned detta från en politisk nivå mellan stater till juridiska
            processer där beslut fattas av domstolar och åklagare. Det är
            i sig en utveckling som vi moderater bejakar.
          </note>
          <note>
            Diskussionen har mycket mer handlat om vad det här riskerar att
            bli. Jag har också haft invändningar mot tempot i denna process
            under hösten. Jag kan gärna säga att vi på slutet har suttit med
            dokument som börjar på franska och slutar på engelska och som
            dessutom har lite handskrivna anteckningar, så det är inte alldeles
            lätt att få med exakt vad som gäller. Men det måste samtidigt
            konstateras att det finns en möjlighet till prövning även med
            denna utlämningsprocess, och det anges i dagarna hur det ska gå
            till. Det finns en möjlighet att få ett ombud utsedd för egen
            sak.
          </note>
          <note>
            Avskaffandet av den dubbla straffbarheten måste ses i det sammanhanget
            att det nu inte är tänkt att gälla generellt utan bara avgränsat
            till en särskild lista av väldigt grova brott, som alla är kriminaliserade
            i alla EU:s medlemsstater. Man kan faktiskt hävda att detta avskaffande
            i realiteten kommer att betyda oerhört lite, nästan ingenting.
            Det bör också noteras att de vägransskäl som Sverige har fört
            fram faktiskt har respekterats. Vår straffmyndighetsålder kommer
            att respekteras. Det finns skrivningar om att vi inte accepterar
            upprepade brott mot mänskliga rättigheter.
          </note>
          <note>
            Sverige har möjlighet att ta hem en svensk, som döms i domstol
            i annat land, för verkställighet, alltså för att sitta av sin
            tid i svenskt fängelse. Mycket som gäller den oro som har uttryckts
            har man faktiskt nu kommit till rätta med. Det tycker jag att
            vi har en skyldighet att också notera och berätta.
          </note>
          <note>
            Det andra gäller rambeslutet om terrorismen. Det är naturligtvis
            mycket mer präglat av händelserna i
          </note>
          <note>
            USA den 11 september. Det har funnits en befogad kritik mot att
            det kanske har präglats av att det ska gå väldigt fort. Men även
            här måste man notera att det inte blir några tvångslagar. Sverige
            markerar mot idén att vi ska ha särskilda listor på terrororganisationer,
            vilket vi tycker är mycket bra. Vi ska inte tillbaka till svenskt
            70-tal och börja producera listor över terrororganisationer. Det
            är rätt att vi har kriminaliserat gärningarna, och så ska det
            också förbli. Även här finns nu en definition som markerar att
            terrorism inte är urartade demonstrationer, inte är opinionsbildning
            och inte är att man betalar medlemskap i en organisation. Därmed
            kommer man inte i konflikt med svensk grundlag. Även i det här
            fallet pekar det mesta mot att det går i rätt riktning, även om
            jag inte tror att huvudproblemet för Sverige är den här lagstiftningen,
            det här rambeslutet. Vårt problem handlar mer om våra nationella
            resurser. Vem är det egentligen i Sverige som ska agera mot terrorhotet?
            Det kan man fråga sig när vi har ett polisväsende som saknar stora
            resurser.
          </note>
          <note>
            Jag tror att vi, när dammet lägger sig kring allt detta, kommer
            att kunna konstatera att Sverige trots allt har landat på fötterna,
            men en stor fråga är ju vad svenska folket har hunnit uppfatta
            av vad som egentligen har hänt. Och en annan stor fråga är naturligtvis
            vilka som har varit involverade i den här processen.
          </note>
          <note>
            Låt mig säga att det har skett en stor sammanblandning i debatten.
            Det är fullt förståeligt, för det har gått väldigt fort. Det har
            gällt militärdomstolar i
          </note>
          <note>
            USA. Det har nämnts lagstiftning i Storbritannien och olika initiativ
            som tas av Belgien som ordförandeland. Allting rörs ihop, och
            man tror att det är just detta som vi nu ska fatta beslut om.
            Så är inte fallet.
          </note>
          <note>
            Men vi här inne har ju knappt kunnat hålla isär dessa saker.
            Hur ska då svenska folket hinna med? Det är ett stort demokratiskt
            problem.
          </note>
          <note>
            Men låt mig påminna Alice Åström och kanske senare också Kia
            Andreasson om vilka det är som har gjort Göran Persson till statsminister.
            Det är inte moderaterna, mina vänner. Det är Alice Åström och
          </note>
          <note>
            Kia Andreasson som har möjliggjort för Göran Persson och hans
            regering att bete sig på det sätt som man har gjort den här hösten.
            Vi ska komma ihåg att det i de flesta av EU:s medlemsstater sitter
            regeringar som har en mycket bred representation av riksdagens
            ledamöter till stöd för sin regering. Göran Persson leder faktiskt
            Europas svagaste ministär i form av att han har det svagaste stödet
            bland riksdagsledamöterna. Det spelar roll i en tid när hela samarbetet
            bärs fram av ministrar som åker kors och tvärs och fattar beslut
            och förhandlar och vi blir publik.
          </note>
          <note>
            Så ett tips till svenska folket, om man är oroad över att det
            gick fort, är att rösta fram en regering som har ett bredare underlag
            och som tycker att det är viktigt att fler får vara med och bestämma
            än den som vi har just nu.
          </note>
          <note>
            (Applåder)
          </note>
          <note type="speaker">
            Anf. 5 INGVAR SVENSSON (kd):
          </note>
          <note>
            Herr talman! Det var ett intressant konstaterande av justitieministern.
            Han sade: Om det är någonting som är bra säger vi ja. Om det är
            något som är dåligt säger vi nej.
          </note>
          <note>
            Herr talman! Brottslighet är gränsöverskridande, även inom den
            europeiska unionen. Det är därför i högsta grad rimligt att det
            finns ett samarbete mellan medlemsstaterna. Vänsterpartiet har
            velat ha en belysning av harmoniseringsprocessen på det rättsliga
            området. Och det är verkligen värt en aktuell debatt.
          </note>
          <note>
            Det är också värt en mer genomgripande beredning än den som nu
            sker.
          </note>
          <note>
            Herr talman! Grundlagen föreskriver ju ett beredningskrav. Det
            är regeringens uppgift att vidta den här beredningen. Den brukar
            ske genom statliga utredningar, remissyttranden och sedan ytterligare
            beredning i Regeringskansliet. Sedan går det vidare till riksdagen
            och utskottens beredning. För det här behövs det ofta ett betydande
            tidsutrymme, i synnerhet om lagstiftningsfrågorna är komplicerade.
          </note>
          <note>
            Det som nu händer inom EU ställer alla de här principerna på
            huvudet. Visst befinner vi oss i en extraordinär situation genom
            höstens terrorattacker.
          </note>
          <note>
            Men rätten ska inte vara en samling löst hoprafsade lagar utan
            ska utgöra en sammanhängande enhet.
          </note>
          <note>
            Rättssystemet måste präglas av både förutsägbarhet och rättvisa.
            Förutsägbarheten ska skydda den enskilde mot godtycklig maktutövning.
          </note>
          <note>
            Herr talman! De finns flera områden som är berörda av de här
            harmoniseringssträvandena. Jag ska koncentrera mig något på exemplet
            terrorism. Det som nu händer är att rättsliga ministerrådet i
            EU i närmast panikstämning genom rambeslut är på väg att skapa
            ett legalt paraply för kampen mot terrorism.
          </note>
          <note>
            Herr talman! Jag ifrågasätter inte syftet med detta.
          </note>
          <note>
            Såvitt jag kan bedöma är flera av de förslag som förs fram bra
            och ändamålsenliga. Men jag ifrågasätter hanteringsordningen.
            I stället för en beredningsprocess underifrån får vi klara direktiv
            uppifrån på hur lagstiftningen ska vara utformad på det nationella
            planet.
          </note>
          <note>
            Den 5 november delgavs riksdagen en promemoria i ärendet om rambeslut
            mot terrorism. Den innehöll punkter som var väl värda en noggrann
            analys.
          </note>
          <note>
            Men innehållet förändras över tiden. Först i onsdags denna vecka
            kom ett nytt förändrat förslag EU-
          </note>
          <note>
            nämnden och justitieutskottet till handa. I går behandlades det
            vid ett relativt kort sammanträde i justitieutskottet, och i dag
            behandlas frågorna i EU-
          </note>
          <note>
            nämnden. Jag bara frågar: Hur ska riksdagen på så kort tid hantera
            så komplicerade frågor på ett relevant och adekvat sätt? Bortsett
            från själva sakfrågorna är alltså hanteringsprocessen inte acceptabel.
          </note>
          <note>
            Kan vi verkligen i den kommande nationella lagstiftningen garantera
            förutsebarhet och rättvisa och undvika godtycklig maktutövning?
            Det är ett allvarligt problem om vi inte kan svara ja på den frågan.
          </note>
          <note>
            Herr talman! Det är vår bedömning att det här går alldeles för
            snabbt. Det är inte bra om vi efter ett år drabbas av eftertankens
            kranka blekhet. Kanske blir det så att vi vid närmare övervägande
            kommer fram till att ett genomförande av rambeslutet kräver grundlagsändring.
            Hur gör vi då? Ska det då utlysas nyval för att genomföra rambeslutet?
            Vi har helt inte någon politisk beredskap för att nu ta den ställning
            som borde behövas.
          </note>
          <note>
            Herr talman! Tyvärr har vi ju politiskt sett här i
          </note>
          <note>
            Sverige inte någon kraftfull lagstiftning mot organiserad brottslighet.
            Tafatthet och naivitet har präglat de svenska insatserna på området
            de senaste tio åren, detta trots att en statlig utredning för
            mer än tio år sedan tog fram ett mycket intressant koncept för
            att bekämpa organiserad brottslighet typ den som terrorismen utgör.
            Egentligen är det bara kristdemokraterna som här i riksdagen har
            velat använda sig av det konceptet.
          </note>
          <note>
            I det rambeslut om terrorism som nu är på väg finns det ett antal
            frågetecken kvar. Visst har man i det senaste förslaget som kom
            i onsdags skärpt definitionen av terroristbrott, terrorism och
            terroristkupper. Men fortfarande kvarstår oklarheter. Jag ställde
            i
          </note>
          <note>
            EU-nämnden den 9 november frågan hur ANC i Sydafrika skulle ha
            definierats med den nu föreliggande definitionen. Var det frihetskämpar
            eller var det terrorister? Jag tycker att frågan kvarstår även
            efter det mer sofistikerade sättet att uttrycka saken som tagits
            fram i veckans PM.
          </note>
          <note>
            Det är inga enkla definitioner vi står för. Vi måste ta det här
            på utomordentligt allvar. Vi måste ha en ordentlig beredning så
            att en sådan här lagstiftning i ett kommande skymningsläge inte
            kan användas mot grupper som kämpar för mänskliga fri- och rättigheter.
          </note>
          <note>
            Herr talman! Det går alltså inte an med flummigheter på detta
            område.
          </note>
          <note>
            (Applåder)
          </note>
          <note type="speaker">
            Anf. 6 GUNNEL WALLIN (c):
          </note>
          <note>
            Herr talman! Bakgrunden till att denna debatt har blivit väckt
            är den fruktansvärda attacken mot World
          </note>
          <note>
            Trade Center och Pentagon den 11 september. Detta angrepp var
            mer än en isolerad attack riktad mot
          </note>
          <note>
            USA; det var också ett överfall på demokratin i sig och riktat
            mot det öppna samhället i hela världen.
          </note>
          <note>
            Det finns all anledning för Sverige att fortsätta sitt aktiva
            deltagande i de internationella ansträngningarna för att motverka
            terrorism och organiserad brottslighet. En självklar utgångspunkt
            i detta arbete är demokratins rätt att försvara sig.
          </note>
          <note>
            Ett ökat medvetande om nödvändigheten av ett kraftfullt globalt
            samarbete för att lösa gemensamma och överhängande problem krävs.
            I arbetet med att lösa de stora globala problemen måste vår strävan
            vara att stärka världssamfundets, FN-organens och
          </note>
          <note>
            EU:s effektivitet och roll.
          </note>
          <note>
            I det här sammanhanget är det därför anmärkningsvärt att Vänstern
            och Miljöpartiet uttalar en vilja att stärka FN:s säkerhetsråd
            men i praktisk politik motsätter sig de beslut som säkerhetsrådet
            fattar. På det sättet undergräver man möjligheten att åstadkomma
            effektiva och långsiktiga resultat.
          </note>
          <note>
            Världssamfundet måste utveckla sin förmåga till konfliktförebyggande
            och krishantering och komma in på ett tidigare stadium för att
            förhindra att våldet bryter ut och tar över.
          </note>
          <note>
            Regeringen förhandlar i Bryssel och ställer gång på gång riksdagen
            inför fullbordat faktum - allt eller inget. Det visar hur vår
            regering behandlar de viktiga
          </note>
          <note>
            EU-frågorna. Det visar vilket systemfel vi har. Detta är ett
            problem för det svenska folket, och det borde även vara ett stort
            problem för Sveriges regering.
          </note>
          <note>
            Detta borde ligga i regeringens eget intresse - men icke.
          </note>
          <note>
            Vi får inte glömma bort att vi alltid - jag repeterar: alltid
            - måste ställa höga rättssäkerhetskrav när vi antar nya lagar
            och regler. Vi får inte rusa fram och glömma den enskildes rättssäkerhet.
            Inga oskyldiga människor får bli rättslösa i moderna rättsstater
            som t.ex. Sverige. Vi får inte glömma bort att det är viktigare
            att utföra saker rätt än att göra saker snabbt.
          </note>
          <note>
            Att FN har reagerat snabbt efter terrordådet är kanske inte så
            märkligt. Det är också till viss del nödvändigt. Men det som skett
            hittills har varit akutåtgärder. Nu ska de ersättas av ett långsiktigt
            tankeoch samarbete. Det får inte gå så snabbt att individer döms
            utan rättegång, att man fryser in någons kapital utan att ha kraftfulla
            bevis. Visst går det att rätta till misstag. Men processen tar
            lång tid, en tid som den ensamma människan inte alltid har. Har
            misstag skett måste staten hjälpa den utsatta individen kraftfullt.
          </note>
          <note>
            Herr talman! På vilka principer vilar regeringens
          </note>
          <note>
            EU-politik? Den frågan är faktiskt befogad. Om
          </note>
          <note>
            Thomas Bodström och regeringen släpper igenom gemensam strafflagstiftning
            på dessa områden - tidigare har bl.a. människohandelsområdet lyfts
            fram -
          </note>
          <note>
            öppnar man för harmoniserade straffsatser och straffskalor även
            på andra områden. Detta ställer Centerpartiet inte upp på. Vi
            manar till en ökad försiktighet, till en ökad respekt för enskildas
            rättssäkerhet.
          </note>
          <note>
            Självklart anser Centerpartiet att EU under de närmaste åren
            måste intensifiera kampen mot terrorister, mot den gränsöverskridande
            organiserade brottsligheten och mot den avskyvärda handeln med
            människor. Men detta arbete måste ske med rätt medel och bedrivas
            mellanstatligt. Annars är risken påtaglig att vi öppnar för en
            harmoniserad straffrättslig lagstiftning även på andra områden,
            vilket vi i
          </note>
          <note>
            Centerpartiet inte är beredda att acceptera.
          </note>
          <note>
            Vad blir nästa område om vi släpper igenom det här för ett lovvärt
            syfte utan att fundera på vilka principer vi då knäsätter? Blir
            det gemensam narkotikalagstiftning? Vi är inte beredda att kompromissa
            med straffskalor och synen på straffvärdet.
          </note>
          <note>
            För att stödja Europas länder i arbetet med att bekämpa grov
            brottslighet har Centerpartiet föreslagit att EU ska utarbeta
            konkreta program. Det är vår bestämda uppfattning att ett effektivt
            arbete går att åstadkomma på mellanstatlig nivå med ett nära samarbete
            och informations-, underrättelse- och erfarenhetsutbyte mellan
            berörda nationella myndigheter och de europeiska brottsbekämpande
            myndigheterna
          </note>
          <note>
            Europol och Eurojust, vars framväxt vi bejakat.
          </note>
          <note>
            Kampen mot terrorismen kommer att vara effektiv om alla länder
            involveras i en dialog med de länder och regioner i världen där
            terrorismen utvecklas.
          </note>
          <note>
            (Applåder)
          </note>
          <note type="speaker">
            Anf. 7 JOHAN PEHRSON (fp):
          </note>
          <note>
            Herr talman! Folkpartiet liberalerna gillar europeiskt samarbete.
            Vi tror att vi i vår del av världen har många gemensamma utmaningar
            som vi löser tillsammans. Men vi accepterar inte i detta samarbete
            att innehåll och form är bra bara för att socialdemokratiska ministrar
            säger att det är bra. Vi liberaler ifrågasätter, gillar debatten,
            men fattar sedan gärna svåra beslut för Europas och Sveriges framtid.
          </note>
          <note>
            En ny tid är ett begrepp som ständigt återkommer när det i västvärldens
            justitiedepartement nu planeras för åtgärder för att komma till
            rätta med terrorism i kölvattnet av den 11 september. Risken är
            dock stor att denna nya tid i praktiken kommer att innebära en
            återgång till en gammal tid, en tid då mänskliga rättigheter var
            något udda förekommande när beslut om åtgärder för säkerheten
            diskuterades, en tid då staternas makt var absolut, på medborgarnas
            och individens bekostnad. Den liberala rättstraditionen är således
            satt under hård press. Risken finns att grundläggande rättssäkerhetsaspekter
            får ta stryk i rädslans spår. Därför är vi liberaler glada att
            vi har denna aktuella debatt.
          </note>
          <note>
            Det går också väldigt fort. Åtgärderna när det gäller de finansiella
            tillgångarna går från USA via
          </note>
          <note>
            FN:s sanktionskommitté och EU rätt in i svensk lagstiftning.
            En annan stat listar alltså ca 150 personer och organisationer.
            Listan passerar två skapligt byråkratiska organisationer. Pang,
            så ska tillgångarna frysas i Sverige!
          </note>
          <note>
            Det är i sak inte hela världen. I kampen mot internationell brottslighet
            måste man kunna agera snabbt.
          </note>
          <note>
            Men fort kan bli fel, och snabbheten kan lätt bli det godas fiende.
            Det är således anmärkningsvärt och oacceptabelt att konstatera
            att det saknas möjligheter för de nu drabbade organisationerna
            och människorna i vårt land att enkelt överklaga denna hastigt
            uppkomna kvarstad eller frysning av tillgångar. Här förutsätter
            jag att regeringen lägger ned all kraft för att hjälpa dessa människor
            som kan och sannolikt ser ut att vara oskyldigt drabbade.
          </note>
          <note>
            Nästa fredag ska justitieministern bl.a. slutförhandla det s.k.
            terroristpaketet med övriga medlemsstater. Det handlar i huvudsak
            om en gemensam definition av terroristbrott samt europeiska arresteringsorder.
            Det senare handlar om att det ska bli enklare och snabbare att
            tvingas lämna ut en människa till en annan medlemsstat om personen
            är misstänkt för vissa listade brott.
          </note>
          <note>
            Det är viktigt att konstatera att det inte är några helt nya
            frågor som kommer upp. EU har under lång tid försökt att komma
            överens om en hyggligt gemensam linje på detta område. Men man
            har inte lyckats.
          </note>
          <note>
            Det beror på att rättssystemen inom EU har växt fram ur helt
            olika rättstraditioner, och att sammanjämka dessa är inte problemfritt.
            Det handlar om att ge och ta.
          </note>
          <note>
            Efter den 11 september har det dock blivit en väldans fart. Borta
            är till synes problemen med oenighet.
          </note>
          <note>
            Nu vill alla komma överens till varje pris. Detta sker för vår
            del genom Justitiedepartementets skickliga tjänstemän under ledning
            av Thomas Bodström.
          </note>
          <note>
            Det är dock i detta sammanhang viktigt att konstatera att den
            svenska minoritetsregeringen har ett stort ansvar när den företräder
            hela Sveriges riksdag.
          </note>
          <note>
            Vi har fått löpande information i justitieutskottet, men möjligheten
            till förankring är på grund av tidsbrist och arbetsbelastning
            begränsad. Det är t.ex. oacceptabelt och ofattbart att de s.k.
            vägransgrunderna för utlämnande av en misstänkt person till ett
            annat medlemsland ännu inte har diskuterats på ministernivå, en
            vecka innan slutförhandling. Detta är ett avgörande kriterium
            för att försöka värdera detta nya utlämningsförfarande, som den
            svenska regeringen inte haft tillräcklig möjlighet att förankra,
            åtminstone inte i justitieutskottet.
          </note>
          <note>
            Jag vill understryka att när det gäller definitionen av terroristbrott
            har den svenska delegationen och regeringen genom justitieminister
            Bodström lyckats trycka tillbaka de mest häpnadsväckande förslagen.
          </note>
          <note>
            Men problemet kvarstår, vissa av de påstådda terroristbrotten
            kan hänga i luften och kanske inte stämmer överens i alla länder.
          </note>
          <note>
            Det handlar nu om den samlade bilden, tycker jag, och de samlade
            effekterna av det som nu sker i västvärldens justitiedepartement.
            I USA införs särskilda krigstribunaler. Tusentals personer spärras
            in utan offentlighet. I Italien vidgas maffialagarna. I Storbritannien
            kan vissa misstänkta hållas häktade utan tidsbegränsning. I Sverige
            planerades en ny lagstiftning som fick så omfattande kritik av
            bl.a. Lagrådet att förslaget drogs tillbaka av regeringen.
          </note>
          <note>
            Nu ska vi lättare kunna lämna ut någon som är misstänkt till
            andra EU-länder. Detta kan ske med tvångsmedel som är oacceptabla,
            häktningstider som är obegränsade och straffrättsbedömningar som
            kan sakna rättssäkerhetens prägel.
          </note>
          <note>
            Dessutom trycker USA på för att Europa ska kunna lämna ut människor
            som man där funnit misstänkta. Om dessa ska ställas inför rätta
            hos Ashcrofts nyskapade militärtribunaler är det oacceptabelt.
            Fler borde vara oroade inför effekterna av nästa veckas möte med
            EU:s justitieministrar.
          </note>
          <note>
            De enda som är glada är väl de som vill skjuta sönder hittillsvarande
            fundamentala kännetecken på västliga demokratier. Terrorattackernas
            skadeverkningar riskerar att rulla på. Jag hoppas att Thomas
          </note>
          <note>
            Bodström känner det ansvar han har nästa vecka när han slutförhandlar.
          </note>
          <note>
            (Applåder)
          </note>
          <note type="speaker">
            Anf. 8 KIA ANDREASSON (mp):
          </note>
          <note>
            Herr talman! Varför ska vi i Sveriges riksdag, som företräder
            medborgarna i Sverige, acceptera lagar som måste fattas i stor
            hast och som vi inte vet innebörden av? Varför ska vi ge avkall
            på den sedvanliga gången för stiftandet av lag endast för att
            vi blir beordrade av EU att ingå bindande avtal till ett bestämt
            datum? Varför ska vi känna osäkerhet inför att vi genom förslagen
            i de två nu föreslagna ramlagarna ger avkall på rättssäkerheten
            för den enskilde? Varför denna brådska, Thomas Bodström?
          </note>
          <note>
            Vi har redan i dag lagar som är användbara. Vi har ett rättsväsende
            som kan hantera frågorna om utlämning samt straffa terroristhandlingar.
            Även om det behövs förändringar och ett smidigare förfarande mellan
            medlemsstaterna finns det ingen anledning till panikåtgärder.
          </note>
          <note>
            Ett paket med förslag diskuteras nu inom EU. Det är inte bara
            dessa två ramlagar, utan det är en oerhörd aktivitet efter den
            11 september. Min bedömning är att regeringarnas företrädare måste
            visa handlingskraft och beslutsamhet. Kanske också vissa länder
            ser ett tillfälle att forcera hela lagstiftningsproceduren.
          </note>
          <note>
            Men beslut i affekt är aldrig bra. Extrem snabbhet i proceduren,
            ett par veckor för bearbetning, långtgående konsekvenser för den
            enskilde. Miljöpartiet motsätter sig arbetsgången inom tredje
            pelaren och det rättsliga inrikesområdet som nu, i och med terrorattacken,
            blivit tydlig och blottar bristerna.
          </note>
          <note>
            Att värna rättssäkerheten för den enskilde måste vara ett grundläggande
            krav för alla demokratier. Att analysera och pröva att detta krav
            uppfylls tar tid. Det är det som är inbyggt i demokrati och som
            vi alltid har sagt att vi värnar. Granskning av sakkunniga, remissynpunkter
            av myndigheter och intresseorganisationer, politisk diskussion,
            prövning av Lagrådet innan politiker tar ställning är den gång
            som är den demokratiska processen. Men detta hinns inte med.
          </note>
          <note>
            Justitieministern säger att rättssäkerhet är aktivitet, inte
            passivitet. Men om aktiviteten går till på detta vis är det inte
            rättssäkerhet. Jag är inte med på den definitionen.
          </note>
          <note>
            Justitieministern säger också att vi inte av principiella skäl
            ska säga nej. Men det är inte det som det handlar om, utan det
            handlar om att jag som riksdagsledamot inte vet vad som är bakgrunden,
            för jag hinner inte analysera alla dessa förslag som kommer.
          </note>
          <note>
            Amsterdamavtalet ger möjlighet till denna nya ordning att stifta
            lag och bindande avtal. Snabbhet och effektivitet är ledorden.
            Och det sker på överstatlig nivå. Förankring, insyn, tolkning
            av texter uteblir eller blir mycket svåra. Som det sagts här ska
            vi på
          </note>
          <note>
            EU-nämnden i dag ta ställning till en arresteringsorder som vi
            inte har fått översatt till svenska. Den finns på franska i översättning
            och en del på engelska.
          </note>
          <note>
            Det blir ju omöjligt när ministrarna sedan ska åka och fatta
            beslut den 6 och 7 december.
          </note>
          <note>
            Men nu är det nya tider. Kommissionen lägger fram förslag. Ministerrådet
            bestämmer, och det nationella parlamentet får i efterskott säga
            ja eller nej. Det går ju inte att ändra i detaljer. Det är endast
            för medlemsstaterna att se till att innehållet effektueras inom
            deras respektive rättsväsende.
          </note>
          <note>
            De folkvalda representanterna har endast möjlighet att få information
            och lämna synpunkter. EU-
          </note>
          <note>
            parlamentet kan inte säga något juridiskt bindande utan endast
            avge yttrande och rekommendationer.
          </note>
          <note>
            Riksdagens ledamöter kan här säga vad de tycker, men det finns
            ingen reservationsrätt. Det finns ingen sedvanlig behandling i
            fackutskottet och ingen debatt i kammaren. Detta är unikt. Det
            är därför som vi har begärt särskild debatt, herr talman.
          </note>
          <note>
            Amsterdamfördraget är upphovet till detta. Det är inte som Fredrik
            Reinfeldt säger att det beror på vilken minister det är. Det är
            helt fel. Det är procedurerna i EU:s uppbyggnad som har gett möjlighet
            till detta system. Moderaterna och Fredrik Reinfeldt borde än
            mer kritiskt granska EU:s procedurformer och vad de leder till.
            Det är där hela upphovet är.
          </note>
          <note>
            Vi i Miljöpartiet ville ha en folkomröstning om
          </note>
          <note>
            Amsterdamfördraget. Då skulle människor få möjlighet till en
            viss folkbildning och sätta sig in i det. Hur många av er vet
            vad som stod i de artiklarna? Det är inte lätt. Det var ett krångligt
            dokument att ta sig igenom och se vad det kunde leda till. På
            grund av fördraget blev det stora förändringar inom den tredje
            pelaren och möjlighet till överstatlighet. Det därför vi sitter
            i den här klämmen. Det är dålig demokrati och rättssäkerhet.
          </note>
          <note>
            Anf. 9 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! I våras under vårt ordförandeskap på vårt första
            informella rådsmöte - jag tror t.o.m. att det var på första punkten
            - hade vi uppe frågan om ineffektiviteten inom EU. Det går för
            långsamt. Vi lyckades bra under vårt ordförandeskap, som jag sade.
            Vi hade flera överenskommelser än något annat land haft någon
            gång.
          </note>
          <note>
            Jag hörde aldrig några kritiska röster från Miljöpartiet eller
            Vänstern när vi förhandlade om människohandel. Jag hörde aldrig
            Miljöpartiet eller
          </note>
          <note>
            Vänstern säga: Det går för fort, stoppa överenskommelsen om människohandel.
            Inte ett ord hördes. Varför är det just terrorister och inte andra
            brottslingar som ska ha något extra skydd?
          </note>
          <note>
            Vi ville att det skulle gå snabbare. Jag tyckte att det första
            mötet efter den 11 september var bra även om vi varnade för att
            det är en tidtabell som det inte är säkert att man kan hålla.
            Jag vill återupprepa att jag håller med att det nu går för fort.
            Inte heller jag tycker att det är bra. Jag får också information
            för sent. Vi får framföra det på ett bra sätt. Det är dags att
            börja illustrera det fina svenska ordet "lagom". Det är där någonstans
            vi ska hamna. Det var för långsamt tidigare, men nu går det för
            fort.
          </note>
          <note>
            Nu står vi inför överenskommelsen. Det är en del frågor kvar,
            som Johan Pehrson säger, bl.a. vägransgrunderna. Det är i och
            för sig inte ovanligt att svåra frågor är det sista som förhandlas.
            Det innebär också en risk att det inte blir en överenskommelse.
            Det sker gång efter annan att inte tidsplanen håller eftersom
            man varit för optimistisk. Så kanske det blir nu. Det vet vi inte.
            Jag har nu fått höra: Lägg in veto. Stoppa överenskommelsen, eftersom
            det går för fort. Det är väl inget skäl. Det är om man inte har
            klarat av att nå en överenskommelse som är acceptabel. Då ska
            vi säga nej.
          </note>
          <note>
            Som ni alla väl känner är systemet uppbyggt så att vi gör ett
            parlamentariskt granskningsförbehåll. Det är riksdagen som beslutar
            och regeringen som förhandlar. Vi ger också all information som
            är möjlig.
          </note>
          <note>
            Under hösten har det varit flera möten och även en riksdagsdebatt.
            Inget förslag har granskats och diskuterats så mycket som detta,
            vilket jag i och för sig tycker är bra. Det är stora förändringar.
            Vi har också sagt att när som helst som justitieutskottet vill
            kommer vi dit och diskuterar hur läget är. Detta är som sagt något
            som man får ta upp i diskussionerna. Men det ska inte användas
            som något allmänt EU-
          </note>
          <note>
            motstånd. Det är inte heller fråga om att EU-motstånd är samma
            sak som rättssäkerhet, tvärtom. Vi ska fortsätta att vara aktiva.
          </note>
          <note>
            På frågan om varför detta fördes in i deklarationen vill jag
            svara att jag fick just den frågan vid diskussionen. Det är 14
            länder som anser att det är tillräckligt. Kan inte Sverige tänka
            sig att vi har en felaktig tolkning och att det är tillräckligt
            som det redan var?
          </note>
          <note>
            Då berättade jag just om den diskussion vi har haft i
          </note>
          <note>
            EU-nämnden och sade: Det är sju partier av sju som anser att
            det måste klart och tydligt framgå, och det får inte vara någon
            som helst tvekan. Det är av den anledningen som det förhandlades
            in.
          </note>
          <note>
            Ingvar Svensson nämnde frihetskämpar och ANC, men det var redan
            med. Det var de två sakerna som det var viktigt att ha med i en
            särskild deklaration och som också kom med. Vi gör allt vi kan
            för att samarbeta med riksdagen. Så ska det också fortsätta. Det
            kan jag garantera.
          </note>
          <note type="speaker">
            Anf. 10 ALICE ÅSTRÖM (v):
          </note>
          <note>
            Herr talman! Det är viktigt att i den här debatten lyfta fram
            den demokratiska processen. Det är just den frågan som jag upplever
            att justitieministern fortfarande undviker att debattera. Det
            handlar inte bara om att gång på gång få snabb information i justitieutskottet
            om någonting där vi inte ens vet vad slutresultatet ska vara.
            Det gäller möjligheten att kunna göra en djupa analysen av ett
            förslag.
          </note>
          <note>
            Herr talman! Jag vill återigen poängtera, som jag gjorde i inledningen,
            att vi alla är överens om att vi vill bekämpa terrorism och organiserad
            brottslighet.
          </note>
          <note>
            Men när man fattar beslut för att bekämpa brott och terrorism
            och lägger fram förslag måste man samtidigt lägga fram förslag
            som stärker den enskildes rättssäkerhet. Det är vad vi anser är
            så viktigt. De processerna måste gå hand i hand.
          </note>
          <note>
            Om man bara fokuserar på brottsbekämpning och lägger fram förslagen
            utifrån det i snabb takt har man inte tid att analysera och lägga
            in den enskildes rättssäkerhet. Det är då kritiken kommer och
            felen begås.
          </note>
          <note>
            Det allra tydligaste exemplet är den riktigt handfasta demonstrationen
            av vad borttagandet av rättssäkerhetsgarantier kan betyda i praktiken.
            Det har de personer erfarit som har fått sina tillgångar spärrade
            på grund av kopplingen till Al-Barakaat.
          </note>
          <note>
            Det visade sig att man genomfört ett förslag utan att man tagit
            med rätten att få saken prövad i domstol.
          </note>
          <note>
            Människor vet helt plötsligt inte hur de ska gå till väga för
            att få sin sak prövad. Det är därför vi i
          </note>
          <note>
            Vänsterpartiet menar att det är så oerhört viktigt att vi granskar
            förslagen utifrån alla aspekter så att man inte missar så att
            de enskildas rättssäkerhet kan sättas på spel.
          </note>
          <note>
            Herr talman! Jag upplever att justitieminister
          </note>
          <note>
            Thomas Bodström tar det som någon slags personlig kränkning att
            vi lyfter upp frågan och debatterar och kritiserar, och det är
            synd. Det är tvärtom. Vi tycker att det är väldigt bra att Sverige
            driver rättssäkerhetsfrågorna. Jag vet att Sverige gör det med
            mycket stor kraft. Men det räcker inte med att Sverige gör det.
            Vi vet att man vid förhandlingarna inte alltid har samma synpunkter.
            Vi vet fortfarandet inte vad resultatet kommer att vara i slutänden.
          </note>
          <note>
            Det är självklart vår skyldighet som riksdagsledamöter att inte
            sätta oss med armarna i kors och säga: Det är bra. Den svenska
            regeringen driver rättssäkerhetsfrågor, och vi kan lita på justitieminister
          </note>
          <note>
            Bodström. Därmed skulle vi lägga det på det personliga planet.
            Vi måste alla aktivt delta i debatten och lyfta upp de viktiga
            principerna.
          </note>
          <note>
            När det gäller t.ex. den europeiska arresteringsorden var Vänsterpartiet
            helt överens om det förra förslaget när vi fattade beslut om att
            vi skulle kunna lämna ut svenska medborgare som hade begått brott.
          </note>
          <note>
            Vi har precis samma uppfattning som justitieministern. Tre svenska
            pojkar som begår en våldtäkt i Belgien ska givetvis kunna lämnas
            ut. Men det beslutet har vi redan fattat i den svenska riksdagen.
            Det föreligger ju redan, men det används nu som exempel på att
            förstärka detta.
          </note>
          <note>
            I slutändan är det ändå den verkställande och utfärdande staten
            som bestämmer huruvida det hela finns med på listan. Den verkställande
            staten har inte ens rätt att ifrågasätta andra länders bedömning,
            och därför måste man granska detta väldigt noga.
          </note>
          <note type="speaker">
            Anf. 11 FREDRIK REINFELDT (m):
          </note>
          <note>
            Herr talman! Det brukade sägas på 1970-talet, då jag fortfarande
            gick i lågstadiet, att borgerligheten hade svårt att hålla ihop.
            Det där är väl inget större problem längre, men den svenska vänstern
            är ganska spännande att lyssna till! Det är mycket man har att
            bråka om och diskutera där - det hoppas jag att alla har noterat
            i dag. Det gäller ju den majoritet som säger sig styra det här
            landet.
          </note>
          <note>
            De flesta har kunnat belägga att det är en febrig temperatur
            i världen. Det är bara att instämma i detta.
          </note>
          <note>
            Man kanske skulle kunna säga att det är en gammal svensk tradition
            att visa stor oro för att de där ute inte förstår så mycket, och
            att det hela går för fort, men att vi här hemma i Sverige är trygga
            och kloka.
          </note>
          <note>
            Visst finns det en del som är bekymmersamt, och visst finns det
            mycket som just nu kastas fram och som inte känns genomtänkt.
            I den delen kan man hålla med om många av de inlägg som har gjorts
            här i dag.
          </note>
          <note>
            Eftersom det togs initiativ till denna debatt för att något klargöra
            för svenska väljare och för riksdagens ledamöter vad det är frågan
            om vill jag dock notera att i princip ingen kritik har framförts
            mot de två instrument som huvudsakligen ligger till grund för
            de beslut som ska fattas nästa vecka. Jag tolkar det som att det
            trots all tidsspillan och omöjlighet att påverka för oss andra
            har skett förändringar som gör att de dokument som det nu ska
            fattas beslut om nu är mycket rättssäkra och innebär respekt för
            mänskliga rättigheter.
          </note>
          <note>
            Jag tycker att det är viktigt att säga att det trots allt är
            detta som Thomas Bodström och regeringen ska åka och fatta beslut
            om nästa vecka.
          </note>
          <note>
            Kia Andreasson missade min poäng. Jag tycker att det kan vara
            korrekt att regeringar fattar beslut och att vi har ministerrådsprincipen.
            Men det ställer krav på bred förankring i riksdagen! De flesta
            regeringar sitter med 50, 60 och 70 % av riksdagsledamöterna i
            ryggen när de fattar beslut. Sverige är avvikaren, med
          </note>
          <note>
            36 % av rikdagsledamöterna. Det är det som ni har möjliggjort,
            och det är därför vi andra har så svårt att vara med i den process
            som nu pågår.
          </note>
          <note type="speaker">
            Anf. 12 INGVAR SVENSSON (kd):
          </note>
          <note>
            Herr talman! Jag är inte säker på att Fredrik Reinfeldt har rätt
            i att det bara är att tuta och köra nu.
          </note>
          <note>
            Jag skulle vilja ta upp artikel 2 i förslaget till rambeslut
            om terrorism, som handlar om brott som begås av terroristgrupper.
            Där vill man kriminalisera ledning av, deltagande i och stöd till
            terroristgrupper. I
          </note>
          <note>
            artikel 3 vill man även kriminalisera anstiftan och medhjälp
            till dessa brott.
          </note>
          <note>
            Och vad säger man då i den svenska ståndpunkten i regeringspromemorian?
            Jo, hör och häpna: "att leda eller deltaga i en sådan terroristgrupp
            torde därför vara straffbart som medverkan för det fall ett brott
            fullbordas".
          </note>
          <note>
            Ja, kära nån! Att straffa någon för en fullbordad gärning hjälper
            ju föga mot dem som leder, stöder och deltar i grupper som har
            planer på att utföra terrorhandlingar. Var det inte förhindrande
            av brott som skulle effektiviseras med rambeslutet? Den svenska
            regeringen verkar här inte veta vad den pratar om.
          </note>
          <note>
            Herr talman! Frågorna om organiserad brottslighet har behandlats
            nyligen i en utredning. Där fanns en reservation från Kristdemokraterna,
            Centerpartiet och
          </note>
          <note>
            Folkpartiet samt även juristordföranden, som ganska försiktigt
            pekade på möjligheten av ett straffansvar för aktivt deltagande
            i en sammanslutning som har brottslighet som en väsentlig del
            av sin verksamhet.
          </note>
          <note>
            Det intressanta var att samtliga juridiska experter i utredningen
            i ett särskilt yttrande stödde reservationen. Men Socialdemokraterna,
            Moderaterna, Vänsterpartiet och Miljöpartiet ville inte ha någon
            lagstiftning alls på området.
          </note>
          <note>
            Mot bakgrund av det förslag till rambeslut som nu föreligger
            vill jag frågan: Har regeringen bytt åsikt i den frågan?
          </note>
          <note>
            Herr talman! Vi kristdemokrater stöder gärna regeringen i kampen
            mot organiserad brottslighet, oavsett om det gäller kampen mot
            rasistiska organisationer, grupper av maffiatyp eller terrorgrupper.
            Men vi har väldigt svårt att acceptera att regeringen genom
          </note>
          <note>
            EU-rambeslut inför den typen av kriminaliseringar utan en rimlig
            beredningsprocess i Sverige.
          </note>
          <note type="speaker">
            Anf. 13 GUNNEL WALLIN (c):
          </note>
          <note>
            Herr talman! det är viktigt att Sverige aktivt deltar i arbetet
            mot terrorism i alla dess former. Steg i rätt riktning har tagits.
            Sverige bör arbeta för en mer samordnad policy på det konfliktförebyggande
            området både på EU-nivå och internationellt. Det samordnande arbetet
            inom EU är ett bra steg på vägen i det arbete som Sverige har
            all anledning att fortsätta att vara en aktiv part i.
          </note>
          <note>
            Det får dock aldrig gå så fort att det inte finns tid för eftertanke.
            En bred allmän debatt i Sverige om dessa frågor är viktig för
            att minimera oro och bidra till insikt i och förståelse för den
            förda politiken.
          </note>
          <note>
            Samtidigt som justitieministern säger ja till allt säger Vänsterpartiet
            och Miljöpartiet i stället nej till det mesta när det gäller samarbete
            som kan stoppa terrorism till viss del.
          </note>
          <note>
            Man måste agera kraftfullt mot hänsynslösa terrorister som inte
            värderar människoliv högre än ett pappersark. I stället måste
            vi tillsammans visa att fungerande demokratier och fungerande
            rättsstater är överlägsna terrorism och allt vad den står för.
            I kampen mot terrorism måste demokratier visa sin överlägsenhet
            genom att fortsätta bevara och garantera rättssäkerheten så att
            den enskilde individen inte drabbas.
          </note>
          <note>
            En medvetenhet om att våra öden på många sätt hänger samman har
            vuxit fram. Det har också skapat en klangbotten av gemensam längtan
            efter varaktig fred, frihet och humanitet. Dessa värden är på
            intet sätt exklusivt europeiska, men de kan i Europa endast uppnås
            på varaktig grund genom att vi arbetar tillsammans för att desarmera
            de likaledes djupt rotade motkrafterna. Samarbete är här ett nyckelord.
          </note>
          <note type="speaker">
            Anf. 14 JOHAN PEHRSON (fp):
          </note>
          <note>
            Herr talman! Jag tycker att vi har haft en bra debatt. Vi i Folkpartiet
            liberalerna är glada att justitieministern Thomas Bodström verkar
            så taggad inför att nu åka ned och slåss för de principer som
            vi tycks vara ganska överens om i grunden.
          </note>
          <note>
            Jag skulle vilja att man tog upp detta fokus med rättssäkerhet.
            I stället för att diskutera terroristlistan med vilka organisationer
            som ingår så kunde kanske justitieministern Bodström lyfta fram
            frågan om de människor som i Sverige finns listade på den lista
            som har amerikanskt ursprung och som man nu har fryst tillgångarna
            för. Jag ser att några av de drabbade sitter på läktaren. Där
            har vi ett ansvar, vilket jag har understrukit tidigare.
          </note>
          <note>
            Som tingsnotarie i Örebro tingsrätt fick jag ständigt stryk på
            fingrarna om jag glömde att skicka med fullföljdshänvisning. I
            det här fallet har Thomas
          </note>
          <note>
            Bodström inte skickat med någon fullföljdshänvisning om man vill
            överklaga.
          </note>
          <note>
            Det som Folkpartiet liberalerna är genuint oroade för i sak är
            vägransgrunderna. Jag och Folkpartiet liberalerna skulle vilja
            se att det fanns en uttrycklig garanti för att människor inte
            ska överlämnas. Vi pratar om människor som är misstänkta för brott
            -
          </note>
          <note>
            människor som absolut inte är dömda som skyldiga.
          </note>
          <note>
            Det ska finnas en uttrycklig garanti för att de inte ska utsättas
            för en rättsvidrig behandling vad gäller process, obegränsade
            häktningstider osv. Denna oro kommer som en följd av att flera
            länder i Europa har förändrat sina rättsordningar under den sista
            tiden. Vi har hört om Spanien, England och Italien, och det finns
            fler exempel.
          </note>
          <note>
            Jag tycker också att vi måste vara tydliga när det gäller det
            ledarskap som Sverige och de nuvarande medlemsländerna har inför
            den utvidgning som vi står inför. Det gäller nu att lyfta ansökarländerna
            i håret vad gäller deras rättsordningar så att de når en högre
            nivå. Därför gäller det nu i nästa vecka att vi i de nuvarande
            medlemsländerna inte sänker vår nivå.
          </note>
          <note type="speaker">
            Anf. 15 KIA ANDREASSON (mp):
          </note>
          <note>
            Herr talman! Demokratiprocessen och förankringen hos medborgarna
            i Sverige är oerhört viktig, och det är det som inte hinns med.
            Först när man läser i tidningen om vad som sker blir man varse
            alla dessa regler som har stiftats med stor fart.
          </note>
          <note>
            Sverige vill vara pådrivande på rättsområdet. Vi vill gå mycket
            längre än andra medlemsstater. Fredrik
          </note>
          <note>
            Reinfeldt frågade om innehållet i sakfrågorna. Där är vi inte
            ense. Jag har försökt säga att vi inte har haft tid att analysera
            detta. Vi vet inte konsekvenserna.
          </note>
          <note>
            Det har förändrats i Sverige, och det är bra. Det gäller t.ex.
            den dubbla straffbarheten som vi i Sverige på ett bräde sade att
            vi skulle slopa. Man ville gå före alla andra medlemsstater. Som
            tur är finns det medlemsstater som bromsar. Det gjorde att det
            blev en lista i stället, men vi i Sverige var beredda att göra
            det.
          </note>
          <note>
            Nej, herr talman, demokratin, rättssäkerheten och tidspressen
            fordrar att justitieministern använder sitt veto vid decembermötet
            med ministerrådet. Jag och
          </note>
          <note>
            Miljöpartiet hävdar det. Förläng tiden! Det är detta som vetot
            ska vara bra för. Att fatta beslut på nuvarande underlag är omöjligt.
          </note>
          <note>
            Herr talman! Det gäller inte bara de här två ramlagarna, utan
            det finns andra procedurer inom rättsväsendet i EU som går med
            en rasande fart. Grupper tillsätts, nätverk bildas, organisationer
            utökas och man får ytterligare mandat. Inom Schengenmurarna, som
            är väldigt bevakade i dag, byggs ett rättssystem upp med en snabbhet
            och fart som vi inte kan överskåda konsekvenserna av.
          </note>
          <note>
            Anf. 16 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Det är bra att vi debatterar. Men jag är lite förvånad
            över hur lite vi diskuterar det som var tanken inför förhandlingarna
            på torsdag och fredag, nämligen arresteringsordern och definitionen.
            I stället talar man bara om något allmänt EU-motstånd. Vi skulle
            väl ha den här debatten för att vi skulle ha en chans att föra
            ut våra olika åsikter så att medborgarna kan ta ställning. I stället
            upprepar man gamla EU-
          </note>
          <note>
            motståndsargument.
          </note>
          <note>
            Vi ska inte säga nej av principiella skäl, men om vi inte hittar
            en bra överenskommelse blir det ingen överenskommelse. Det hade
            varit bättre om man hade ägnat lite mer tid åt att diskutera det
            som det var tänkt att diskuteras - jag tror att många är väldigt
            nyfikna på det - i stället för att föra en EU-debatt där man går
            tillbaka flera år och upprepar det som sades då.
          </note>
          <note>
            Det förslag som diskuterades förut, Ingvar Svensson, var underlåtenhet
            att ingripa i brott och organisationer. Det som nu förhandlas
            om är vanliga svenska regler för medgärningsmän, försök och förberedelse.
            Det kan innebära någon förändring i detta, men inte någon principiell
            sådan om medlemskap i organisationer eller liknande. Vi har ibland
            blivit kritiserade för att vi har för vida ramar när det gäller
            medgärningsmän. Det är diskussioner som kommer upp i nästan varje
            rättegång, t.ex. den om morden i Malexander. Vi har redan väldigt
            vida gränser, vilket jag tycker är bra. Det är också ett sätt
            att kunna fälla människor till ansvar, men med bibehållen rättssäkerhet.
          </note>
          <note>
            Sedan har Johan Pehrson tagit upp detta med besluten om frysning
            av tillgångar i FN:s sanktionskommitté, och detta beslutades ju
            också sedan av EU.
          </note>
          <note>
            Jag tror att alla har uppfattat vår inställning där. Vi är bekymrade
            över det sätt som det har gått till på. Man ska kanske ändå göra
            klart för sig att man måste vara lite försiktig i det aktuella
            fallet när man talar om för banker att de inte ska göra detta,
            eftersom det faktiskt begås ett brott då. Den svenska regeringen
            har alltså ingen möjlighet att tala om detta för bankerna. Man
            ska vara lite försiktig och ta reda på vad som gäller.
          </note>
          <note>
            Här är det alltså FN- och EU-fördrag och överenskommelser som
            gäller.
          </note>
          <note>
            Vi anser inte att det här är ett bra system. Sedan den 11 september
            riktar det sig mot enskilda medborgare. Det fyller inte de krav
            på rättssäkerhet som jag och jag tror alla här ställer. Det är
            därför som vi nu har tillsatt en arbetsgrupp för att se över hur
            man ska kunna förbättra det här systemet. Vilka möjligheter finns
            det att få insyn? Vilken prövning görs? Vilka möjligheter har
            man att begära rättelse? Det arbetet har redan påbörjats inom
            Justitiedepartementet, Finansdepartementet och Utrikesdepartementet.
            Vi arbetar med den frågan. Vi håller med om att det inte finns
            tillräckliga rättssäkerhetsskäl.
          </note>
          <note>
            Utrikesdepartement har begärt information i det aktuella fallet
            för att kontrollera detta. Den frågan har nu lyfts över till berörda
            myndigheter. Det är på det sättet som vi har tagit hand om den
            här frågan.
          </note>
          <note>
            Sammantaget vill jag säga att vi reagerar när det är någonting
            som inte är bra, men det innebär inte att vi säger nej till allt.
            Vi ska säga ja till det som är bra och nej till det som inte är
            bra. Den principen ska vi fortsätta att följa.
          </note>
          <note type="speaker">
            Anf. 17 ALICE ÅSTRÖM (v):
          </note>
          <note>
            Herr talman! Ministern lyssnar uppenbarligen dåligt. Det är uppenbart
            att han har en oförmåga att till sig den kritik han får. Han vill
            sopa kritiken under mattan genom att hänvisa till något allmänt
            EU-
          </note>
          <note>
            motstånd. Jag har ställt flera sakfrågor om de förslag som ligger.
            Jag har frågat om den begärande statens tolkning när det gäller
            den europeiska arresteringsordern, dvs. att det är den som ska
            gälla och att man inte har rätt att ifrågasätta den. Vad innebär
            det? Jag har frågat om det innebär att vi inte kommer att utlämna
            till Storbritannien efter deras beslut att inte följa mänskliga
            rättigheter. Jag har frågat om rådets uttalande och vad det har
            för juridisk betydelse i en kommande tolkning.
          </note>
          <note>
            Men jag har inte fått svar på någon av sakfrågorna. Ministern
            inriktar sig enbart på att försöka sopa undan detta med att det
            är allmänt EU-motstånd från
          </note>
          <note>
            Vänsterpartiet och Miljöpartiet. Jag tycker att det är under
            all kritik att bemöta det på det sättet.
          </note>
          <note>
            Herr talman! Det är viktigt att våga stå upp och slåss för rättssäkerhet
            även när det handlar om allvarlig brottslighet som terrorism och
            grov organiserad brottslighet. Det är allra viktigast att våga
            hävda rättssäkerhet när det gäller de svåra brotten, annars har
            det inte samma betydelse.
          </note>
          <note>
            Jag vill avsluta med ett citat som Göran Greider har använt.
            Det är amerikanen Benjamin Franklin som har sagt: "Det folk som
            eftersätter demokratin för säkerheten, kommer snart att märka
            att de inte har någondera."
          </note>
          <note>
            (Applåder)
          </note>
          <note>
            Anf. 18 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jag får upprepa det jag sade, eftersom Alice Åström
            begär det.
          </note>
          <note>
            Det ska inte längre vara dubbel straffbarhet. Det betyder att
            det är ett land som har tolkningsföreträde, annars är det dubbel
            straffbarhet. I det sammanhanget vill jag också säga att man inte
            kan bygga in för vida vägransgrunder för då är man tillbaka i
            dubbel straffbarhet.
          </note>
          <note>
            Mänskliga rättigheter ska följas, och så ska även ske här. Jag
            tror inte att England får igenom sitt undantag från Europakonventionen,
            som har diskuterats i tidningen.
          </note>
          <note>
            Jag har förklarat betydelsen av den här definitionen. Det är
            ingen risk att det är några andra än terrorister som drabbas.
            Nu har jag sagt detta igen, och jag hoppas att jag har klargjort
            det på det här sättet.
          </note>
          <note>
            Jag tycker att det var bra att man tog initiativ till den här
            debatten. Jag tror att man sammanfattningsvis kan kategorisera
            olika åsikter på olika sätt. Vissa vill säga nej till allt. Vissa
            anser att vi ska slå hårt mot terrorismen, men med bibehållen
            rättssäkerhet och genom att fortsätta att följa de mänskliga rättigheterna.
            Sedan kan jag hålla med om att det finns rapporter om att vissa
            vill gå alltför långt. Men det är detta vi arbetar aktivt för
            och reagerar emot.
          </note>
          <note>
            Sammanfattningsvis: Vi fortsätter att kämpa internationellt.
            Vi gör det tillsammans. Det är regeringen som handlar, och det
            är riksdagen som beslutar, och vi ska fortsätta att värna de mänskliga
            rättigheterna.
          </note>
          <note>
            Överläggningen var härmed avslutad.
          </note>
          <note>
            3 § Meddelande om frågestund
          </note>
          <note>
            Förste vice talmannen meddelade att vid frågestunden torsdagen
            den 6 december kl. 14.00 skulle följande statsråd närvara:
          </note>
          <note>
            Jordbruksminister Margareta Winberg, utrikesminister Anna Lindh,
            statsrådet Leif Pagrotsky, utbildningsminister Thomas Östros och
            miljöminister Kjell
          </note>
          <note>
            Larsson.
          </note>
          <note>
            4 § Hänvisning av ärenden till utskott och beslut om förlängd
            motionstid
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2001/02:55 till miljö- och jordbruksutskottet
          </note>
          <note>
            Kammaren biföll talmannens förslag att motionstiden för ovanstående
            proposition skulle förlängas till den 18 januari 2002.
          </note>
          <note>
            Motioner
          </note>
          <note>
            2001/02:MJ6-MJ8 till miljö- och jordbruksutskottet
          </note>
          <note>
            2001/02:Bo9 och Bo20 till bostadsutskottet
          </note>
          <note>
            2001/02:K25 till konstitutionsutskottet
          </note>
          <note>
            5 § Utgiftsområde 17 Kultur, medier, trossamfund och fritid
          </note>
          <note>
            Föredrogs kulturutskottets betänkande 2001/02:KrU1
          </note>
          <note>
            Utgiftsområde 17 Kultur, medier, trossamfund och fritid (prop.
            2001/02:1 delvis).
          </note>
          <note type="speaker">
            Anf. 19 INGER DAVIDSON (kd):
          </note>
          <note>
            Herr talman! På onsdag i nästa vecka får Jose
          </note>
          <note>
            Antonio Abreu det alternativa nobelpriset Right Livelihood Reward.
            Han får det för att han har skapat en nationell musikrörelse i
            Venezuela. Det började för länge sedan med en liten åttamannaorkester
            som repeterade i ett garage. Fler och fler unga musker ville vara
            med. Det blev till sist en jätteorkester. I dag finns det 100
            ungdomsorkestrar med 110 000 medlemmar mellan 15 och 23 år och
            50 barnorkestrar för barn mellan 8 och 15 år spridda över hela
            landet.
          </note>
          <note>
            Så här säger en av dem som varit med om att bygga upp verksamheten:
            "Möjligheten att skapa musik öppnar nya horisonter och hopp för
            barnen. Många lever i en vardag där deras sociala liv ibland kan
            te sig fullständigt absurt. Instrumenten kan bli de vapen som
            barnen får i kampen för att försvara sig själva i sin vardag."
            Det kändes som en härlig påminnelse om den kraft som ligger i
            utövandet och skapandet av kultur. På politisk nivå gräver vi
            så lätt ned oss i budgetfrågor och att-satser att vi glömmer bort
            vad det hela egentligen handlar om.
          </note>
          <note>
            Herr talman! Vi kristdemokrater har som de andra oppositionspartierna
            samlat alla de punkter där vi avviker från majoritetens budgetförslag
            i ett särskilt yttrande. Några av de frågorna ska jag ta upp nu.
            Dan
          </note>
          <note>
            Kihlström och Gunilla Tjernberg kommer att ta upp ytterligare
            några frågor senare i debatten. Jag vill redan nu yrka bifall
            till reservationerna 28 och 47. Vi nöjer oss med att rösta om
            dem.
          </note>
          <note>
            Först av allt måste jag få glädja mig åt att bokmomsen nu äntligen
            kommer att sänkas. Om jag ska vara ärlig hade jag inte alltför
            stora förhoppningar om att det skulle bli av under den här mandatperioden.
          </note>
          <note>
            För även om beslutet fattas i ett annat departement så väger
            naturligtvis kulturministerns ord tungt. Det är ju faktiskt i
            första hand en kulturfråga. Till skillnad från i Finland, där
            kulturministern stred för frågan trots motstånd i sitt eget parti,
            har vår kulturminister haft en minst sagt avvaktande hållning.
            Därför kom beskedet som en positiv överraskning.
          </note>
          <note>
            Nu avskaffas skatten på sagor, romaner och dikter, och vi kan
            räkna med att efterfrågan ökar. Vi vet att priset har stor betydelse,
            och nu får fler möjlighet att äga åtminstone sina älsklingsböcker.
            Det är värt att fira. Jag är förvånad att regeringen med Marita
          </note>
          <note>
            Ulvskog i spetsen inte har slagit lika mycket på trumman nu när
            momsen sänks på andlig spis som den gjorde när matmomsen sänktes.
            Vi som har drivit kravet under flera år är i alla fall nöjda,
            även om valrörelsen blir en fråga fattigare nästa år.
          </note>
          <note>
            Vi är också nöjda över att Stockholms läns Blåsarsymfoniker nu
            äntligen kan se fram emot ljusare tider. Orkestern har använts
            flitigt, inte minst av riksdagen, men de grundläggande ekonomiska
            förutsättningarna har varit helt oacceptabla, vilket vi har fortsatt
            att påpeka år efter år. Den treåriga försöksverksamhet med länsmusikverksamhet
            i Stockholms län som nu inleds får fyra statliga miljoner till
            sitt förfogande, och musikerna kan planera för framtiden och få
            ordentlig lön för sitt jobb. Baksidan av medaljen är att regeringen
            tar pengarna från Stockholms läns landsting genom att låta landstinget
            bekosta kompensation för höjda pensionspremier till Konserthusstiftelsen,
            som staten stått för tidigare. För regeringen blir det ett nollsummespel,
            medan landstinget i praktiken får bekosta hela försöksverksamheten.
            Det är inte särskilt snyggt.
          </note>
          <note>
            När vi är inne på musikområdet är det också värt att nämna vilka
            negativa konsekvenser regeringens neddragning av fonogramstödet
            i förra årets budget har fått. Kulturrådet insåg att det inte
            gick att minska stödet med så mycket pengar på en gång utan att
            det skulle få allvarliga konsekvenser, inte minst för små musikbolag
            med smal utgivning. För att lösa det problemet gjorde man neddragningen
            tvärs över hela anslaget, där också STIM, Svenska tonsättares
            internationella musikbyrå, ingår. Det ledde till att STIM i ett
            slag förlorade 650 000 kr av den miljon som det hade fått året
            innan för att förbättra konstnärernas villkor.
          </note>
          <note>
            När ska regeringen inse att det är nödvändigt att först göra
            konsekvensanalyser och sedan eventuella anslagsförändringar? Det
            går inte att göra tvärtom.
          </note>
          <note>
            Nu har vi föreslagit att 1 miljon kronor ska läggas tillbaka
            till anslaget och att en ordentlig genomlysning av effekterna
            av det nya stödsystemet och den minskade medelsramen ska göras
            genre för genre.
          </note>
          <note>
            Det senare har vi dessbättre fått gehör för.
          </note>
          <note>
            På musikområdet vill jag också särskilt stryka under att hela
            utskottet har uttalat att det finns starka skäl som talar för
            att Göteborgsoperan bör få en anslagshöjning och att vi kristdemokrater
            dessutom anser att Dalhalla festspelsscen i Rättvik bör få permanent
            statligt stöd.
          </note>
          <note>
            Herr talman! För kultursektorns del är det synd att det inte
            är valår lite oftare. Regeringen strör nämligen välvilligt ut
            pengar engångsvis, pengar som fördelas just valåret, till ett
            antal verksamheter. Inte mindre än
          </note>
          <note>
            48 av de nya miljonerna till kulturen är ettåriga stöd.
          </note>
          <note>
            De är nödvändiga, men de skapar ingen trygghet eller möjlighet
            till långsiktig planering av verksamheten.
          </note>
          <note>
            Det är ju sedan fyra år till nästa val.
          </note>
          <note>
            Över huvud taget är det väldigt svårt att se några visioner eller
            långsiktiga planer för hur regeringen vill påverka kulturpolitiken
            när man läser budgetpropositionerna de senaste åren. Det är en
            väldig ryckighet. Jag ska ge bara ett exempel, som gäller Naturhistoriska
            riksmuseet.
          </note>
          <note>
            År 1999 genomfördes en allmän statlig besparing som för museets
            del innebar en minskning av anslaget med 2 miljoner kronor. Året
            därpå gjordes en tillfällig besparing om 4 miljoner kronor, som
            museet nästa år igen fick tillbaka. Summan av det här är att anslaget
            för nästa år ligger 2 miljoner under 1998 års nivå.
          </note>
          <note>
            Men nu får museet en tillfällig uppräkning igen med
          </note>
          <note>
            5 miljoner kronor.
          </note>
          <note>
            Är det någon som hänger med? Nej, frågan är hur de ansvariga
            för museet ska göra det. Det är kanske inte så konstigt att museichefen
            avgick. Hon ansåg sig inte längre kunna ta ansvar för de historiskt
            unika samlingar som museet innehåller. Det fanns ingen möjlighet
            till långsiktighet i planeringen.
          </note>
          <note>
            Det som gör det hela ännu mer komplicerat när det gäller Natuhistoriska
            riksmuseet är de erbarmliga förhållandena när det gäller magasinering
            av samlingarna och arbetsförhållandena för personal och forskare
            vid museets forskningsavdelning. Det här är ingen nyhet. Frågan
            har diskuterats i åratal, och nu pågår en översyn inom Regeringskansliet.
            Det finns ett färdigt förslag till lösning, och det skulle ge
            en relevant, säker och långsiktigt hållbar magasinering av museets
            ovärderliga samlingar och samtidigt ge forskarna goda arbetsförhållanden.
            Men tiden har bara gått och gått utan att något har hänt.
          </note>
          <note>
            På den här punkten har hela utskottet enat sig om ett tillkännagivande,
            som går ut på att uppdra åt regeringen att under det här riksmötet,
            alltså senast under våren, återkomma till riksdagen och redovisa
            vilka åtgärder regeringen tänker vidta och hur de ska finansieras.
            Jag ser fram emot den presentationen. Det är många som inte vill
            behöva stå till svars om museet skulle drabbas av en brand eller
            vattenskada.
          </note>
          <note>
            Flera andra museer befinner sig i liknande situationer. Därför
            vill jag också framhålla att vi välkomnar den mer långsiktiga
            satsning som regeringen faktiskt också gör i år på både centrala
            och regionala museer. Vi har inte rätt att tära på det kulturarv
            som tidigare generationer har byggt upp. Det är i stället vår
            absoluta plikt att förvalta och vårda det till kommande generationer.
          </note>
          <note>
            I förra årets budgetdebatt sade kulturministern att det inte
            fanns något som tydde på att de Stockholmsbaserade museerna, som
            numera ingår i Statens museer för världskultur, skulle ha missgynnats
            inom den nya organisationen. Vi var flera som hade en annan åsikt.
            I årets budget finner kulturministern för gott att öronmärka pengar
            just till Medelhavsmuseet, Östasiatiska museet och Etnografiska
            museet, en nödvändig åtgärd som åtminstone kan stilla oron för
            ekonomin för de berörda.
          </note>
          <note>
            En annan fråga som vi har haft uppe flera gånger i våra debatter
            är de allmänna samlingslokalerna. Det är viktigt att det finns
            mötesplatser där människor med olika intressen kan träffas och
            utbyta åsikter eller syssla med någon verksamhet. Om det är någon
            fråga som har utretts så är det den här, och alla utredningar
            har kommit till samma slutsats: Samlingslokalerna behövs av demokratiska
            och kulturella skäl och för att bidra till gemenskap mellan människor.
            Nu ska de plötsligt utredas igen. Varför, Marita Ulvskog? Är det
            så att regeringen inte inser betydelsen fullt ut? Det är inte
            långsökt att ställa sig den frågan. Ett par år efter den senaste
            utredningen föreslog regeringen nämligen att stödet skulle avskaffas
            helt. Utskottet fick rycka ut för att rädda kvar det. Det lyckades,
            men nivån sänktes rejält till 15 miljoner kronor. Inte ens nu
            i valbudgeten, när så många andra områden fått uppräkningar, föreslogs
            någon höjning av stödet till allmänna samlingslokaler. Återigen
            har nu majoritetspartierna i utskottet gjort omdisponeringar så
            att anslaget kunde höjas med 10 miljoner kronor. Som av en händelse
            råkar det vara just den höjning som vi kristdemokrater föreslagit
            i vårt budgetförslag. Nu ligger vi alltså på samma nivå som utskottsmajoriteten.
            Det här gläder oss, därför att kön av lokaler som behöver renoveras
            och handikappanpassas är lång. Det gäller också de icke-statliga
            kulturlokalerna och trossamfundens lokaler. Därför har vi kristdemokrater
            föreslagit en uppräkning av stödet även till den sortens lokaler,
            men det är vi ensamma om.
          </note>
          <note>
            Hur ser egentligen kulturministern på lokalbehovet? Stockholms
            kommun satsar över 20 miljoner till allmänna samlingslokaler.
            Regeringen föreslog 15
          </note>
          <note>
            miljoner att fördelas till hela landet, bara som en jämförelse.
          </note>
          <note>
            Herr talman! Jag vill också slå ett slag för amatörkulturen.
            Det är via amatörkulturen som de flesta människor själva är skapande.
            Det sjuder av liv i körer, orkestrar, teater- och dansgrupper,
            målar- och vävstugor och mycket annat över hela landet. Amatörerna
            kompletterar de professionella utövarna och berikar hela kulturlivet.
            Kulturpolitiken ska självfallet stödja professionalitet och kulturellt
            yrkesengagemang, men också amatörkultur och ideella insatser måste
            få stöd och uppmuntran. Det handlar om att synliggöra och uppskatta
            allt det ideella arbete som läggs ned, men också om att ge resurser.
            Vi har anslagit en miljon kronor till Amatörkulturens centralorganisation
            utöver de 800 000 som Amatörteatrarnas riksförbund får.
          </note>
          <note>
            Herr talman! Till sist vill jag fråga kulturministern vad som
            händer på sponsringsfronten. Det är en viktig framtidsfråga för
            kultursektorn. Sponsring kan självfallet inte och ska inte ersätta
            den offentliga satsningen på kulturen, men ansvaret för att bevara
            och främja en positiv kulturell utveckling i landet kan inte enbart
            vila på stat, kommun och landsting. Det är ohållbart att vi i
            Sverige fortsätter att ha en så restriktiv och föråldrad syn på
            kultursponsring. Det är dags att hjälpa i stället för att stjälpa
            den utveckling och den vilja som finns att stödja det svenska
            kulturlivet.
          </note>
          <note>
            I de flesta andra länder finns en positiv grundinställning till
            kultursponsring. Företag som vill sponsra kulturella evenemang
            eller institutioner uppmuntras, t.ex. genom skattelagstiftningens
            utformning.
          </note>
          <note>
            Lagtexter tolkas positivt för att underlätta en utveckling mot
            ökad kultursponsring. I Sverige går utvecklingen snarare i motsatt
            riktning. I stället för att tolka den gällande lagtexten positivt
            utnyttjas den för att hindra utvecklingen mot mer sponsring. Därför
            anser jag att det är dags att tydliggöra lagen på ett sätt som
            ökar viljan till sponsring av kulturen i Sverige, och min fråga
            är helt enkelt om kulturministern håller med om det.
          </note>
          <note type="speaker">
            Anf. 20 LENNART FRIDÉN (m):
          </note>
          <note>
            Herr talman!
          </note>
          <note>
            Han sitter där grå på sitt tun mitt i byn
          </note>
          <note>
            Och täljer i trä sina minnen
          </note>
          <note>
            Och visst är han rynkig men rosig i hyn
          </note>
          <note>
            När han formar en oxe av pinnen
          </note>
          <note>
            Att skapa med händerna skänker en lisa
          </note>
          <note>
            Åt en krokryggig byålderman
          </note>
          <note>
            Han tänker på barnbarnen han brukar visa
          </note>
          <note>
            Allt det från en tid som försvann
          </note>
          <note>
            I jåns när han skar ett helgon med gloria
          </note>
          <note>
            De små ej förstod vad det var
          </note>
          <note>
            Han ofta har märkt att av folkets historia
          </note>
          <note>
            Ej mycket hos barnen finns kvar
          </note>
          <note>
            Förundrade lyssnar de på gubbens språk
          </note>
          <note>
            Och nyfiket skådar hans verk
          </note>
          <note>
            Och lär gamla ord såsom tjuga och båk
          </note>
          <note>
            Liksom koppsnäppa, gräddtjuv och särk
          </note>
          <note>
            Han märkt huru barnen nu vill veta mer
          </note>
          <note>
            Och förrän hans grav sen väl gräves
          </note>
          <note>
            De måtte ha lärt sig vad skapande ger
          </note>
          <note>
            Så har han ej levat förgäves
          </note>
          <note>
            Där inne i huset med virknål och garn
          </note>
          <note>
            Och med grytor vid hemmets härd
          </note>
          <note>
            Förmedlar hans gumma till barnbarn och barn
          </note>
          <note>
            Sin del av de gamles värld
          </note>
          <note>
            Hon står där och tittar vid förstubron
          </note>
          <note>
            Mot den käre där ute vid kubben
          </note>
          <note>
            Och tänker med glädje på allt det som hon
          </note>
          <note>
            Har skapat tillsammans med gubben
          </note>
          <note>
            Snart finns de ej längre, men lämnar vi vet
          </note>
          <note>
            Ett arv av kultur till sin ätt
          </note>
          <note>
            Väl måste vi vårda den erfarenhet
          </note>
          <note>
            Som hjälper dem att vandra rätt
          </note>
          <note>
            Herr talman! Så där, i diktens form, kan man faktiskt få ett
            litet grepp om vad kultur är. Det är minnen, det är skapande,
            det är gemensamhet över generationsgränser, det är tankar, det
            är värderingar, och det är också vår uppgift att se till att både
            vårda och bruka det rätt.
          </note>
          <note>
            Herr talman! Kultur kan inte skapas genom politiska beslut, men
            en god allmän politik kan skapa en sådan samhällsatmosfär att
            kulturlivet både i dess professionella former och för amatörutövare
            främjas och underlättas. Kultur är en del av vår livsluft. Kultur
            utgör skillnaden mellan att leva och att bara överleva.
          </note>
          <note>
            Kulturen skapar sig själv. Kulturen förenar samtidigt som den
            utvecklar individen. Kultur utgör ett samhälles fundament. Kultur
            är inte och får inte vara bara grädde på moset. Kulturyttringar
            är ofta känsliga. Vi som är politiker måste se till att inte hantera
            dessa olika yttringar så att vi reglerar dem till döds eller kramar
            sönder dem genom att göra dem till politiska redskap. Kulturen
            ska vi stödja, inte styra.
          </note>
          <note>
            Kulturen ska vi bry oss om, men inte lägga oss i -
          </note>
          <note>
            nota bene om vi inte själva är praktiska utövare.
          </note>
          <note>
            I reda pengar har mera gått till kultursektorn under senare år,
            säger regeringen, men dessvärre har vi inte fått mera kultur.
            Löneavtal, ökade hyreskostnader, nya pensionssystem osv. äter
            upp anslagen, och mera pengar har dessvärre inte lett till mera
            av verksamhet som finansiären allmänheten har kunnat dra nytta
            av och njuta av. Det har blivit allt tydligare att de offentliga
            anslagen med av politiker bifogade bruksanvisningar allt mera
            kommit att styra, snarare än kulturens egen inneboende utvecklingskraft.
          </note>
          <note>
            Det är därför vi måste få en ändrad inriktning av politiken.
            Frihet är omistlig för skapande. Den måste få råda. Kulturen själv,
            inte Kulturrådets ansökningsblanketter, måste ha avgörandet. Det
            stora beroendet av en eller ett fåtal samhällsstyrda finansieringskällor
            måste brytas. Detta var en av avsikterna med Framtidens kultur,
            men med sin nära såväl personliga som organisatoriska förbindelse
            med Kulturrådet och det större inflytande över stiftelsens arbete
            som detta lett till, kan det bli som med Pepino, den lilla fräcka
            musen i visan, som objuden äter upp det som hans värd har. Vi
            måste se till att kulturens oberoende ökar.
          </note>
          <note>
            Herr talman! Vi har i många år föreslagit att man i detta syfte
            ska skapa en fond. Den ger inte bara som vi föreslår i år 120
            miljoner kronor per år till en början, utan den ska ju också dra
            till sig sponsorer, donatorer och andra så att det fördubblas
            till 240 miljoner kronor. Det är ju också därför vi kallar den
            en krona-för-krona- eller dubbleringsfond. Allteftersom den sedan
            kan byggas på blir denna från gängse bidragskällor fristående
            finansiär en mycket viktig faktor i ett fritt kulturliv. Vi har
            också antytt att man bör överväga att lokalt och regionalt gå
            till väga på samma sätt.
          </note>
          <note>
            Trots allt vad som har sagts efter diverse domstolsutslag är
            fortfarande skattemyndigheternas sätt att utan för hela landet
            gällande konsensus tolka reglerna kring sponsring till ett stort
            hinder för utvecklingen av denna. Det finns de som tycker att
            sponsorpengar är obetydliga. Inget kunde vara mer felaktigt!
          </note>
          <note>
            Det är ju till de rörliga medlen som de utgör ett tillskott,
            och då är det inte fråga om småpotatis. Man ska självfallet sätta
            insatserna i relation till det som institutionerna annars skulle
            ha att röra sig med för publikinriktad verksamhet. Om ett museum
            för sin årliga verksamhet - när man betalat de höga hyreskostnaderna,
            personalkostnader m.m. som brukar betecknas som fasta kostnader,
            även om det också självfallet går att påverka dessa i viss mån
            - har 10 % kvar för att verka utåt mot allmänheten - och den siffran
            är inte ovanlig, och vissa fall t.o.m. hög - och får sponsorpengar
            som svarar mot 5 % av årsbudgeten så ger det i alla fall en chans
            att öka den utåtriktade verksamheten med 50 %.
          </note>
          <note>
            Vi vet att utan sponsporpengar har det inte blivit några turnéer
            för Dramaten. Många orkestrar och teatrar skapar goodwill för
            Sverige i utlandet genom sina turnéer, och dessa är just ofta
            sponsorfinansierade.
          </note>
          <note>
            Sponsringen ger dessutom en möjlighet för olika kulturutövare
            och kulturinstitutioner att nå nya grupper av besökare, att öka
            sin kontaktyta med allmänheten. Dessutom blir de organisationer
            och företag som sponsrar och deras anställda ofta genom det ansvar
            de då känner mycket goda ambassadörer för kultursektorn.
          </note>
          <note>
            Herr talman! Sverige visar sin internationella solidaritet i
            kulturhänseende bl.a. genom organisationen
          </note>
          <note>
            Kulturarv utan gränser. Arbete pågår med att återställa det krig,
            avsiktligt förfall och terror har förstört i Bosnien, Kosovoprovinsen
            och Tibet. Säkerligen kommer mycket att det som av fanatikerna
            i Afghanistan har förstörts att behöva stöd för att det ska kunna
            återskapas och stärka folkets kulturella identitet.
          </note>
          <note>
            Riksdagen har så sent som i förrgår besökts av representanter
            för Mongoliets parlament. Just denna fråga stod inte på agendan
            denna gång, och mongolerna strävar på efter kommunismens fall
            med att reparera och återskapa, men andra behov är stora. Det
            kommer att dröja länge innan man ens återställt en bråkdel av
            de 700 kloster och tempel som på order från Moskva revs i slutet
            av 1930-talet. Men i en alltmera globaliserad värld, och i ett
            land där vi satsar på både världskulturcentrum och världskulturmuseum,
            måste vi känna ett medansvar på det internationella fältet.
          </note>
          <note>
            De nu nämnda kulturella övergreppen är också exempel på de många
            illdåd som måste få en saklig belysning och ges en framträdande
            plats i vår historiska medvetenhet. Bl.a. av det skälet finns
            vi med som undertecknare av reservation 12 om Forum för levande
            historia. Det är viktigt, herr talman, att man vid granskandet
            av historien håller båda ögonen helt öppna.
          </note>
          <note>
            Herr talman! Tidens tand, konsttjuvar, dåliga brandskydd och
            satanister går illa åt vårt kyrkliga kulturarv. Det förslag som
            lades fram av en enhällig utredning om det kyrkliga kulturarvet
            visade på att det finns ett såväl ackumulerat som årligt tillkommande
            behov av åtgärder för bevarande. I 1997 års penningvärde låg det
            lågt räknat på en kostnadsnivå om 450 miljoner kronor per år.
            Det är mycket olyckligt att regeringen inte har beaktat det som
            utredningen och därmed också dess egna representanter kom fram
            till. Detta är ett arv som är vårt gemensamma, och viktiga delar
            därav är stadda i snabbt förfall. Vi reserverar oss därför tillsammans
            med Centern och kd i denna fråga.
          </note>
          <note>
            Herr talman! Staten ska göra det den är bra på. På samma sätt
            som i vår partimotion, där vi koncentrer oss på de stora inriktningsfrågorna,
            har jag avstått från att gå in i detaljer rörande anslag. Det
            är inte befrämjande ens för berörda instanser att vi i utskottet
            och än i mindre i kammaren utövar en sifferexercis kring anslag
            som ligger på nivå av några tiotusentals kronor.
          </note>
          <note>
            Konstnärer och kulturskapare måste kunna leva på sitt arbete.
            Här finns mycket att göra från statens sida, och en del av det
            kommer Anne-Katrine Dunker att återkomma till i sitt anförande.
          </note>
          <note>
            Herr talman! Vi moderater har i våra förslag fört fram krav på
            ökad tillgänglighet för handikappade som en prioriterad uppgift
            på kulturområdet. Det är en viktig uppgift för staten. Det är
            t.ex. därför vi i våra budgetförslag har velat ha mera pengar
            till synskadade och andra med läsproblem.
          </note>
          <note>
            Lokalanpassningar är en eftersatt fråga, medan vi däremot helt
            nyligen har kunnat läsa att många av de s.k. bostadsanpassningarna
            - och det görs för 600
          </note>
          <note>
            miljoner kronor om året - enligt en utredning inte påtagligt
            har förbättrat livssituationen för funktionshindrade beroende
            på att det saknas ett utvärderingssystem. Kanske - jag säger kanske
            - borde man överväga om inte en del av dessa medel skulle användas
            för att skapa en mer tillgänglig offentlig miljö, t.ex.
          </note>
          <note>
            vid våra kulturinstitutioner. Dessa frågor borde ses över, och
            därför har vi ställt oss bakom en reservation från Centern om
            en utredning.
          </note>
          <note>
            På litteratursidan är den största händelsen att vi nu kommer
            närmare en gemensam momssats för kultur genom att bokmomsen sänks.
            Alla vi som i de olika partierna arbetat för den principen att
            staten inte genom olika skattesatser ska styra inriktningen på
            individernas val av kulturaktiviteter - det som med ett gräsligt
            ord brukar kallas kulturkonsumtion - kan nu känna oss nöjda. Vi
            är från vårt håll också övertygade om att man från bokbranschens
            sida kommer att låta sänkningen slå igenom, i synnerhet som man
            också har givit löften om det och kommer att vara påpassad från
            alla håll. Anne-Katrine Dunker kommer i sitt inlägg att beröra
            litteraturen när det gäller författarnas situation.
          </note>
          <note>
            Herr talman! Förra året aviserades i budgetpropositionen att
            resultatet av en översyn av museistrukturen skulle redovisas.
            Det har ännu inte setts till. Jan
          </note>
          <note>
            Backman kommer att redovisa vår syn i den frågan.
          </note>
          <note>
            Herr talman! I flera år har vi från moderat håll kämpat för att
            de fria grupperna inom teaterområdet skulle få ett rejält lyft
            i anslagshänseende. Vårt förslag till anslag har med 30 miljoner
            per år överstigit det av regeringen föreslagna. Vi är glada -
            för att inte nämna hur glada grupperna är - över att vi inte längre
            är en ropandes röst i öknen utan att även regeringen i sitt budgetförslag
            nu närmat sig moderaterna på denna punkt, vilket man för övrigt
            också gjort i fråga om kulturminnesvården - en annan av våra mångåriga
            käpphästar.
          </note>
          <note>
            Vår positiva syn på utvecklingen av Göteborgsoperan, som också
            delas av de flesta, har dessvärre inte lett till att frågan om
            den långsiktighet och stablilitet som de måste ha i sina planer
            och finansieringar har fått en lösning. Den enhälliga markeringen
            i utskottet tolkar vi som en lovande signal.
          </note>
          <note>
            Just kortsiktighet, osäkerhet inför framtiden i en sektor där
            man måste ha en extra lång framförhållning för att kunna städsla
            de bästa regissörerna, dirigenterna och solisterna, präglar i
            alltför hög grad fortfarande orkestrars och teatrars situation.
            Vi vill påminna om att i första hand de, men även andra institutioner,
            skulle få en mycket mindre pressad situation om det förslag om
            fleråriga avtal som lades fram av första Teaterutredningen enhälligt
            och sedan även av Kulturutredningen, kunde genomföras. därigenom
            skulle institutionerna få såväl ett större ansvar som en möjlighet
            till längre planeringsperioder och en klar signal om att man heller
            inte kan knacka på politikerdörren för plötsliga extra anslagsbehov.
            Förmodligen skulle det heller inte behövas, då många tillfälliga
            pengabekymmer hos kulturinstitutioner har sin upprinnelse i politikers
            ingripanden och städse näraliggande horisont beroende på årliga
            budgetförändringar. Genom avtal får politikersidan och kulturinsitutionerna
            klarare och entydigare roller.
          </note>
          <note>
            Filmavtalet, som vi ställde oss bakom och som träffades förra
            året, har inte riktigt lett till det som alla hoppats på. Oavsett
            var orsakerna ligger kan vi konstatera att pengarna till det publikrelaterade
            stödet tog slut för ett par månader sedan, och då återstår flera
            år av avtalet. Frågan debatterades så sent som i förra veckan
            i denna kammare, och beskedet om att det pågår diskussioner mellan
            berörda vid en pågående avstämning av avtalet hoppas vi ska leda
            till att problemen får en rimlig lösning.
          </note>
          <note>
            Formgivning och design tas upp i andra anföranden. Jag vill för
            den moderata gruppen bara göra det förtydligandet om Röhsska museet
            - eftersom det i den debatten förekommit ovidkommande, ska vi
            kalla dem, geografisk-politiska synpunkter - att vi i våra motiner
            och yttranden inte vänt oss mot satsningar på andra orter utan
            i stället markerat och lyft fram den resurs som Röhsska sedan
            länge utgör.
          </note>
          <note>
            Samma sak accentueras i en enskild motion om detta museum som
            inlämnats av Inger René och mig och som vi anser förtjänar att
            ingående beaktas i det fortsatta arbetet med formgivnings- och
            konsthantverksfrågor, vilket jag i ett eget yttrande, nr 8 i betänkandet,
            påpekar.
          </note>
          <note>
            Herr talman! Vi i Moderata samlingspartiet ställer oss självklart
            bakom samtliga de yttranden och de reservationer som vi ensamma
            eller tillsammans med andra partier har lagt i detta betänkande,
            men för tids vinnande vid voteringen inskränker sig vårt yrkande
            till bifall till reservation nr 4.
          </note>
          <note>
            Anf. 21 CHARLOTTA L BJÄLKE-
          </note>
          <note type="speaker">
            BRING (v):
          </note>
          <note>
            Fru talman! Det var länge sedan kulturbudgetens utgiftsområde
            17 fick en så stor ramökning som skett i budgeten för 2002. 120
            plus 40 miljoner samt ytterligare några engångsvisa miljoner har
            satsats.
          </note>
          <note>
            I det här perspektivet tycker jag att vi ska se på moderaternas
            budgetförslag. De vill minska ramen med dryga 1,6 miljarder kronor,
            och de vill höja utbildningsutskottets anslag med 1,2 miljarder
            och överföra folkbildningen dit. Den reella minskningen blir dryga
            400 miljoner kronor.
          </note>
          <note>
            Det är mycket pengar. Det skulle innebära, vill jag påstå, en
            avsevärd inskränkning av människors möjlighet att använda sig
            av den lagstadgade yttrandefriheten. Människor skulle också bli
            sjukare, olyckligare och mer främlingsfientliga.
          </note>
          <note>
            Rent historiskt är vår svenska demokrati byggd på fyra kanaler
            för diskussion och kunskapsbildning i samhällsfrågor: erfarenhet,
            folkrörelser, massmedier och litteratur.
          </note>
          <note>
            I dag finns en kulturell infrastruktur bestående av länsbibliotek
            och länsteatrar, länsmuseer och länsmusik. Det finns nationella
            scener och institutioner som
          </note>
          <note>
            Nationalmuseum, Dramaten, Operan och Rikskonserter - för att
            nämna några. Det finns fria musik-, teater- och dansgrupper såväl
            som kommunala och landstingsstödda verksamheter. Det finns studieförbund,
            folkhögskolor, olika ideella föreningar och dessutom fria medier
            och en public service-TV och -
          </note>
          <note>
            radio som når hela landet. Det här är i dag den analyserande
            struktur som har utvecklat de fyra kanaler för diskussion och
            kunskapsbildning i samhällsfrågor som tillsammans med partierna
            och parlamentarismen bär upp demokratin. Om vi skär här vill jag
            påstå att demokratin allvarligt kommer att försvagas.
          </note>
          <note>
            Kultur kan inte skapas av politiska beslut, säger moderaterna.
            Nej, det är sant. Men vi måste ge kulturen möjligheter. Om vi
            inte hade gjort så hade vi inte haft allt detta. Sponsring och
            reklam är inga garanter för att det här ska fortgå. Därför behövs
            ett starkt offentligt stöd.
          </note>
          <note>
            När jag sedan reflekterar över oppositionens olika budgetförslag
            ser jag att de spretar. Moderaterna vill, som jag tidigare har
            sagt, föra över folkbildningen till utbildningsutskottet. Det
            är det ingen annan som vill.
          </note>
          <note>
            Moderaterna vill minska Statens kulturråds anslag med 19 miljoner
            kronor. Kristdemokraterna vill minska anslaget med 1 miljon kronor,
            och Folkpartiet vill minska med 7 miljoner kronor. Centerpartiet
            vill att det ska vara oförändrat.
          </note>
          <note>
            Moderaterna vill sänka bidraget till allmän kulturverksamhet
            med 80 miljoner kronor. Kristdemokraterna vill plussa på med 1
            miljon kronor. Centern och
          </note>
          <note>
            Folkpartiet vill ha det oförändrat.
          </note>
          <note>
            Så fortsätter det: Det spretar. De som mest vill minska utgiftsområdet
            är Moderaterna. Kristdemokraterna, Centerpartiet och Folkpartiet
            vill höja anslaget. Jag tror helt enkelt att borgerligheten skulle
            få svårt att samverka kring kulturpolitiken om de skulle sitta
            i regeringsställning.
          </note>
          <note>
            När jag tittar på de olika förslag som de borgerliga partierna
            har lagt fram ser jag att det är Centerpartiet som skiljer ut
            sig. Centerpartiet är det parti som lägger fram förslag som mest
            liknar de förslag som regeringen och samarbetspartierna har lagt
            fram. Möjligen slår den breda folkrörelsetraditionen igenom här.
          </note>
          <note>
            För Vänsterpartiet är kulturen en befriande kraft som ger människor
            möjligheter att må bra, att uttrycka sina tankar och känslor och
            i förlängningen att utnyttja sina demokratiska fri- och rättigheter.
            Kulturen ger oss upplevelser av sådant som vi annars inte kan
            känna till och möjlighet att känna igen oss själva, att förstå
            vår bakgrund och bejaka vår identitet. Utan kultur skulle livet
            bli så mycket fattigare.
          </note>
          <note>
            I årets budget går det att hitta en rad satsningar. Vi har 50
            miljoner kronor till kulturmiljövård, 20 miljoner kronor till
            de fria grupperna, en filmvårdscentral i
          </note>
          <note>
            Grängesberg, satsningar på de regionala kulturinstitutionerna,
            ökat stöd till Operabaletten och ökat anslag för visningsersättning
            till konstnärer. Här finns också satsningar på Konstfrämjandet,
            Skådebanan,
          </note>
          <note>
            Amatörteaterns riksförbund, mångkulturkonsulenter och inte minst
            en satsning på 7 miljoner kronor till de nationella minoriteterna.
            Det här är vi mycket glada för. Det är ett nytt anslag som ska
            ses som ett första steg.
          </note>
          <note>
            I betänkandet finns det även några tillkännagivanden, vilket
            inte är så vanligt i riksdagen.
          </note>
          <note>
            Kulturrådet får ansvar för finsk teater. Det framgår i betänkandet
            att det är ett ansvar som inte får inkräkta på de övriga minoritetsspråken.
            Det ska bli mer pengar till Svenskt visarkiv och till hemslöjd.
          </note>
          <note>
            Bidraget till allmänna samlingslokaler ökas med 10
          </note>
          <note>
            miljoner kronor nästa år. Riksteatern får 1 miljon kronor mer
            än vad regeringen har föreslagit.
          </note>
          <note>
            Alla dessa saker är väldigt positiva. Det har möjliggjorts genom
            ett samarbete mellan partierna i kulturutskottet.
          </note>
          <note>
            Men utskottet har också ett tillkännagivande angående en motion
            väckt av v och c om en filmvårdscentral i Grängesberg. Utskottet
            föreslår att riksdagen tillkännager för regeringen att frågan
            om filmvårdscentralens framtida huvudmannaskap ska analyseras
            ytterligare och att regeringen senast i nästa budgetproposition
            ska återkomma beträffande filmvårdscentralens framtida organisationsmodell.
          </note>
          <note>
            Vi i utskottet är helt enkelt inte säkra på att det som regeringen
            föreslår, nämligen att Filminstitutet ska ha huvudmannaskapet,
            är det allra bästa. Frågan är om det är särskilt lämpligt att
            en verksamhet som är knuten till ett filmavtal med branschen är
            den som bäst har att ansvara för en så viktig nationell angelägenhet
            som vårt filmkulturella arv. Jag skulle gärna vilja veta hur regeringen
            tänker i frågan och hur regeringen ser på att utveckla filmarkivet
            till ett nationalarkiv för den rörliga bilden, vilket jag hoppas
            att arkivet ska utvecklas till i en framtid. Även Centerpartiet
            är med i denna motion.
          </note>
          <note>
            Till betänkandet har Vänsterpartiet även fogat en del reservationer.
            Det är bl.a. reservation 33, som just rör filmvårdscentralen i
            Grängesberg. Reservationen är gemensam med Centerpartiet. Vi säger
            att det är viktigt att uppspelning av gammal film möjliggörs samt
            att kompetensen inom laboratorietekniken bevaras. Det borde vara
            ett uppdrag som också åläggs filmarkivet.
          </note>
          <note>
            Det skulle vara värdefullt om kulturministern kunde kommentera
            hur regeringen tänker i denna fråga om hur den tekniska kompetensen
            ska bevaras i en framtid om det inte åläggs någon att ansvara
            för detta.
          </note>
          <note>
            Vänsterpartiet har också en reservation som handlar om kulturpolitiska
            satsningar inom alla politikområden, nämligen reservation nr 5.
            Vi anser att de kulturpolitiska satsningarna ska nå ut till alla
            invånare i landet, att kulturen ingår i alla politikområden. Det
            gäller att kulturen ska in i förskolan, skolan och vården, men
            även in i samhällsplaneringen, i bostadspolitiken, i integrationspolitiken,
            i socialpolitiken, kriminalpolitiken och den brottsförebyggande
            verksamheten osv. Vi anser att de kulturpolitiska målen måste
            genomsyra alla olika typer av politiska beslut.
          </note>
          <note>
            För att kunna åstadkomma en sådan förändring, en integrering
            av kulturen i övriga politikområden, krävs det att vi tänker på
            ett nytt sätt och att vi lägger upp budgetarbetet på ett nytt
            sätt. Jag tror att det här krävs om vi ska kunna förändra och
            utveckla kulturpolitiken ytterligare.
          </note>
          <note>
            Jag skulle vilja fråga: När, Marita Ulvskog, har vi kommit så
            långt att de kulturpolitiska målen genomsyrar alla politikområden
            och alla politiska beslut?
          </note>
          <note>
            Jag vore tacksam för ett svar på det.
          </note>
          <note>
            Jag yrkar bifall till reservation nr 5. Det är den enda reservation
            som jag yrkar bifall till, men givetvis står jag bakom även våra
            övriga reservationer.
          </note>
          <note>
            Tasso Stafilidis och Peter Pedersen kommer i debatten att vidare
            redovisa för våra reservationer.
          </note>
          <note>
            Avslutningsvis, fru talman, vill jag tacka Kulturdepartementet
            och utskottskamraterna för ett gott samarbete i budgetarbetet.
            Inte minst vill jag också tacka vår kanslipersonal i kulturutskottet.
            Ni har gjort ett fantastiskt jobb.
          </note>
          <note type="speaker">
            Anf. 22 LENNART FRIDÉN (m) replik:
          </note>
          <note>
            Fru talman! På Charlotta Bjälkebring låter det ungefär som om
            det var hon som var kulturminister.
          </note>
          <note>
            Hon talar om ni där ute i oppositionen. Hon kör också med det
            gamla splittringsförsöket att måla ut den gode och den onde, dvs.
            att den onde är Moderaterna och den gode är Centerpartiet. Jag
            tror inte att det där kommer att lyckas särskilt bra.
          </note>
          <note>
            Charlotta Bjälkebring talar om att det spretar därför att vi
            har så många olika förslag. Då kan man fråga sig vad som menas
            med att spreta. Ja, det är väl att ha många reservationer, som
            Charlotta själv säger om Vänsterpartiet. Ni har nio egna reservationer,
            är med på ytterligare tre, och ett särskilt yttrande. Miljöpartiet
            har 11 egna reservationer och är dessutom med på ytterligare två.
            Då kan man ju diskutera var spretandet ligger någonstans egentligen.
          </note>
          <note>
            Charlotta har visserligen läst siffrorna rätt, vilket gladde
            mig. Men bilden av vilka anslag som vi har ändrat på, vilka nysatsningar
            vi gör och vad det är vi vill stryka ger ju inte alls den effekt
            som Charlotta vill måla upp.
          </note>
          <note>
            Vi kan jämföra vårt förslag, då undantagande de
          </note>
          <note>
            1,2 miljarder som vi flyttar från vårt budgetförslag, med majoritetens.
            Regeringens kulturanslag ger alltså
          </note>
          <note>
            6 906 670 000 kronor och vårt, med tillskottet i vår krona-för-krona-fond,
            6 609 929 000 kronor. Det innebär en minskning med något över
            4 %. Då kan man fråga sig: Är skillnaden på 4 % skillnaden också
            mellan den totala katastrof som Charlotta Bjälkebring uppmålar
            och den bästa tänkbara politiken? Jag tror inte att någon går
            på detta.
          </note>
          <note>
            Anf. 23 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Ja, alla är vi onda. Alla är vi också goda någon
            gång.
          </note>
          <note>
            Det jag försöker göra är att synliggöra och också öka kunskapen
            om de ideologiska skillnaderna som faktiskt finns i kulturpolitiken.
            De ideologiska skillnaderna ligger just i hur vi ser på ansvaret
            för hur kulturpolitiken ska genomföras, hur den ska kunna bli
            tillgänglig för alla medborgare, även för dem som inte har en
            fet plånbok.
          </note>
          <note>
            Vänsterpartiet vill och anser att det offentliga ska ta ett ökat
            ansvar för kulturpolitiken. Vi menar att ansvaret måste ligga
            hos kommun, landsting och stat att bygga upp strukturer som gör
            det möjligt för människor att konsumera kultur men också att vara
            en del i och aktivt delta i kulturlivet på olika sätt. Vi tror
            inte att sponsring och reklam, de kommersiella krafterna, är en
            garant för att kulturlivet ska kunna leva och vara tillgängligt
            för alla. Här går det skarpa skiljelinjer.
          </note>
          <note>
            Visst är det så, vilket jag också tydliggjorde, att
          </note>
          <note>
            Moderaterna vill överföra folkbildningen till utbildningsutskottet.
            Men däri ligger också en ideologisk skillnad, nämligen: Handlar
            det om det livslånga lärandet, om folkbildning eller handlar det
            om ren utbildning?
          </note>
          <note type="speaker">
            Anf. 24 LENNART FRIDÉN (m) replik:
          </note>
          <note>
            Fru talman! Charlotta har rätt i en sak, nämligen att det är
            fråga om ansvar. Vi tror faktiskt att individen kan ta ansvar.
            Det låter så bra att tala om det offentliga, men det innebär alltså
            att man samtidigt tar bort ansvaret från individen.
          </note>
          <note>
            Vi ska komma ihåg att över 80 % av den kultur som vi i dag om
            vi ska kalla det konsumerar betalar redan nu den enskilde. Då
            kan man bara konstatera att ett fullt stöd för det allmänna samtidigt
            innebär ett minskat ansvar för individen.
          </note>
          <note>
            Vi vill också ha ett ökat ansvar på vissa områden, som jag sade
            i mitt inledningsanförande. Det som staten är bra på vill vi satsa
            på och i vissa sammanhang satsa mer på. Jag tog också upp ett
            par punkter där också regeringen gått den väg som vi har stakat
            ut i flera år, t.ex. när det gäller de fria grupperna, kulturminnesvården
            osv.
          </note>
          <note>
            Det är utan tvekan en ideologisk skillnad. Men
          </note>
          <note>
            Charlotta Bjälkebring ska inte måla upp en vanföreställning och
            sedan debattera utifrån den bilden. Debattera rent sakligt om
            vad det rör sig om! Vi kan redovisa våra olika ideologiska ställningstaganden
            här. Men jag vill inte på något sätt hoppa in och säga att det
            här kommer det att leda till om man följer
          </note>
          <note>
            Vänsterpartiets linje, om det visar sig att det är min egen tolkning
            av något som ni inte har sagt. Det håller jag mig faktiskt för
            god för. Det borde också
          </note>
          <note>
            Charlotta Bjälkebring göra.
          </note>
          <note>
            Anf. 25 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Alla gör vi ju egna analyser av det vi läser, av
            det vi ser osv., och det här är min tolkning och mina farhågor.
            Jag vet att i många andra debatter har också Moderaterna haft
            andra farhågor utifrån det som de läser in i de förslag som Vänsterpartiet
            lägger fram, och det är farhågor som vi inte delar. Men det är
            väl bra att vi kan debattera det.
          </note>
          <note>
            Vi är överens om att individen har ett ansvar. Det är bara jag
            och ingen annan som kan ansvara för vad jag säger och gör, och
            så är det också för Lennart
          </note>
          <note>
            Fridén.
          </note>
          <note>
            Samtidigt måste vi som politiker och som riksdag försöka ta ansvar
            för att ge människor möjligheter att delta i kulturlivet. Då tycker
            vi att det förslag som vi lagt fram tillsammans med Socialdemokraterna
            och
          </note>
          <note>
            Miljöpartiet är det bästa förslaget. Det tillgängliggör kulturen
            mycket mer än vad ett moderat förslag skulle ha gjort.
          </note>
          <note type="speaker">
            Anf. 26 INGER DAVIDSON (kd) replik:
          </note>
          <note>
            Fru talman! Det är alltid lättare att tala om andras förslag
            än om sina egna, dessvärre. Det är ganska ovanligt, vill jag säga,
            att ett parti som ingår i ett regeringsunderlag, som ju faktiskt
            Vänsterpartiet gör, har så många reservationer. Därför tycker
            jag att vi kan avfärda debatten om spretighet. Sitter man i regeringsförhandlingar,
            som de borgerliga partierna kanske får göra efter nästa val, då
            kommer man överens i dessa förhandlingar. Då blir det inte en
            spretighet när man lägger fram förslagen. Då är det ett givande
            och ett tagande som man sedan brukar stå för.
          </note>
          <note>
            Jag tycker också att Charlotta Bjälkebring tar till brösttoner
            när det gäller demokratin och hur den påverkas av olika anslagsnivåer.
            Är det alltid det som
          </note>
          <note>
            Socialdemokraterna och, i det här fallet, Vänstern och
          </note>
          <note>
            Miljöpartiet kommer fram till som garanterar den demokratiska
            utvecklingen? Vi kristdemokrater har lagt oss på en högre ramnivå
            än regeringen, men det skulle inte falla oss in att säga att vårt
            förslag främjar demokratin mer än vad ert skulle göra.
          </note>
          <note>
            Jag vill också gå emot det som Charlotta målar upp, att vi skulle
            påstå att sponsring skulle vara en garant för att kulturen utvecklas.
            Självklart inte. Det är ingen som har påstått det. Vi är väldigt
            måna om att alltid betona att stat, kommun och landsting har ansvaret
            för att alla ska få möjlighet att få del av kulturen och själva
            få medverka i olika sorters kulturutövning. Det ligger ingen motsatsställning
            i detta och att uppmuntra engagemang från privatpersoner och från
            företag att också göra insatser.
          </note>
          <note>
            Anf. 27 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Jag vet inte riktigt hur jag ska svara på Inger Davidsons
            inlägg. Men givetvis är det inte anslagsnivån som helt och fullt
            avgör om en kulturpolitik slås ut eller inte. Det avgörande är
            hur man ser på kulturen.
          </note>
          <note>
            Sedan är ju inte staten den enda offentliga instans som satsar
            på kultur, utan det gör också kommuner och landsting. Om inte
            kommuner och landsting hade funnits, hade den offentliga kulturpolitiken
            varit betydligt mindre.
          </note>
          <note>
            Det som man kan utläsa i Moderaternas budgetförslag är att de
            vill dra ned kraftigt på det offentliga och att de vill lyfta
            fram de ideella krafterna mycket mer. Det kan man också utläsa
            i Kristdemokraternas förslag. Det handlar alltså om ideella krafter,
            företagssponsring, osv. Vi tycker inte att man ska luta sig mot
            detta, utan det är det offentliga som ska vara garanten för att
            vi ska ha en bred och god kulturpolitik som är tillgänglig för
            alla. Det är här skiljelinjerna finns.
          </note>
          <note type="speaker">
            Anf. 28 INGER DAVIDSON (kd) replik:
          </note>
          <note>
            Fru talman! Jag vill ställa en konkret fråga som kanske är lättare
            att svara på.
          </note>
          <note>
            I går auktionerade en auktionskammare ut en dyrgrip från 1100-talet
            och som hade tillhört Karl den döve. Det är en otroligt unik pjäs.
            Den har funnits på
          </note>
          <note>
            Historiska museet. Men nu ville den privatperson som hade lånat
            ut den dit att den skulle säljas. Av vilka skäl vet jag inte.
            Detta skapade ett enormt engagemang, och privatpersoner och andra
            ställde upp och samlade in pengar för att museet skulle kunna
            köpa pjäsen för 800 000 kr, och därmed är den garanterad att finnas
            kvar på Historiska museet.
          </note>
          <note>
            Tycker Charlotta L Bjälkebring att det här är något som vi borde
            uppmuntra? Eller borde vi tacka nej till den här typen av insatser
            - räcker inte statens, kommunens eller landstingets medel till
            så ska vi tacka nej till att få hjälp av privatpersoner och företag
            och därmed mista viktiga kulturskatter?
          </note>
          <note>
            Anf. 29 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Helt klart kan jag säga att jag aldrig skulle gå
            med på att staten skulle konfiskera några privata egendomar. Det
            tycker jag i grunden är fel.
          </note>
          <note>
            Men jag tycker att det offentliga måste ha råd med vissa saker.
            Vi kan ju faktiskt på olika sätt se till att vi också får råd
            med vissa saker. Därigenom borde man ha kunnat anslå ett offentligt
            stöd för att kunna köpa in den här pjäsen.
          </note>
          <note>
            Givetvis vill inte jag heller tacka nej till de ideella krafter
            som finns. Det är viktigt att vi har ideella krafter, att vi har
            självförvaltningsorgan, osv. Det är
          </note>
          <note>
            Vänsterpartiet inte alls motståndare till, utan det vill vi givetvis
            uppmuntra och bejaka.
          </note>
          <note type="speaker">
            Anf. 30 BIRGITTA SELLÉN (c):
          </note>
          <note>
            Fru talman! Centerpartiet arbetar målmedvetet för att barn ska
            ha en framskjuten plats i den nationella kulturpolitiken. De ska
            ha en självklar rättighet att få utöva sin favoritkultur varhelst
            de bor och utan att det ska styras av föräldrarnas inkomster.
            Därför vill vi att
          </note>
          <note>
            25 % av det statliga kulturanslaget ska gå till kultur för barn
            och unga.
          </note>
          <note>
            Beträffande ungdomarnas kulturintressen är det väldigt viktigt
            att lyssna till deras egna önskemål.
          </note>
          <note>
            Ungdomsstyrelsens generaldirektör Leif Linde skriver i deras
            nyhetsblad BRUS:
          </note>
          <note>
            "Ungas inflytande är A och O. Ett mera systematiskt inflytande
            för unga i närmiljön skulle kunna kanalisera en hel del av viljan
            och öka genomslaget för ungas idéer. Som att medverka till att
            göra den egna vardagen bättre i skolan eller på arbetet. Men också
            att påverka fritidsaktiviteter på kvällar och helger genom att
            delta i olika kulturaktiviteter, idrott och verksamhet i ungdomsorgnisationer,
            nätverk och communities på Internet. Unga vill påverka och vara
            en resurs men på flera områden upplever de att så inte är fallet."
          </note>
          <note>
            Vi tar fasta på detta och skriver i vår motion att ungdomarna
            måste få vara med och bestämma hur resurserna ska fördelas. Vi
            har också föreslagit ett anslag på 100 miljoner för det, ett anslag
            som kommer att växa till 290 miljoner, vilket ger varje kommun
            en miljon var, oberoende av hur många invånare som finns i kommunerna.
            Vi kallar anslaget KUL-
          </note>
          <note>
            bidrag, vilket betyder kultur till unga i hela landet -
          </note>
          <note>
            av unga, med unga och för unga. Pengarna ska kunna fördelas via
            exempelvis kommunernas ungdomsråd där det finns sådana. Även ungdomar
            som inte tillhör någon förening ska kunna ta del av KUL-bidraget.
          </note>
          <note>
            Fru talman! Det är hög tid att vuxna vågar ta steget att släppa
            fram ungas idéer och låta dem genomföra dem. Det alltför vanligt
            att vuxna ordnar aktiviteter och inbjuder ungdomarna att delta.
            I samband med kultursponsringsseminariet i förra veckan på
          </note>
          <note>
            Cirkus lyssnade jag till flera talare som berättade att de gör
            vad de kan för att ordna arrangemang för ungdomar på teatrar,
            museer, etc. Ingen av dem sa att de frågade ungdomarna om vad
            de vill uppleva eller att de bett ungdomarna var med och skapa
            innehållet i arrangemanget. Det är en viktig ungdomspolitisk uppgift
            att skapa ett utrymme för ungdomars eget skapande.
          </note>
          <note>
            Det förekommer många bra exempel på hur man ute i kommunerna
            försöker underlätta för ung kultur.
          </note>
          <note>
            Men vi vill att det ska fungera i hela landet och tycker därför
            att Ungdomsstyrelsen bör få i uppdrag av regeringen att påverka
            kommunerna att utarbeta konkreta planer för en högre prioritering
            av ungdomars kultur.
          </note>
          <note>
            Centerpartiet ser detta också som en åtgärd för att minska den
            regionala klyvningen som vi ser växer fram i dag. I storstäder
            erbjuds många olika aktiviteter, och en väldigt stor del av statens
            kulturpengar stannar där, medan landet i övrigt har små möjligheter
            att erbjuda ett brett register av olika aktiviteter som passar
            olika åldrar. Varje generation måste ges utrymme att skapa sin
            vision, sitt innehåll och sina former för att nå målen. Den traditionella
            svenska kulturpolitiken överensstämmer dåligt med ungdomars värderingar.
          </note>
          <note>
            Vi ställer oss också frågan om det som erbjuds publiken är det
            som publiken efterfrågar. Då tänker jag på alla åldrar. Det är
            viktigt med en långsiktig kulturpolitik, men det är också viktigt
            att det ges utrymme för nya lösningar. Vi får inte förringa den
            nya delen av kulturlivet med filmfestivaler, rockfestivaler, m.m.
            Det är evenemang som säkerligen står för morgondagens kultur.
          </note>
          <note>
            Ett bra exempel på morgondagens kulturrörelse är
          </note>
          <note>
            Södra teatern i Stockholm, som genomfört ett förändringsarbete
            som lett till en levande teater med gränsöverskridande verksamhet.
            Teatern har blivit en internationellt uppmärksammad mötesplats,
            och publiken strömmar till och har ökat med 180 % på tre år.
          </note>
          <note>
            Det är den scen i Norden som har flest utomeuropeiska gästspel.
          </note>
          <note>
            Centerpartiet tycker att det är viktigt att få i gång en diskussion
            kring hur den nationella kulturpolitiken ska anpassas till vår
            föränderliga värld och vill därför att en utredning ska tillsättas
            för att se över om utbud och efterfrågan stämmer överens med verkligheten.
          </note>
          <note>
            Jag yrkar därför bifall till reservation 7.
          </note>
          <note>
            Fru talman! En annan hjärtefråga för oss i Centerpartiet är samlingslokalerna,
            vilket flera andra talare i debatten tidigare har tagit upp. De
            är en viktig träffpunkt för människor såväl i glesbygd som i tätorter.
            Där kan man mötas för att utveckla bygden och kvarteret, för att
            möta professionella konstnärer och amatörer eller för att delta
            i en studiecirkel. Det finns i dag ca 3 000 föreningsdrivna samlingslokaler.
            Det låter ganska mycket, men trots allt är det alldeles för lite.
            En del bygder är ganska välförsedda, men det finns orter, och
            då inte minst tätorter, som har problem med att hitta lokaler
            till sina verksamheter.
          </note>
          <note>
            Dessutom är det många som är i dåligt skick och där det behövs
            standardhöjande reparationer eller handikappanpassning. Centerpartiet
            anser att det behövs större anslag till detta än vad regeringen
            har budgeterat. Det är därför med stor glädje som jag har noterat
            att Socialdemokraterna tillsammans med Vänstern och Miljöpartiet
            har väckt en motion som leder till att regeringens förslag kommer
            att höjas med 10 miljoner, från 19 till 29 miljoner. Det är bra
            men ändå inte tillräckligt.
          </note>
          <note>
            Centerpartiets förslag på 40 miljoner är inte heller tillräckligt.
            Men det visar ändå klart att vi tycker att tillgången till samlingslokaler
            med bra standard är viktig för att människor ska ges förutsättningar
            till ett levande och lokalt kulturliv i alla delar av landet.
          </note>
          <note>
            Vi i Centerpartiet vill också att föreningsägda idrottslokaler
            ska räknas in. Och förhoppningsvis kommer man att ta med det i
            utredningen. Det skulle vara intressant att höra vad ministern
            säger om det.
          </note>
          <note>
            Jag vet inte om ministern uppfattade min fråga, men jag får väl
            repetera den senare. Den handlar om att vi gärna ser att föreningsägda
            idrottslokaler också kan räknas in bland samlingslokalerna och
            få samma bidrag som övriga samlingslokaler.
          </note>
          <note>
            Ungdomsstyrelsen har gjort en studie över ungdomsföreningarnas
            tillgång till lokaler. Det visar sig att nio av tio ungdomsföreningar
            inte har sin verksamhet i en allmän samlingslokal. Störst är problemet
            med lokaler i storstadskommunerna. Problemet är stort för de föreningar
            som har startat under de senaste fyra åren.
          </note>
          <note>
            Att tillgängliggöra allmänna samlingslokaler för ungdomsverksamhet
            kan vara en av de mest centrala framtidsfrågorna för samlingslokalsföreningar.
          </note>
          <note>
            Fru talman! Det är många frågor som man vill lyfta fram i en
            budgetdebatt. Jag går därför över till att tala om de fria scenkonsterna,
            dvs. teater, dans, sång m.m., som inte utövas på kommersiella
            villkor.
          </note>
          <note>
            De svarar ofta för nytänkande och experiment. Om de fria teatergrupperna
            inte hade funnits hade antalet scenföreställningar minskat med
            närmare en tredjedel varje år, och för barn skulle de minska med
            hälften.
          </note>
          <note>
            Det är Kulturrådet som fördelar pengar till de fria grupperna.
            Kulturrådet har beslutat att bidrag inte ska delas ut år efter
            år till samma verksamhet utan att kvaliteten ses över. Det är
            ett bra ställningstagande, tycker jag. Men om man helt plötsligt
            tar bort ett anslag till en verksamhet kan det leda till att en
            bra aktivitet försvinner.
          </note>
          <note>
            Vid årets anslagsfördelning visar det sig också att etablerade
            grupper förmodligen kommer att få ge upp sin verksamhet. Exempel
            på det är Nya Pistolteatern i
          </note>
          <note>
            Stockholm och Romateatern på Gotland. Det är tråkigt, och det
            var knappast vad regeringen avsåg när man höjde anslaget till
            de fria grupperna. Vad säger ministern om det? Det skulle vara
            intressant att få en kommentar.
          </note>
          <note>
            Nästa fråga jag vill lyfta fram är frågan om filmvårdscentralen,
            som ska starta i Grängesberg och som ska bli ett centrum för dokumentär
            film. Det är bra att det äntligen har tagits fram pengar till
            det. Det är en början till något som vi i Centerpartiet hoppas
            ska bli större.
          </note>
          <note>
            Vi har tillsammans med Vänsterpartiet skrivit en motion, för
            vi vill utvidga uppdraget till att gälla även dokumentärfilm som
            inte skyddas av upphovsrätten, dvs. är äldre än 70 år. I dag skickas
            SVT:s gamla dokumentärfilmer till Italien för restaurering och
            förvaring. Vi anser att hela vårt filmarv ska förvaras i
          </note>
          <note>
            Sverige.
          </note>
          <note>
            Beträffande huvudmannaskapet för filmvårdscentralen har vi yrkat
            att den organisationskommitté som ska tillsättas bör lägga fram
            förslag. Detta vidareutvecklade Charlotta Bjälkebring väldigt
            bra i sitt inlägg. Utskottet har tillmötesgått motionen såtillvida
            att dagens beslut kommer att innebära att Filminstitutet får huvudansvaret
            under ett år för att kommittén ska kunna bereda ärendet.
          </note>
          <note>
            Personligen anser jag att Ludvika kommun borde ha fått erbjudande
            om att inneha huvudmannaskapet fram till dess att ett definitivt
            beslut fattas.
          </note>
          <note>
            Däremot fick vi avslag på yrkandena om att teknisk kompetens
            bör knytas till den blivande filmvårdscentralen. Det är väldigt
            tråkigt, eftersom tekniken förändras så snabbt. Redan i dag är
            det svårt att få tag i teknisk apparatur för att spela upp gammal
            film.
          </note>
          <note>
            Vi vet alla som filmade våra barn på den tid då det fanns super
            8-kameror att vi i dag, när våra barn är vuxna, har problem att
            visa filmerna eftersom projektorn har pajat och inte går att reparera.
            Vi ser samma problem med teknisk apparatur på detta område, och
            därför kommer vi att återkomma med en motion om det.
          </note>
          <note>
            Likaledes återkommer vi med kraven om att filmvårdscentralen
            ska byggas ut till ett svenskt nationalarkiv för den rörliga bilden
            och att detta filmarkiv ska samverka även med bibliotek och museer.
            Förhoppningsvis kommer kulturutskottet, som ska ta ställning till
            våra kommande motioner, att ha förståelse för hur viktiga dessa
            frågor är. Förhoppningsvis kommer kulturministern att se till
            att det blir verklighet.
          </note>
          <note>
            Jag yrkar bifall till reservation 33.
          </note>
          <note>
            Fru talman! Centerpartiet anser att det är viktigt att landet
            inte tudelas när det gäller utbud av kultur.
          </note>
          <note>
            Det är viktigt att det finns fungerande länsteatrar med bra kvalitet.
            Men trots det är det oerhört värdefullt att
          </note>
          <note>
            Riksteatern finns kvar och kan erbjuda olika teaterbesök runtom
            i landet. Det är kulturellt berikande och en stor upplevelse för
            många orter när Riksteatern kommer på besök. Då går man man ur
            huse för att få se den föreställning som erbjuds. I vårt budgetförslag
            är anslaget därför oförändrat, vilket innebär 3,8 miljoner mer
            än i regeringens förslag. Det har dessbättre blivit något bättre
            siffror i utskottet.
          </note>
          <note>
            Så här säger Norrlandsförbundet om Riksteatern:
          </note>
          <note>
            Norrlandsförbundet protesterar mot en kulturpolitik som medför
            färre teaterföreställningar i orter på längre avstånd från Sveriges
            huvudstad. Kultur, ekonomisk tillväxt och social harmoni hör ihop.
            Kultur i bygderna bidrar till att fler kvinnor och ungdomar väljer
            en framtid i Norrland. Låt Riksteatern fortsätta sin framgångsrika
            kulturoffensiv.
          </note>
          <note>
            För Norrland är det, med tanke på all utflyttning, oerhört värdefullt
            med ett rikt kulturellt utbud.
          </note>
          <note>
            Det finns många fler angelägna frågor i vår partimotion om kultur.
            Det gäller t.ex. ökat anslag till talböcker. Där ökar behovet.
            De är av stort värde inte bara för synskadade utan också för yrkeschaufförer,
            som kan sitta i bilen och lyssna. Gamla människor behöver lyssna.
            Sjuka som inte själva orkar läsa lyssnar gärna.
          </note>
          <note>
            Sjukhuskyrkans stöd behöver ses över, och det kyrkliga kulturarvet
            likaså. I dag länsas våra gamla kyrkor. I min hemtrakt finns en
            1200-talskyrka -
          </note>
          <note>
            Lidens kyrka - som har haft besök av tjuvar mer än en gång.
          </note>
          <note>
            Listan över frågor som vi inte fått gehör för kan göras lång:
            nya nationella uppdrag, idrott osv. Men jag ser det som att Centerpartiet
            har sått ett frö som förmodligen gror och kommer att växa nästa
            höst, när vi borgare tar över ansvaret för landets budget.
          </note>
          <note>
            Jag står naturligtvis bakom alla våra reservationer, men yrkar
            bara bifall till nr 7 och nr 33.
          </note>
          <note type="speaker">
            Anf. 31 ANA MARIA NARTI (fp):
          </note>
          <note>
            Fru talman! Jag ska börja med en liten bekännelse. Jag har väntat
            på denna debatt i 31 år. När jag kom till Sverige 1970 och började
            förstå hur det svenska samhället fungerar var en av mina första
            frågor varför kulturen i Sverige har så lite pengar.
          </note>
          <note>
            Varför är alla, från institutioner till fria grupper, så fattiga
            och så osäkra på hur de ska kunna gå vidare med sitt arbete?
          </note>
          <note>
            Jag har försökt få svar på denna fråga under 31 år som frilansande
            kulturarbetare. Fram till mitt inträde som ledamot i riksdagen
            levde jag som fri skribent, vilket betydde att jag var en mycket
            fattig skribent.
          </note>
          <note>
            Jag var fullständigt i händerna på de fast anställda. De kunde
            från en dag till en annan bestämma att en kurs skulle försvinna
            eller att en TV-krönika skulle läggas ned. De hade hela makten
            inte bara över ekonomin.
          </note>
          <note>
            Vi - de fria som satt utanför - tvingades hela tiden att börja
            om.
          </note>
          <note>
            Därför är jag väldigt glad över att äntligen få ställa mina frågor.
            De reduceras till en stor fråga:
          </note>
          <note>
            Varför har kulturen så lite pengar i Sverige?
          </note>
          <note>
            Jag har suttit i Operans styrelse under ett stort antal år. Jag
            sitter i styrelsen för Drottningholmsteatern och dess museum.
            Jag stöter på samma fråga överallt.
          </note>
          <note>
            Pengarna räcker inte till. Kulturbudgeten är ett slags lapptäcke.
            Om man lagar på ett håll spricker det på ett annat.
          </note>
          <note>
            Visst kan jag ta fram olika bitar av Folkpartiets budget och
            tala för dem, men det betyder inte på något sätt att jag är nöjd.
          </note>
          <note>
            Nej, vi lade fram ett förslag på vårt landsmöte. Vi kom överens
            om att vi ska jobba vidare för att i grund och botten förstärka
            kulturens ekonomi. Ja, men ni kan inte trolla, säger de andra.
            Nej, det kan vi inte, säger vi. Men varför har t.ex. AMS tio gånger
            så mycket pengar som kultur, religion, medier och idrott? För
            mig är det helt obegripligt.
          </note>
          <note>
            AMS 60-70 miljarder täcker inte bara ersättningen till arbetslösa.
            AMS är en enorm byråkratiska apparat som inte producerar någonting
            alls. Kultur producerar livsglädje, hopp, förståelse och dialog.
          </note>
          <note>
            Kultur skapar en mycket bred horisont. Vi dör om vi stänger in
            oss i små, praktiska vardagliga sysslor och inte orkar lyfta blicken
            och se lite längre bort. Därför behövs en mycket stor förstärkning
            av kulturens budget.
          </note>
          <note>
            Jag ska summera några punkter i våra förslag, men de är bara
            tillfälliga. Vi i Folkpartiet jobbar för att genomföra den stora
            förändringen genom att hitta modeller för en bättre finansiering
            för kulturarbetet.
          </note>
          <note>
            Vi vill inte att biograffilm för vuxna ska censureras. Därför
            reducerar vi Biografbyråns budget.
          </note>
          <note>
            Vi jobbar väldigt mycket för en decentralisering.
          </note>
          <note>
            Vi vill förstärka ekonomin för Operan, Dramaten,
          </note>
          <note>
            Göteborgsoperan och Dansens hus. Men vi glömmer inte de mindre
            institutionerna, bl.a. inte Drottningholmsteatern och dess museum.
            Vi hoppas att de små summor som teatern och museet hittills har
            fått permanentas. Pengarna behövs. Den nya hyran för museet uppgår
            till ½ miljon per år.
          </note>
          <note>
            Vi vill öka anslaget till trossamfund och till idrott.
          </note>
          <note>
            Samlingslokalerna ingår inte i kulturbudgeten av den enkla anledningen
            att vi satsar väldigt mycket på handikappolitiken, på förbättring
            och handikappanpassning av alla mötes- och samlingslokaler.
          </note>
          <note>
            Vi vill att de öppna kanalerna ska få statligt stöd.
          </note>
          <note>
            Vi vill införa ett anslag som vi kallar för Möte mellan kulturer
            just för att stimulera och intensifiera dialogen mellan de olika
            kulturer som finns i det här landet. I detta sammanhang vill jag
            också påminna om att landets största minoritet, sverigefinländarna,
            behöver mycket bättre ekonomi för sitt riksarkiv.
          </note>
          <note>
            Men, som sagt, jag känner absolut ingen stolthet över denna budget
            och inte heller över kulturutskottets betänkande, och detta av
            den enkla anledning som jag redan har talat om, att det är som
            ett lapptäcke som hela tiden spricker i sömmarna.
          </note>
          <note>
            Nu har Kulturrådet dragit den självklara, naturliga slutsatsen
            att man behöver stödja kontinuerlig verksamhet inom de fria grupperna.
            Nu ska ett slags långvariga avtal upprättas. Men vad betyder det?
            Det betyder att andra fria teatrar går under.
          </note>
          <note>
            Vi har hört historien om Naturhistoriska riksmuseet. Jag minns
            att det fördes precis samma diskussion för ett antal år sedan
            när Kungliga biblioteket hotades därför att samlingarna inte fick
            plats. Den enorma skatten av kunskap och minnen som ingår i
          </note>
          <note>
            Kungliga bibliotekets samlingar hade inte plats någonstans. Det
            var en lång, bitter kamp som slutade väl. Jag hoppas att det blir
            samma lösning också för
          </note>
          <note>
            Naturhistoriska riksmuseet.
          </note>
          <note>
            Men varför måste vi varje gång gå igenom skärselden när det gäller
            att finansiera absolut nödvändiga delar inom kulturens kärnverksamhet?
          </note>
          <note>
            Vad behöver kulturen? Kulturen behöver många och rika finansiärer.
            Om det finns en enda stor finansiär eller om enbart den offentliga
            sektorn står för ekonomin blir det ett alldeles för starkt beroende
            till denna finansiär. Att vara beroende av pengar betyder att
            inte vara fri. Jag tror att det var Göran Persson som sade ungefär
            så här: Att vara skuldsatt betyder att inte vara fri. Det är nästan
            samma sak för kulturen.
          </note>
          <note>
            Att hela tiden behöva gå till en eller två starka finansiärer
            - det kan vara kommunen, landstinget eller staten - och be om
            lite mera pengar är inte en fri kultur.
          </note>
          <note>
            Jag har upplevt det här. Jag var med när mina f.d.
          </note>
          <note>
            elever från Filminstitutet, Dramatiska institutet och
          </note>
          <note>
            Danshögskolan var tvungna att gå och be om mera pengar. Jag har
            också varit med och försökt att sätta i gång kulturverksamheter
            tillsammans med invandrargrupper, men misslyckats därför att minoriteternas
            kulturer fortfarande misshandlas systematiskt i ett land som har
            för lite pengar för kulturen.
          </note>
          <note>
            För att undvika den pinsamma tiggarsituationen behöver vi fria,
            starka, helt självgående fonder. Får man inte stöd från den ena
            sidan, kan man få stöd från en annan sida. Alla människor har
            inte samma smak.
          </note>
          <note>
            Alla människor har inte precis samma bild av kvalitet i kultur.
            Finns det flera finansiärer finns det mycket större frihet för
            kulturen.
          </note>
          <note>
            Kulturen behöver stöd till kontinuerlig verksamhet. Jag berättade
            om tiggarställningen, om upprepade gånger och om upprepade ansökningar.
            Det är ingen grund för en bra kontinuerlig verksamhet. Därför
            är jag mycket glad över att teatermänniskorna äntligen har kommit
            fram till de fleråriga avtalen. Men å andra sidan är jag lite
            rädd för att vi nu kommer att låsa fast oss till nya kollektivavtal
            som försöker att stöpa all verksamhet i en och samma form. Det
            behövs flera modeller om vi vill ha mångfald i kulturen.
          </note>
          <note>
            Det är ungefär vad kulturen behöver. Vi kommer att jobba inom
            partiet med en planering för dessa förändringar. Jag hyser mycket
            stora förhoppningar om att vi kommer att finna bra lösningar och
            att vi kommer att kunna övertyga väldigt många politiker om detta.
          </note>
          <note>
            Innan jag avslutar vill jag säga ett par ord om två mycket viktiga
            delar av kulturen.
          </note>
          <note>
            Förra året diskuterade vi det kommande tillståndet för public
            service. Då fick vi löfte om att en parlamentarisk utredning skulle
            tillsättas som skulle på djupet skulle diskutera de mycket komplicerade
            frågorna om public service och framtiden. Denna utredning har
            ännu inte kommit i gång. Jag undrar varför.
          </note>
          <note>
            Sedan vill jag säga två ord om Forum för levande historia:
          </note>
          <note>
            Jag tycker personligen att diskussionen om kommunismens brott
            fortfarande har varit alldeles för fragmentarisk och för tyst
            i det här landet. Vi har ingen rätt att blunda.
          </note>
          <note>
            Den religiösa intoleransen och ateismens intolerans har också
            diskuterats för lite. Jag tycker, precis som det står i vår gemensamma
            reservation om Forum för levande historia, att det behövs en stark
            insats från väldigt många håll i detta sammanhang. Det civila
            samhället har i första hand en skyldighet att arbeta för detta.
          </note>
          <note>
            Därför yrkar jag bifall till reservationerna 1 och
          </note>
          <note>
            12.
          </note>
          <note>
            Anf. 32 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Jag vill tacka Ana Maria Narti för detta mycket inspirerande
            inlägg. Jag tror att 31 år av väntan på ett svar har varit lite
            för lång tid, men debatten kom i alla fall nu.
          </note>
          <note>
            Ana Marias fråga är varför institutionerna och de fria grupperna
            har så lite pengar och varför visionerna fattas. Denna fråga ställer
            jag mig också. Jag tycker precis samma sak. Mitt svar på det är
            att de kulturpolitiska målen så att säga inte har nått fram till
            folkets medvetande. Det finns också ett strukturellt problem
          </note>
          <note>
            - precis det som Ana Maria Narti tar upp här - i och med att
            vi satsar på fel saker. Hur kommer det sig att
          </note>
          <note>
            AMS har 60-70 miljarder kronor, och hur kommer det sig att vi
            inte kan lägga en del av de pengarna på kulturen i stället? Det
            skulle frigöra så mycket mer kreativitet och så många fler arbetstillfällen
            än vad som finns i dag.
          </note>
          <note>
            Jag har en fråga - det var egentligen därför jag begärde replik.
            Hur ska de fria kulturfonder som Ana
          </note>
          <note>
            Maria talar om byggas upp? Är det via privata finansiärer eller
            är det via offentliga finansiärer?
          </note>
          <note type="speaker">
            Anf. 33 ANA MARIA NARTI (fp) replik:
          </note>
          <note>
            Fru talman! Tack, Charlotta! Det är roligt att se att ideologiskt
            sett så långt från varandra stående organisationer som Folkpartiet
            och Vänsterpartiet ibland träffas. Vi träffades en gång tillsammans
            med Johan
          </note>
          <note>
            Lönnroth i utbildningsdebatten och i forskningssammanhang. Det
            var mycket intressant.
          </note>
          <note>
            Just AMS-pengar skulle sitta väldigt bra i fonderna, men frågan
            om hur vi kommer att organisera detta kommer jag att svara på
            om några månader. Vi jobbar nämligen med det här. Vi har alltså
            ingenting emot privata finansiärer och donationer, men det måste
            finnas en ordentlig summa pengar i grunden för att kunna sätta
            i gång sådana här fonder.
          </note>
          <note>
            Jag var själv med på den tiden när Harry Scheins gamla filmfonder
            användes för stöd till filmkultur och filmproduktion. Jag satt
            i en av fondernas ledande grupper. Detta fungerade alldeles utmärkt
            - och det var fonder som inte hade någonting att göra med vare
            sig skattepengar eller med reklamintäkter. Det var en mycket intressant
            verksamhet.
          </note>
          <note>
            Så låt oss fortsätta denna diskussion, och tack en gång till!
          </note>
          <note type="speaker">
            Anf. 34 EWA LARSSON (mp):
          </note>
          <note>
            Fru talman! Kultur som kraft och motkraft är rubriken på Miljöpartiets
            partimotion. Under de senaste åren har Miljöpartiet ökat den statliga
            kulturbudgeten med över 200 miljoner kronor. Vi har också fått
            gott stöd från våra samarbetspartier. Vi ser detta bara som en
            början på en inslagen väg.
          </note>
          <note>
            Ett rikt och mångfasetterat kulturliv är nyckeln till mänsklig
            livskraft. Miljöpartiet vill därför klart och tydligt visa att
            kultur i alla dess former är något som samhället prioriterar.
            Men kultur är inte bara en kraft i sig - kultur kan också fungera
            som motkraft. Inte minst är kultur den motvikt som behövs i en
            tid när så mycket kretsar kring det materiella; arbetsliv, karriär
            och ekonomi. Möjligheterna att leva ett rikt och aktivt kulturliv
            oavsett om du låter det fyllas av intryck genom att se en teateruppsättning
            eller om du själv står för uttrycket genom att sjunga i kör ger
            det dig som människa den energi som behövs för att vardagen inte
            ska reduceras till ett flöde av måsten.
          </note>
          <note>
            Kulturens roll som helande kraft kan inte nog understrykas. Genom
            det kulturella uttrycket stärker vi varandra och kan därmed stå
            bättre rustade i livets olika prövningar. Vi eftersträvar alltid
            en helhetssyn i
          </note>
          <note>
            Miljöpartiet, och vi ser därför satsningar på kultur som förebyggande
            investeringar för att motverka såväl social utslagning som medicinska
            problem. Den utmattningsprocess och stress som alltfler känner
            och som de senaste åren gett upphov till en lavinartad ökning
            av antalet sjukskrivningar är resultatet av ett samhällssystem
            som i alltför stor utsträckning har varit inriktad på ekonomisk
            tillväxt, materiellt välstånd och arbete. Det är därför oerhört
            angeläget att samhället stärker och lyfter fram andra värden i
            livet.
          </note>
          <note>
            Hela människan behöver ges utrymme att utvecklas, och varje människas
            skaparlust få möjlighet att komma till uttryck.
          </note>
          <note>
            På Umeå universitet har forskning kring kulturens påverkan på
            oss som samhällsmedborgare pågått under flera år. Man har bl.a.
            funnit att vi som njuter kultur lever längre. Det finns alltså
            i dag också vetenskapliga för att kultur och hälsa hör ihop. Kulturupplevelser
            ger biologiska effekter direkt. Det går med andra ord inte att
            lagra kulturupplevelser, utan det behövs ett ständigt tillskott.
            Enligt Olle Bygren, professor i socialmedicin, påverkar de både
            immunförsvaret och hormonsystemet - rena rama friskvården alltså!
          </note>
          <note>
            Mängden kulturnjutning är dock avhängig utbildningsnivån. Av
            dem som har längre utbildning har t.ex. tre fjärdedelar gått på
            bio under det senaste året medan endast en fjärdedel av dem som
            har kortare utbildning har gjort det. Detta stärker de övriga
            bilder som finns i samhället.
          </note>
          <note>
            Sjukvården når i alla fall alla i samhället. Alla blir vi sjuka
            någon gång. Därför är kultur i vården så viktig. I Stockholms
            landsting har man sedan lång tid tillbaka satsat på kultur i vården.
            Vi hoppas att den ambitionen inte förfuskas.
          </note>
          <note>
            Vi vill att rollfördelningen mellan nationell och regional kulturpolitik
            tydliggörs. Annars finns det en risk för att det blir kultursidan
            som får stryka på foten när landstingen har dålig budget och operationsköerna
            växer. Vi ser med stor oro på de annonserade nedskärningarna till
            kulturen som Norrbottens landsting har gjort. Situationen tycks
            för mig mycket märklig med tanke på de tidigare lyckade regionala
            försök som har gjorts där med just lokalt anpassad kultur. De
            har varit mycket framgångsrika, men någonting har hänt. Besparingarna
            på kulturen räcker ju knappast för att driva landstingets budget
            ett par dagar. Det är alltså mycket märkligt. Däremot får det
            förödande konsekvenser för kulturlivet, för varje satsad krona
            på kultur ger oss minst två tillbaka i sidoeffekter. Tyska forskare
            hävdar att det ger fem gånger insatsen tillbaka. Vi tycker att
            det är hög tid att se kulturen mer i ett helhetsperspektiv, och
            inte som särlösningar.
          </note>
          <note>
            Vi menar också att kulturpolitik ska främja ett personligt ansvarstagande
            för naturen, miljön och vår omgivning så att ett större ekologiskt
            medvetande kan uppnås. Vi vill därför komplettera de kulturpolitiska
            målen med ytterligare ett mål, nämligen att verka för en hållbar
            livsstil som utvecklar förmågan att hantera sitt liv med minskat
            beroende av myndigheter och snävt marknadstänkande. Inte minst
            vill vi understryka att det är nödvändigt att alla län får in
            kulturen i sina lokalt förankrade tillväxtavtal.
          </note>
          <note>
            Grundtanken i tillväxtavtalen är att regionerna själva har den
            bästa kunskapen om sina specifika förutsättningar. En viktig aspekt
            som avgör om unga människor flyttar tillbaka till sina hemregioner
            efter avslutad utbildning är just tillgången till ett rikt kulturliv
            i form av välförsedda bibliotek, en levande länsmusik, lokal teater,
            engagerade studieförbund, blomstrande amatörkultur och öppna och
            aktiva museer. Återigen ser vi en stärkt offentlig satsning på
            kulturen som den motvikt som kan förhindra en fortsatt negativ
            samhällsutveckling.
          </note>
          <note>
            Fru talman! Miljöpartiet ifrågasätter den stora ekonomiska skillnaden
            mellan Kulturrådets anslag och det anslag som avsätts till mer
            temporära kulturprojekt som fördelas av Framtidens kultur. Det
            behöver göras en bättre fördelning mellan stöd till långsiktigt
            hållbar verksamhet respektive till mer temporär verksamhet.
          </note>
          <note>
            Den samiska kulturen har en alldeles unik situation i Sverige,
            eftersom den samiska minoritetsbefolkningen genom århundraden
            har behandlats illa av den svenska statsmakten. Tyvärr fortsätter
            de här övergreppen. Att Sverige ännu inte har antagit ILO-
          </note>
          <note>
            konventionen om ursprungsbefolkningars rättigheter i ett internationellt
            perspektiv är oerhört pinsamt. På
          </note>
          <note>
            Nordiska museet finns en stor samling samiska föremål. En del
            finns i utställningar, men det mesta är undanstoppat i magasin.
            Vi anser att den samiska kulturskatten ska överföras till de samiska
            museerna.
          </note>
          <note>
            I det ekonomiskt globaliserade tidevarvet är det oerhört angeläget
            att lyfta fram kulturens kraft vad avser internationell solidaritet
            för att motverka den ekonomiska globaliseringens negativa sidor.
            När människor från olika delar av världen möts och bjuder in varandra
            till olika kulturyttringar tror vi att det påverkar det globala
            arbetet för fred och demokrati positivt. Vi ser därför att det
            är viktigt att man fortsätter att utveckla de stöden.
          </note>
          <note>
            När det gäller konstnärernas ekonomiska villkor är det inte konstnärerna
            som lever längre, utan det är vi som njuter av kultur som lever
            längre. Vi tycker att det offentliga stödet till konstnärerna
            - det ges ju på olika sätt - fortsättningsvis även behöver ökas.
            Stöden fungerar i dag inte fullt ut, vilket gör att vissa konstnärer
            och konstnärsgrupper missgynnas. Det är alltså en viktig principiell
            och ideologisk markering att slå fast att det offentliga stödet
            till konstnärerna är en ersättning för arbete och inte ett understöd.
            Bl.a.
          </note>
          <note>
            har våra tolv centrumbildningar erhållit 10 miljoner kronor och
            Teateralliansen 15 miljoner kronor från
          </note>
          <note>
            AMS. Den här verksamheten fungerar bra, men stöden behöver utvecklas
            för att man ska kunna möta efterfrågan. Vi hoppas att den här
            överföringen kan öka och att den går till verksamhet.
          </note>
          <note>
            De fria grupperna får nu 20 miljoner mer i stöd.
          </note>
          <note>
            Det kan man väl se som en kompensation för tidigare uteblivna
            uppskrivningar. Det behövs minst 20 miljoner till, men man får
            väl ta det här i olika etapper.
          </note>
          <note>
            Men det är viktigt att inte pensionspengarna tas från de här
            stöden. Jag undrar fortfarande varför man slutade att skriva upp
            stödet till de fria teatergrupperna. Jag har ännu inte fått något
            svar på den frågan, och jag har frågat många.
          </note>
          <note>
            När det gäller inköp av konst till offentliga platser är det
            viktigt att också medborgarinflytandet i valet av konst till offentlig
            miljö stärks. Det finns sedan
          </note>
          <note>
            1937 en rekommendation att 1 % av byggkostnaden ska avsättas
            för utsmyckning av offentliga platser.
          </note>
          <note>
            Det är en angelägen rekommendation, men den fungerar inte speciellt
            bra. Vi tycker att den principen ska fastställas, att det ska
            vara minst 1 % vid ny- och ombyggnation samt vid infrastruktursatsningar.
          </note>
          <note>
            Vi tycker att inköp av konst till offentliga miljöer är viktigt.
            Men man har också i privata miljöer, t.ex.
          </note>
          <note>
            på en privat tandläkarmottagning eller på en frisörsalong, samma
            behov som en statlig myndighet, som
          </note>
          <note>
            CSN, av att ha det vackert omkring sig. Därför kan vi inte förstå
            att momsen inte är avdragsgill vid inköp av konst till den privata
            sektorn. Vi hoppas att insikten om att det inte är någon skillnad
            ska tränga igenom.
          </note>
          <note>
            Vi tycker alltså att det offentliga stödet till konstnärer bör
            utvecklas så att fler konstnärer kan komma i fråga för stödet.
            Det kan inte vara meningen att ett statligt konstnärsstöd bara
            ska rikta sig till en mindre, exklusiv grupp av konstnärer. Miljöpartiets
            vision är att fler efterfrågade konstnärer ska ha möjlighet att
            leva på sin lön. Det som är en självklarhet för andra yrkeskategorier,
            t.ex. pension och ersättning vid sjukdom och vid föräldraledighet,
            tycker vi ska gälla också konstnärer. Att inte ge välutbildade
            och meriterade konstnärer möjlighet att leva på sitt arbete är
            ett resursslöseri som samhället inte har råd med. Miljöpartiets
            modell innebär att de första hundratusen intjänade kronorna för
            en konstnär ska vara befriade från skatt.
          </note>
          <note>
            Sedan vill jag säga någonting om kollektivverkstäderna. Vi tycker
            att det är positivt att landets 20
          </note>
          <note>
            kollektivverkstäder numera har rätt till statligt stöd, men dagens
            direktiv medför att en stor del av verksamheterna inte kvalificerar
            sig för stödet, och det var inte Miljöpartiets avsikt när vi verkade
            för stödets inrättande. Vi vill därför att stödets konsekvenser
            ska utvärderas, så att man kan se hur stödet kan bli angeläget
            för alla kollektivverkstäder.
          </note>
          <note>
            Så, fru talman, ska jag tala lite grann om genusperspektivet.
            Den bristande jämställdheten som råder i samhället gör sig självklart
            gällande också inom kultursektorn. Inte minst har kvinnliga konstnärer
            oftast svårare att klara sig ekonomiskt än vad manliga har på
            grund av en strukturell snedfördelning till förmån för manliga
            normer och värderingar. Genustänkandets frånvaro visar sig bl.a.
            i de olika kulturella beslutsfunktionerna. Det gäller inköpta
            verk och prissättningar. Det behövs riktade insatser för att bryta
            det bristande genusansvaret.
          </note>
          <note>
            Sedan menar vi att de pengar som blir följden av minskade hyreskostnader,
            som kulturinstitutionerna numera ska få, ska ligga kvar hos institutionerna.
            I
          </note>
          <note>
            vårbudgeten anges det att det totala tillskottet skulle vara
            19,1 miljoner kronor. Vi tycker att de kulturinstitutioner som
            borde få behålla de här pengarna är
          </note>
          <note>
            Operan, Dramaten, Naturhistoriska riksmuseet, Statens historiska
            museum, Nationalmuseum, Östasiatiska museet, Etnografiska museet
            och Medelhavsmuseet. Vi hoppas på att det blir som det står i
            vårbudgeten, att 19,1 miljoner successivt förs över till dem som
            det gäller.
          </note>
          <note>
            När det gäller teater, dans och musik tycker vi att de tre R:n,
            Riksteatern, Rikskonserter och Riksutställningar, har lyckats
            bra med respektive verksamhet, men också de behöver ekonomiskt
            stöd för att utveckla sin verksamhet. Det gäller alltifrån konstnärlig
            nydaning till klara lönepåslag. Det handlar om prishöjningar och
            hyra och om att köpa in ny utrustning. Vi vill gärna lyfta fram
            extra satsningar inom folk- och kammarmusik och att man får ut
            teatern till områden i landet. Unga Riks är kanske barnets enda
            möjlighet att få se en föreställning under uppväxtåren.
          </note>
          <note>
            Vi vill även påminna om Riksteaterns ökade publiksiffror och
            den folkrörelseprocess som nu är på gång.
          </note>
          <note>
            Utskottet stöder inte heller det föreslagna sparbetinget inom
            det området.
          </note>
          <note>
            I Miljöpartiets värld får skolbarnen gå på teater minst en gång
            per läsår förutom att barnet ges möjlighet till ett eget kulturuttryck
            i skolan. Det är sex kommuner i dag som saknar en kommunal musikskola.
            Utvecklingen går i rätt riktning, inte minst tack vare det arbete
            som Sveriges Musik- och Kulturskoleråd lägger ned för att förmå
            kommuner att inte svika barnets behov av att kunna uttrycka sig
            i kultur och musik.
          </note>
          <note>
            När det gäller Länsmusiken delar inte Miljöpartiet synpunkterna
            i den utvärdering som har gjorts när man har tittat på Länsmusikens
            roll. Här prioriteras en länsmusik som inte har fast anställda.
            Vi menar att just möjligheten för Länsmusiken att ha fast anställda
            musiker som en grund för verksamheten har gett mycket positiva
            effekter. Därmed har vi inte sagt att
          </note>
          <note>
            Länsmusikens ansvar för t.ex. folkmusik, jazz eller kammarmusik
            skulle negligeras på något sätt, tvärtom.
          </note>
          <note>
            Arrangörsstödet behöver också stärkas framöver.
          </note>
          <note>
            Det här är en växande kraft och rörelse. Det är många olika samarrangemang
            som görs. Stödet gör det möjligt för olika former av möte mellan
            både amatörer och professionella och mellan olika former av musik
            och dans. Stödet har faktiskt en avgörande betydelse för att ett
            levande och vitalt musik- och dansliv ska kunna fortsätta att
            utvecklas.
          </note>
          <note>
            Sedan ska jag gå över till fonogramstödet. Det är inte bara den
            levande musiken som behöver ökat stöd utan också produktionen
            och utgivningen av fonogram. I budgeten för 2001 skar regeringen
            bort 3
          </note>
          <note>
            miljoner kronor i anslaget för fonogramstödet, vilket motsvarar
            ungefär 40 % i nedskärning. Svenska skivbolags möjligheter att
            producera smala men intressanta fonogram, inklusive barnmusik,
            står och faller med fonogramstödet.
          </note>
          <note>
            Regeringen har påtalat att nedskärningarna inte skulle få några
            konsekvenser. Det kräver vi i Miljöpartiet nu bevis för. Vi vill
            se att regeringen skyndsamt utvärderar de här effekterna. Också
            utskottet vill se en snabb utvärdering.
          </note>
          <note>
            Fru talman! Eftersom jag är ensam talare inom detta område fortsätter
            jag en liten stund till. Jag har inte tre till som kommer efter
            mig.
          </note>
          <note>
            När det gäller den lokala och regionala teatern och dans- och
            musikinstitutionerna vill vi särskilt lyfta fram Dalhalla festscenplats
            som en unik kulturplats.
          </note>
          <note>
            Det är faktiskt en av Sveriges akustiskt sett bästa utomhusscener.
            Vi vill att denna scen ska kunna utvecklas ytterligare med nationellt
            stöd, eftersom den är en nationell angelägenhet. Sedan vill jag
            också särskilt framhålla tre andra regionala institutioner, nämligen
            Göteborgsoperan, Länsteatern på Gotland samt Norrlands musik-
            och dansteater. Utskottet har också lyft fram Göteborgsoperan
            gemensamt.
          </note>
          <note>
            Folkmusiken har under den här perioden kraftigt stärkt sin ställning
            och är i dag en högst levande konstform som ständigt utvecklas.
            Folkmusik från vitt skilda länder har samtidigt på ett mycket
            glädjande sätt knutit människor från olika kulturområden och olika
            kulturer närmare varandra. Vi ser att den ständiga korsbefruktning
            som sker har mycket stora kulturella värden - men också demokratiska
            värden, då kulturen bidrar till att skapa förståelse över språkgränser
            och på så sätt också motverkar rasism och främlingsfientlighet.
            Det är därför extra angeläget att ge stöd åt Forum för världskultur,
            och med det också stöd åt fortsatt mångkulturellt arbete och festivaler.
          </note>
          <note>
            Vi skulle önska att Kulturrådet hade resurser att bygga upp en
            verksamhet på sex olika ställen i landet, där
          </note>
          <note>
            Stockholm, Göteborg och Malmö är givna ställen.
          </note>
          <note>
            När det gäller folkmusikcentrum tycker vi att det är mycket glädjande
            att Folkmusikinstitutet i Tobo nu har fått ett permanent nationellt
            stöd. Utifrån de positiva erfarenheterna från Folkmusikinstitutet
            tycker vi att det nu är dags att gå vidare med fler folkmusikcentrum
            över hela landet. I våra grannländer Norge och Finland står staten
            som ekonomisk garant för en regionalt spridd musikkultur med bl.a.
            folkmusikcentrum. I Rättvik är man redan i gång med ett folkmusikens
            hus där kommun och landsting i dag står för hela kostnaden. Här
            tycker vi att det är dags att gå in med ett nationellt stöd på
            sikt. Även när det gäller Östersund, som samarbetar med Trondheim,
            Visby och
          </note>
          <note>
            Växjö är detta en utvecklingslinje.
          </note>
          <note>
            Sedan behöver jag väl inte påminna er om att
          </note>
          <note>
            Miljöpartiet vill ha nyckelharpan som nationalinstrument. Det
            kommer ni redan ihåg, eller hur?
          </note>
          <note>
            Vi har också synpunkter på elektroniskt publicerade verk. Här
            vill vi ha en översyn över författarnas rättigheter till de publicerade
            verken. Vi vet inte hur text kommer att läsas framöver, om det
            blir mer i tryckt form eller mer i elektronisk form. Det vore
            mycket olyckligt om det på grund av brister i lagstiftningen uppstår
            en situation där författarna förlorar kontrollen över sina verk
            eller inte får rimligt betalt.
          </note>
          <note>
            Efter lång och envis kamp, närmare bestämt sju år, står vi nu
            inför det fantastiska resultatet att momsen för böcker och tidskrifter
            sänks till 6 %. Jag vill dock påminna om att redan en enig kulturutredning
            föreslog detta när man lämnade sitt betänkande 1995.
          </note>
          <note>
            Det kom aldrig någon propp då, men det gör det nu.
          </note>
          <note>
            Slutligen vill jag säga någonting om kulturmiljön.
          </note>
          <note>
            Miljöpartiet har lyckats få igenom kraftfulla förstärkningar
            till kulturmiljövård. En del av dessa ska gå till
          </note>
          <note>
            Agenda kulturarv. Syftet är bl.a. att finna former för att öka
            det demokratiska inflytandet och delaktigheten i arbetet med vår
            kulturmiljö. Genom miljöbalken har också kulturmiljöns ställning
            stärkts, och i och med det också möjligheterna att inrätta kulturreservat.
          </note>
          <note>
            Det finns en hantverksskola i Mariestad som heter
          </note>
          <note>
            Dacapo, och det är den enda skolan i Sverige som verkligen jobbar
            med att utveckla byggnadshantverket. Man är nu på väg att bygga
            upp en institution, och vi skulle behöva ett nationellt uppdrag
            att utforska och utbilda i de hantverksmässiga arbetsmetoderna.
            Det här är mest en fråga för utbildningsutskottet, men vi tycker
            också att man skulle behöva tillgång till anslag för att gå vidare
            när det gäller kulturmiljövård, för att utveckla arbetsmaterial
            och för att bygga upp ett nationellt arkiv för bygghantverk.
          </note>
          <note>
            När det sedan gäller hemslöjden har vi i utskottet stött ett
            utökat anslag för den. Även på Kulturutredningens tid påtalade
            vi hemslöjdens roll som inspirationskälla för andra konstnärliga
            verksamheter, liksom för industriell formgivning och mönsterutveckling.
          </note>
          <note>
            När det gäller museerna är det faktiskt 17,8 miljoner människor
            som besöker museer med statligt stöd varje år. Men det behövs
            ändå ekonomiskt stöd från statens sida för att de ska kunna utveckla
            sin verksamhet på ett bra sätt. Naturhistoriska riksmuseet vill
            bygga ut och brandsäkra sina samlingar i bergrum invid museet.
            Nu har ett enigt utskott sagt att man kommer att följa den här
            utvecklingen mycket noga under mandatperioden och att en av utgångspunkterna
            för det framtida arbetet ska vara museets egna önskemål.
          </note>
          <note>
            Länsmuseerna får också ett tillskott i årets budget, och det
            är vi väldigt glada för.
          </note>
          <note>
            När det gäller särskilt riktade stöd vill vi lyfta fram Nordiska
            akvarellmuseet och hoppas att det i framtiden kan vinna regeringens
            öra då det gäller ett ökat nationellt stöd. Övriga museer i akut
            behov av stöd är Världskulturmuseet samt i Stockholm Östasiatiska
            museet, Etnografiska museet och Medelhavsmuseet. De får nu också
            stöd i årets budget.
          </note>
          <note>
            Fru talman! Även om medvetenheten om de bristande genusaspekterna
            på våra museer ökar är bristen fortfarande mycket stor. Vi menar
            därför att könsperspektivet radikalt måste få ett större genomslag
            i museernas verksamhet, inte minst för att föra vidare visionen
            om ökad jämställdhet mellan könen i morgondagens samhälle. Generella
            förbättringar i museernas utställningsverksamhet vad gäller kvinnors
            roll och kvinnors perspektiv motsäger inte behovet av ett särskilt
            kvinnomuseum. Vi vill att regeringen återkommer med förslag om
            nationellt uppdrag för ett kvinnomuseum. Ett sådant museum vore
            världsunikt och skulle kunna ta sin grund i genusforskningen från
            världens universitet.
          </note>
          <note>
            Den utveckling som finns för att lyfta fram specifika kvinnor,
            exempelvis Museum Anna Nordlander i
          </note>
          <note>
            Skellefteå, är också ett mycket eftersatt område. Vi vill att
            man ska se över hur den typen av utveckling också skulle kunna
            få stöd. Med det yrkar jag bifall till reservation 24 under punkt
            4.
          </note>
          <note>
            Till slut vill jag säga några ord om Riksförbundet
          </note>
          <note>
            Öppna kanalen. Vi tycker att Öppna kanalen har en stor betydelse
            för grundläggande demokratiska värden som yttrandefrihet och möjlighet
            att ta del av den parlamentariska debatten utan att informationen
            filtreras. Verksamheten är också viktig för många invandrarföreningar,
            som driver verksamhet i Öppna kanalen. I dag har drygt en miljon
            svenska hushåll tillgång till Öppna kanalen och kan bl.a. se direktsända
            debatter från EU-parlamentet. Men förbundet får inget statligt
            stöd. I stället är det i första hand de större kommunerna som
            ger verksamheten bidrag, vilket leder till kraftiga regionala
            skillnader. Det är inte acceptabelt, menar vi. Vi menar att ett
            statligt stöd ska inrättas, precis som i Danmark och Tyskland.
          </note>
          <note>
            Med det yrkar jag bifall till reservation 37 under punkt 54.
          </note>
          <note>
            Ni får ha förståelse för att jag är ensam om att ta hela denna
            debatt. Jag hoppas att ni står ut med att jag har dragit över
            tiden.
          </note>
          <note>
            Till sist - nu är det tredje gången jag säger det, men nu lovar
            jag att det blir så - vill vi se en förstärkning av det offentliga
            stödet till kulturen. Detta innebär inte att vi inte också är
            positiva till att kulturstödet kompletteras med privat sponsring.
            Vi menar dock att kulturlivet inte får göras beroende av sponsring
            utan att sponsringen bara ska ses som ett värdefullt komplement
            till ordinarie finansiering av kulturverksamhet. Sponsring kan
            också medföra att t.ex.
          </note>
          <note>
            museerna når nya besöksgrupper.
          </note>
          <note>
            Riksdagens revisorer efterfrågar nu, precis som
          </note>
          <note>
            Miljöpartiet tidigare gjort, tydligare regler när det gäller
            kultursponsring. Vi tycker att det i regleringsbrev ska fastställas
            hur stor del av verksamheten som får sponsras. Vid en jämförelse
            mellan de svenska bestämmelserna för kultursponsring och vad som
            gäller i t.ex. Danmark, Storbritannien, Tyskland och
          </note>
          <note>
            Frankrike finner vi att dessa länder saknar det krav på koppling
            mellan sponsorn och sponsormottagarens verksamhet som i Sverige
            medför att kultursponsringen missgynnas i förhållande till annan
            sponsring, t.ex. inom idrott.
          </note>
          <note>
            Falcon fick avdrag för sitt bidrag till projektet
          </note>
          <note>
            Rädda pilgrimsfalken, eftersom det fanns en koppling mellan Falcons
            varumärke och pilgrimsfalken. Men
          </note>
          <note>
            KF nekades avdrag för kampanjen Håll naturen ren, eftersom man
            som det sades bara sålde förpackningar som slängdes i naturen.
          </note>
          <note>
            Den här oförutsägbarheten måste undanröjas via en lagändring.
            Vi är där nu faktiskt. Den bör lyda så här: Sponsring är en avdragsgill
            kostnad under förutsättning att sponsorn erhåller en motsvarande
            direkt eller indirekt motprestation. Kostnaden är dock endast
            avdragsgill om det inte är uppenbart att det råder ett missförhållande
            mellan sponsorsbidraget och motprestationen.
          </note>
          <note>
            Så tycker vi att lagändringen ska se ut. Vi hoppas att det blir
            en majoritet i skatteutskottet för en förändring.
          </note>
          <note>
            Med det tackar jag för mig.
          </note>
          <note type="speaker">
            Anf. 35 ÅKE GUSTAVSSON (s):
          </note>
          <note>
            Fru talman! För det första vill jag yrka bifall till utskottets
            förslag i dess helhet. Det är rätt unikt att någon gör det i dagens
            debatt.
          </note>
          <note>
            För det andra vill jag säga att jag inte kommer att beröra museifrågorna.
            Dem kommer Annika Nilsson senare att ta upp till diskussion.
          </note>
          <note>
            Utgångspunkten för den socialdemokratiska kulturpolitiken är
            just att vi ska nå kulturell aktivitet i hela landet. Vi vill
            med politiska insatser stimulera, inte styra, både den nationella,
            regionala och lokala kulturen. Vi vill att alla människor ska
            ha nära till kultur, oavsett var man bor, vilken social, etnisk
            eller ekonomisk bakgrund man har.
          </note>
          <note>
            En sådan satsning på kultur innebär helt enkelt att fler människor
            får möjlighet att ta del av kulturlivet.
          </note>
          <note>
            Det är alldeles självklart att en aktivt uppsökande verksamhet
            bidrar till att lägga en bra grund för att komma till rätta med
            dessa problem i kulturlivet.
          </note>
          <note>
            Men det är också viktigt att vi leder in kulturpolitiken på ett
            nytt spår för att undvika en geografisk centrering som tyvärr
            är realitet i dagens Kultur-
          </note>
          <note>
            Sverige. Vi menar alltså allvar med kultur i hela landet. Jag
            tror att det är viktigt att vi framöver ägnar just detta större
            uppmärksamhet. Efter att ha lyssnat till debatten förstod jag
            också att i vart fall Birgitta
          </note>
          <note>
            Sellén var inne på det resonemanget.
          </note>
          <note>
            Vi vill skapa ett demokratiskt kultursamhälle. Det innebär självklart
            också att kulturella satsningar kan motiveras utifrån en massa
            argument av olika slag.
          </note>
          <note>
            De är bra för regionalpolitiken. De är bra för skolan.
          </note>
          <note>
            De kan vara bra ur en rad olika synpunkter. Men grunden måste
            ändå vara egenvärdet. Kulturen har alltså en viktig roll därför
            att den har ett egenvärde.
          </note>
          <note>
            Kulturen gör att vi kan växa som människor. Det hindrar inte
            att den också kan ha positiva effekter på andra områden, t.ex.
            inom hälsovårdspolitiken eller som jag nyss nämnde regionalpolitiken.
            Men satsningarna måste ytterst motiveras utifrån egenvärdet.
          </note>
          <note>
            Det förslag från utskottet som vi nu har att ta ställning till
            innehåller flera delförslag som gagnar spridningen av kultur i
            hela landet. Det kan exempelvis gälla ökning av stödet till Konstfrämjandet,
            Skådebanan, Kultur i arbetslivet, det område som vi värnar om.
            Det är glädjande att vi nu också kan öka anslaget till de regionala
            teater-, dans- och musikinstitutionerna med 20 miljoner kronor.
          </note>
          <note>
            Vi har från utskottets sida gjort ett antal ändringar i det förslag
            som kom från regeringen. Vi har haft flera diskussioner om Göteborgsoperan.
            Vi har varit på besök där. Vi vet att institutionen är i behov
            av mer resurser för att kunna bibehålla den höga konstnärliga
            kvaliteten.
          </note>
          <note>
            Regeringen föreslår att Göteborgsoperan ska få ett investeringsbidrag
            på 2 ½ miljoner kronor. Det är bra.
          </note>
          <note>
            Men det är inte tillräckligt. För att ha möjlighet att fortsätta
            bedriva en verksamhet av god kvalitet krävs också ett ökat driftstöd,
            alltså en nivåhöjning. Därför har det varit angeläget att försäkra
            att Göteborgsoperan får ta del av den anslagshöjning på 20 miljoner
            kronor som gäller de regionala institutionerna. Kulturrådet har
            för sin del argumenterat kraftfullt för en höjning av anslaget
            till Göteborgsoperan och argumenterat bra i den frågan. Det finns
            ingenting att invända mot detta.
          </note>
          <note>
            Nu ser vi att Kungliga operan i Stockholm får en anslagshöjning
            på 6 ½ miljoner kronor. Jag är inte främmande för att Kulturrådet
            i sin slutsats kommer fram till att det inte är orimligt att motsvarande
            höjning skulle kunna gå till Göteborgsoperan.
          </note>
          <note>
            I regeringens proposition föreslås en minskning av Riksteaterns
            medel med 3,8 miljoner kronor. Jag tycker att det är fel att minska
            anslaget för en institution med en motivering som baseras på att
            Riksteatern har en bra verksamhet med höga besökssiffror.
          </note>
          <note>
            Moderaterna vill gå ännu längre. De vill sänka anslaget med 180
            miljoner kronor. Folkpartiet vill sänka anslaget med 27 miljoner
            kronor. Jag tycker att vi ska upprätthålla den verksamhet som
            Riksteatern så framgångsrikt bedriver och som dessutom medverkar
            till att människor i många delar av landet får möjlighet att ta
            del av teater av god kvalitet.
          </note>
          <note>
            Riksteatern producerar turnerande föreställningar samtidigt som
            den har en väl utbyggd arrangörsorganisation. Det är viktigt att
            vi inte försvårar denna verksamhet.
          </note>
          <note>
            Riksteatern ansvarar också för en finskspråkig teater. Ska man
            vara uppriktig har denna verksamhet inte fungerat på ett tillfredsställande
            sätt, men det är inte Riksteaterns fel. Vi föreslår från utskottets
            sida att ansvaret för den finskspråkiga teaterverksamheten flyttas
            över till Statens kulturråd. Det gäller både ansvaret och finansieringen.
            Finansieringen bör kunna ingå i de 7 miljoner kronor som föreslås
            gå till kultur för nationella minoriteter. Man kan exempelvis
            utan att lägga sig i hur det organiseras säga att det faktiskt
            finns finsk teater i Finland som också kan bedriva turnéverksamhet
            i Sverige. Jag tror att det är viktigt att vi slår vakt om finskspråkig
            teater i Sverige och ger stöd för att få till stånd och ha en
            fungerande verksamhet.
          </note>
          <note>
            Jag vill gärna också markera att detta inte får innebära att
            bidraget till Tornedalsteatern inskränks.
          </note>
          <note>
            Det är också viktigt att poängtera att ytterligare kulturpolitiska
            insatser för minoriteter är nödvändiga i framtiden.
          </note>
          <note>
            Vi har gjort några andra modifieringar i regeringens förslag.
            Det gäller Svenskt visarkiv som föreslås få en höjning på 1 miljon
            kronor i förhållande till regeringens förslag. Det gäller hemslöjdens
            behov.
          </note>
          <note>
            För att kunna öka stödet för verksamheten ute i landet föreslår
            vi också där en anslagshöjning på ytterligare
          </note>
          <note>
            ½ miljon kronor.
          </note>
          <note>
            Jag är nöjd med och glad över att vi har lyckats uppnå majoritet
            för dessa förslag i utskottet.
          </note>
          <note>
            Något ökat stöd till allmänna samlingslokaler finns inte med
            i regeringens förslag, som har framkommit av diskussionen tidigare.
            Däremot föreslår man en översyn. Det tycker jag är bra, även om
            jag hörde någon som kritiserade detta något. Jag tror nämligen
            att man därigenom kommer att få starka argument för att vi också
            i fortsättningen måste ha väl fungerande samlingslokaler som kan
            användas för bildningsverksamhet, förenings- och kulturliv. Det
            är väl just i möteslokalerna som man ser exempel på den kulturella,
            eller om ni så vill, den demokratiska infrastrukturen. Kulturen
            måste kunna utövas någonstans. Diskussionen måste kunna föras
            någonstans.
          </note>
          <note>
            Det är i samlingslokalerna. Det är där man kommer i kontakt med
            olika människor och får möjlighet att bryta åsikter och argumentera.
          </note>
          <note>
            Jag tror alltså att den ideella sektorn, för att ta det ord i
            min mun som förekom tidigare under diskussionen, har ett stort
            behov av mötesplatser. Det är viktigt att vi kan erbjuda organisationer
            lokaler att bedriva verksamheten i. Det är en grundpelare i demokratin.
          </note>
          <note>
            Det finns många exempel på att man har skapat en rad arrangemang,
            aktiviteter och verksamheter som har engagerat människor i närområdena.
            Jag behöver bara nämna namn som Rinkeby, Biskopsgården,
          </note>
          <note>
            Orminge, Hammarkullen, Smedjebacken eller Kumla för att peka
            på exempel på ett lyckat och utvecklat förenings- och kulturliv.
            Aktiviteterna har stärkt hembygdskänslan, samhörigheten och det
            sociala kapitalet. Men det krävs naturligtvis också att föreningen
            har lokaler att vistas i. Det behovet fyller samlingslokalerna.
          </note>
          <note>
            Detta är bakgrunden till att utskottet för sin del föreslår en
            höjning av stödet till de allmänna samlingslokalerna med 10 miljoner
            kronor.
          </note>
          <note>
            Jag beklagar att Moderaterna helt vill avskaffa stödet till samlingslokaler.
            Det var intressant att höra
          </note>
          <note>
            Inger Davidsons replik förut. Hon sade att om man sitter i regeringsförhandlingar
            måste man komma överens. Här är Inger Davidson nöjd med att majoriteten
            höjer anslaget med 10 miljoner kronor. Moderaterna vill sänka
            det. Då kan man fråga sig vilken politik som en borgerlig regering
            kommer att föra om den olyckan skulle inträffa.
          </note>
          <note>
            Utskottet har också diskuterat huvudmannaskapet när det gäller
            filmvårdscentralen i Grängesberg. Vi tycker att man ska titta
            över detta en gång till, bl.a.
          </note>
          <note>
            utifrån vad remissinstanserna har framfört här.
          </note>
          <note>
            När det gäller medelsfördelningen totalt sett inom utgiftsområdet
            vill jag säga att man egentligen aldrig blir överraskad över hur
            Moderaterna vill fördela pengar. Man reserverar sig när det gäller
            anslaget till folkbildning. Där föreslår man en del överflyttningar
            och en del sänkningar. Det handlar om en sänkning på 300 miljoner
            kronor.
          </note>
          <note>
            Vi tycker att folkbildning spelar en central roll i samhället.
            Den ska verka som en motkraft. Det kan vi knyta an till Inger
            Davidsons regeringsförhandlingar igen. Förra gången vi hade en
            borgerlig regering blev det kraftiga sänkningar av folkbildningsanslaget.
            Det är det sättet som man kom överens på den gången.
          </note>
          <note>
            Jag kan fortsätta. Stödet till Ungdomsstyrelsen och ungdomsorganisationernas
            verksamhet ska skäras ned. Stödet till Ungdomsstyrelsen ska skäras
            ned
          </note>
          <note>
            17 ½ miljoner kronor om Moderaterna får som de vill. Man ska
            i stort sett slopa anslaget till den nationella och internationella
            ungdomsverksamheten på 72
          </note>
          <note>
            miljoner kronor. Det är tydligen inte heller några problem att
            komma överens med Moderaterna om att göra den nedskärningen, Inger
            Davidson.
          </note>
          <note>
            Jag tycker att det är konstigt att Moderaterna vägrar att inse
            den breda förankring som denna verksamhet har och den stimulans
            som samhället kan ge till verksamheten. Jag skulle vilja kalla
            detta för en traditionell moderat folkrörelsepolitik, och därför
            blir jag inte överraskad när jag läser reservationerna.
          </note>
          <note>
            Det är också viktigt att Moderaternas ungdomsoch folkrörelsepolitik
            lyfts fram i ljuset. Det är lite tragiskt att man vill dra undan
            benen på en aktiv folkrörelsepolitik. Jag tror faktiskt att man
            förstår vad det handlar om.
          </note>
          <note>
            Ungdoms- och folkrörelsepolitiken är viktiga områden i ett demokratiskt
            samhälle. I det moderna samhället handlar det om att från Moderaterna
            sida sätta käppar i hjulet för verksamheten snarare än att komma
            till insikt om den enorma kraft och framtidstro som finns inom
            folkrörelseverksamheten. För en socialdemokrat är det näst intill
            ofattbart att någon över huvud taget kan tänka på det sätt som
            Moderaterna gör i det här avseendet.
          </note>
          <note>
            Radio och TV har nämnts tidigare här. Jag ska inte fördjupa mig
            mer i det. Jag vill bara säga att det finns ett tidigare riksdagsbeslut
            med en beställning om att det ska tillsättas en parlamentarisk
            utredning för att göra en bred översyn och inkomma med förslag
            i god tid innan nästa tillståndsperiod går ut. Jag ser fram emot
            att det arbetet kommer i gång, så att man också får den tid på
            sig som är nödvändig att ha i det här fallet.
          </note>
          <note>
            I betänkandet finns, som jag nämnde, flera förslag som jag tror
            kommer att stimulera tillgängligheten till kultur. Vi vill göra
            den tillgänglig för alla människor i hela landet. Det finns fortfarande
            mycket som kan förändras, men vi har kommit en bit på väg. Om
            man ska ta de krafttag för kulturen som Ana Maria Narti efterlyste
            tror jag inte att det är en dålig utgångspunkt om man utgår både
            ifrån institutionerna, som jag vet
          </note>
          <note>
            Folkpartiet i stor utsträckning gör, och ifrån de breda folkrörelserna.
          </note>
          <note>
            Fru talman! Därmed ber jag att än en gång få yrka bifall till
            förslagen i utskottets betänkande.
          </note>
          <note type="speaker">
            Anf. 36 BIRGITTA SELLÉN (c) replik:
          </note>
          <note>
            Fru talman! Det känns trevligt när Åke Gustavsson pratar om kulturen
            i hela landet och att människor ska ha nära till alla utbud. Där
            är vi rörande överens.
          </note>
          <note>
            Men jag undrar hur Åke Gustavsson ser på att det är ca 80 % av
            statens pengar som går till storstäder.
          </note>
          <note>
            Jag tycker att det är lite oroande, speciellt med tanke på att
            kommuner och landsting skär ned pengarna till kulturen eftersom
            man satsar mer på sjukvård och skola.
          </note>
          <note>
            Sedan har jag också en fråga om behovet av kultur. Det varierar
            ju mellan unga och äldre. Olika delar av landet kan ha lite olika
            krav. Det gäller också invandrare, minoritetsgrupper osv. Därför
            undrar jag:
          </note>
          <note>
            Varför ställer inte Socialdemokraterna upp på att göra en utredning
            om utbudet verkligen överensstämmer med vad folket efterfrågar?
          </note>
          <note type="speaker">
            Anf. 37 ÅKE GUSTAVSSON (s) replik:
          </note>
          <note>
            Fru talman! I början av mitt anförande sade jag att det är viktigt
            att vi försöker leda in politiken på ett nytt spår för att undvika
            en geografisk centrering, vilket tyvärr är en realitet i dagens
            Kultur-Sverige.
          </note>
          <note>
            Den förra kulturutredningen gjorde ju en ganska ingående kartläggning
            som visade på detta. För att nyansera bilden och för att vara
            uppriktig ska man väl samtidigt säga att det är klart att det
            också finns ett behov av nationella institutioner. De finns i
            Stockholm i väldigt stor utsträckning. Jag har inget emot att
            vi arbetar med att få fler nationella institutioner ute i landet
            på olika platser - tvärtom. Det finns ju exempel på detta också.
            Arbetes museum i Norrköping är ett exempel, och samemuseet Ájtte
            är ett annat. Det kan man titta vidare på. När vi nu får ett nytt
            museum i Göteborg är det ytterligare ett exempel. Det är den vägen
            som jag skulle vilja gå i det här sammanhanget.
          </note>
          <note>
            Sedan förstod jag inte riktigt vad Birgitta Sellén syftade på
            med dessa 80 % i kulturdeltagande, men det kan hon kanske återkomma
            till i sin replik.
          </note>
          <note type="speaker">
            Anf. 38 BIRGITTA SELLÉN (c) replik:
          </note>
          <note>
            Fru talman! Det är 80 % av de statliga pengarna som går till
            storstadsområdena. Det var de pengarna jag undrade över. Det är
            så lite som går ut till övriga landet.
          </note>
          <note>
            Sedan fick jag heller inget svar på frågan varför
          </note>
          <note>
            Socialdemokraterna inte kan tänka sig att ställa upp på att göra
            en utredning om utbud och efterfrågan överensstämmer, som vi i
            Centerpartiet har motionerat om.
          </note>
          <note type="speaker">
            Anf. 39 ÅKE GUSTAVSSON (s) replik:
          </note>
          <note>
            Fru talman! Jag kan inte kommentera siffran
          </note>
          <note>
            80 %. Jag känner inte till den. Jag vet inte hur man räknar.
            Jag försökte säga att det finns en del nationella institutioner
            som ligger centrerade till Stockholm. Det gäller i första hand
            Stockholm och inte storstadsområdena. Det finns alltså inte alls
            så många i de andra storstadsområdena. Jag tror att det är viktigt
            att man gör den nyanseringen. Om det ska vara meningsfullt måste
            man gå in och titta på de nationella uppdragen i de här sammanhangen.
          </note>
          <note>
            När det gäller kulturkonsumtionen och dess fördelning är det
            ett löpande uppdrag som Kulturrådet har. Det har gjort flera översyner
            i det här sammanhanget. Jag kan bara rekommendera Birgitta Sellén
            att studera de utredningar och de översyner som har skett under
            senare tid, bl.a. på musikområdet och flera andra kulturella områden.
            Då kommer Birgitta
          </note>
          <note>
            Sellén att få svar på de frågor som hon ställde.
          </note>
          <note type="speaker">
            Anf. 40 LENNART FRIDÉN (m) replik:
          </note>
          <note>
            Fru talman! Man säger så mycket i en debatt. Jag utgår ifrån
            att Åke Gustavsson inte riktigt menade vad han sade när han sade
            "om den olyckan skulle inträffa", dvs. om vi får en borgerlig
            regering nästa år. Det innebär ju att demokratin har fungerat.
            Det är egentligen ett gott betyg till den regering som inser detta
            och avgår.
          </note>
          <note>
            Sedan tror jag inte att Åke Gustavsson ska bekymra sig speciellt
            mycket om förhandlingarna mellan partierna. Vi är olika partier.
            Vi betonar olika saker. Förhandlingarna gick alldeles utmärkt
            1991, och det kommer de att göra nästa år också.
          </note>
          <note>
            Åke Gustavsson tog upp frågan om Riksteatern.
          </note>
          <note>
            Det inte fråga om någon elakhet mot Riksteatern. Den kom till
            en gång i tiden på 30-talet när Marita Ulvskogs företrädare Arthur
            Engberg insåg att vi behövde göra någonting när i stort sett alla
            resande teatersällskap hade packat ihop under 20-talet. Därför
            fick vi en riksteater som skulle täcka det behov som då hade uppstått.
            Sedan dess har vi, framför allt under
          </note>
          <note>
            70- och 80-talet, fått regionala teatrar. Vi har med andra ord
            dubblerat, och det är av det skälet som vi anser att man i stället
            bör satsa på t.ex. marknadsförings- och publikkontaktfrågor för
            de föreningar och de teatrar som finns.
          </note>
          <note>
            Åke Gustavsson vet att jag för några år sedan reste i stort sett
            i Riksteaterns spår och tittade bl.a. på
          </note>
          <note>
            Nässjö teater. Jag tittade både på hur det fungerade och på vad
            man spelade. Jag kunde då konstatera att man väldigt många gånger
            spelade i närheten av områden där det redan fanns ett bra teaterutbud.
            Om man hade haft en lite annorlunda policy hade man kanske också
            kunnat nå flera. Jag tycker att man egentligen har spelat färdigt
            när det gäller det här allmänna, när vi nu har fått regionalteatrarna.
            Däremot har vi sagt att vi ska slå vakt om Tyst teater, Cullbergbaletten
            osv.
          </note>
          <note>
            När det sedan gäller synen på folkrörelsepolitiken har vi en
            lite annorlunda uppfattning. Det innebär inte att sätta käppar
            i hjulen, men vi tycker också där att man bör låta var och en
            stå lite mera för den verksamhet man beslutar över.
          </note>
          <note type="speaker">
            Anf. 41 ÅKE GUSTAVSSON (s) replik:
          </note>
          <note>
            Fru talman! Det är möjligt att jag inte ska bekymra mig för eventuellt
            kommande borgerliga regeringsförhandlingar - den situationen lär
            väl inte uppstå.
          </note>
          <note>
            Men det kan ändå vara intressant att få svar och synpunkter från
            Lennart Fridén och Inger Davidson. Vi har fått ganska klara besked
            från Birgitta Sellén om vad man tycker i de här frågorna. Jag
            ska inte använda uttrycket spreta, men jag går på hur det var
            förra gången - då var det dramatiska nedskärningar på folkbildningen.
            Det är naturligtvis ett bekymmer.
          </note>
          <note>
            När det gäller utvecklingen med Riksteatern försökte jag säga
            i mitt anförande att det är någonting mycket positivt som har
            inträffat. Trots att vi har byggt ut länsteaterverksamheten -
            vilket är alldeles utmärkt, och jag önskar den all framgång -
            har Riksteatern kunnat öka sina besökssiffror flera år i rad.
          </note>
          <note>
            Det visar väl att den verksamhet som de bedriver, den turnerande
            teaterverksamheten, finns det en efterfrågan på. Att då rycka
            undan benen för den verksamheten är detsamma som att säga att
            vi tycker inte att man behöver den verksamheten, om man inte råkar
            bo i en storstad som t.ex. Göteborg.
          </note>
          <note type="speaker">
            Anf. 42 LENNART FRIDÉN (m) replik:
          </note>
          <note>
            Fru talman! Det har ju funnits många förslag till hur man skulle
            kunna använda pengarna till Riksteatern bättre, bl.a. genom att
            låta de regionala teatrarna turnera. Det är sådant som de gärna
            skulle vilja göra.
          </note>
          <note>
            Man skulle då kunna nå stora delar av landet med produktioner
            som är från andra delar av samma land.
          </note>
          <note>
            Detta har de flera gånger fallit på, just därför att det har
            saknats pengar för själva distributionen och för själva turnerandet.
            Jag har själv varit med vid ett tillfälle och utarbetat ett sådant
            avtal, men det föll just därför att man saknade pengarna. Där
            hade från början Riksteatern också tänkt ställa upp.
          </note>
          <note>
            Jag kan bara konstatera att vi har olika uppfattningar när det
            gäller detta. Länsteatrarna och regionalteatrarna är jättebra,
            men de borde kunna utvidga sin verksamhet i sin region på ett
            annat sätt än vad de kan göra i dag.
          </note>
          <note type="speaker">
            Anf. 43 ÅKE GUSTAVSSON (s) replik:
          </note>
          <note>
            Fru talman! När vi tog riktlinjerna för den nu gällande kulturpolitiken
            var det ett förslag om att man skulle vidta åtgärder precis för
            detta som Lennart
          </note>
          <note>
            Fridén efterlyste. Detta stoppades ju - tyvärr, vill jag säga.
            Där var just tanken att stimulera länsteatrarna att turnera utanför
            det egna länet i större utsträckning.
          </note>
          <note>
            Nu finns det självfallet inget förbud mot det - tvärtom är det
            väldigt positivt. Detta var ett försök att stimulera till detta
            ökade utbyte som riksdagen tyvärr sade nej till. Jag har själv
            i något sammanhang suttit i
          </note>
          <note>
            Helsingborg och sett Västerbottensteatern spela
          </note>
          <note>
            Hummelhonung, för att ta ett sådant exempel. Visst finns det
            exempel.
          </note>
          <note>
            Vi kan möjligen vara överens om att det är bra att länsteatrarna
            turnerar i större utsträckning, men vi kanske ska fundera framöver
            hur vi ska stimulera dem att göra det ytterligare. Under alla
            förhållanden är det viktigt att vi också har kvar en aktiv turnerande
            riksteaterverksamhet, både på de speciella områden som Lennart
            Fridén nämnde och utifrån en bredare genre inom verksamheten.
          </note>
          <note type="speaker">
            Anf. 44 INGER DAVIDSON (kd) replik:
          </note>
          <note>
            Fru talman! Vi har ett ganska gott samarbete inom kulturutskottet.
            Ibland har jag en känsla av att socialdemokraterna där kommer
            bättre överens med vissa av partierna än de gör med sina egna
            regeringskamrater. Det är kanske inte så konstigt att man har
            olika åsikter inom ett stort parti som Socialdemokraterna och
            mellan flera olika partier i en eventuell borgerlig koalition.
          </note>
          <note>
            En sådan här fråga är samlingslokalerna, där regeringen har varit
            nere på noll under en period och utskottet fick se till att anslaget
            behölls. På den tid när jag hade ansvar för de här lokalerna låg
            det någonstans på 40-50 miljoner - 50, säger Ewa Larsson här.
          </note>
          <note>
            Då satt jag i samma regering som Moderaterna. Jag tycker att
            den argumentationen är ganska dålig.
          </note>
          <note>
            Jag undrar: Varför tycker Åke Gustavsson att det behövs en ny
            översyn, när alla som har gjorts har slagit fast det som vi är
            överens om, dvs. hur viktiga de här träffpunkterna är för demokratin,
            för kulturen och för att gemenskapen ska kunna utvecklas i samhället?
            Alla har varit enhälliga. Det behövs ytterligare en sådan för
            att övertyga regeringskamraterna, så att sådana här lapsusar inte
            ska inträffa. Eller vad beror det på?
          </note>
          <note>
            När det gällde folkbildningen gjordes det nedskärningar mellan
            1991 och 1994. Jag håller med om det, och jag kan tycka att det
            var olyckligt. Det var många anslag som skars ned då därför att
            den ekonomiska situationen var som den var. Jag tänkte bara höra
            med Åke Gustavsson: Vad hände med anslaget
          </note>
          <note>
            1994 när Socialdemokraterna kom tillbaka?
          </note>
          <note type="speaker">
            Anf. 45 ÅKE GUSTAVSSON (s) replik:
          </note>
          <note>
            Fru talman! Först var det frågan om en utredning om samlingslokalerna.
            Det kan finnas ett antal motiv för det, och jag ska bara redovisa
            något. Ett motiv är den befolkningsomflyttning som vi har haft
            i Sverige och som innebär att vi har brist på samlingslokaler
            i storstadsområden. Samtidigt har vi samlingslokaler som ibland
            tvingas slå igen i avfolkningsbygder. Hur ska vi hantera den situationen?
          </note>
          <note>
            En annan sak som jag tror att det finns anledning att utreda
            är samlingslokalers roll i närsamhället, att titta mer på det.
            Det har man inte gjort i tillräcklig utsträckning.
          </note>
          <note>
            Den tredje punkten som jag personligen tycker är speciellt viktig
            att titta på är vilken funktion samlingslokalerna kan ha just
            som en del av den kulturella infrastrukturen i förhållande till
            de nya medborgargrupper som vi har fått, inte minst i storstadsområdena.
            Det är den centrala roll som exempelvis Folkets hus i Rinkeby
            spelar, vad som har hänt ute i
          </note>
          <note>
            Orminge eller för den delen på Hammarkullen i Göteborg. Vad kan
            det spela för roll i Rosengård i Malmö? Den typen av frågor kan
            man titta på.
          </note>
          <note>
            Utöver det kan man också titta något på just hur man kan vara
            mer effektiv och mer operativ när det gäller att få lokalerna
            handikappanpassade. Det tyckte ju Moderaterna också, men de hade
            tyvärr inga pengar i detta avseende eftersom de hade en annan
            budget.
          </note>
          <note>
            När det slutligen gäller folkbildningen och den nedskärning som
            gjordes är det intressant att höra att
          </note>
          <note>
            Inger Davidson beklagar detta. Nu står vi här i dag och ska diskutera
            ett betänkande där Moderaterna i stort sett vill slopa anslaget
            till ungdomspolitiken.
          </note>
          <note>
            Vad kommer att hända på den punkten?
          </note>
          <note type="speaker">
            Anf. 46 INGER DAVIDSON (kd) replik:
          </note>
          <note>
            Fru talman! Jag kan köpa argumentet att det kan vara bra med
            en utredning eller en översyn för att lyfta fram goda exempel.
            Det är alltid bra att kunna göra det. Men i grunden tror jag alltså
            inte att översynen skulle behövas, utan staten borde ha den insikten
            att det här är ett viktigt stöd som behöver hållas på en hög nivå.
          </note>
          <note>
            Jag fick inget svar om vad som hände med folkbildningsanslaget
            1994. Jag tycker att det är en viktig fråga. Det är inte ovanligt
            att Socialdemokraterna kritiserar en borgerlig majoritet, antingen
            i en regering eller i landsting och kommuner, för nedskärningar
            som görs men att de inte gör någonting åt det när de själva sedan
            kommer tillbaka till makten. Det är också en viktig markering,
            att behöva inse att det var en nödvändighet av ekonomiska skäl.
            Det är nyttigt för alla som sitter i regeringsställning, oavsett
            var det är.
          </note>
          <note>
            Sedan skulle jag vilja ställa ytterligare en fråga till
          </note>
          <note>
            Åke Gustavsson, och det gäller sponsringen. Behövs det en lag?
            Har vi kommit till det skedet att lagändringen behöver komma till
            nu, eller kan vi vänta längre? Jag vet att Åke Gustavsson har
            en i grunden positiv inställning, men han har tidigare sagt att
            vi inte behöver komma med en lagändring ännu. Nu är det fler och
            fler som lutar åt det positiva hållet - Laila
          </note>
          <note>
            Freivalds kan vara ett exempel. Min fråga är: Behövs det en lagändring,
            eller ska vi vänta längre på en sådan?
          </note>
          <note type="speaker">
            Anf. 47 ÅKE GUSTAVSSON (s) replik:
          </note>
          <note>
            Fru talman! Jag ska försöka besvara alla frågorna.
          </note>
          <note>
            Jag gör inte nu den bedömningen att det är aktuellt med en lagändring.
            Jag tycker faktiskt att det verkar fungera ganska hyggligt.
          </note>
          <note>
            Den andra frågan gällde folkbildningsanslaget.
          </note>
          <note>
            Jag ber om ursäkt för att jag inte svarade på den. Vi har under
            perioden successivt höjt det anslaget. Exakt hur det var 1994
            kan jag inte svara på, men tillsammans med den kraftiga satsning
            som har skett på
          </note>
          <note>
            Kunskapslyftet har man kunnat öka satsningarna på såväl studieförbunden
            som folkhögskolorna.
          </note>
          <note>
            Jag glömde en sak när det gällde orsaken till att det behövs
            en utredning om samlingslokalerna, nämligen att det på sina håll
            kommunalt har gjorts kraftiga nedskärningar. Det förs en livlig
            debatt i Stockholm, där jag med glädje noterar att kd:s företrädare
            har börjat tänka om i de här sammanhangen. Kraftiga nedskärningar
            hotar viktiga samlingslokaler med konkurs, inte minst i storstadsområdena.
            Det finns när man diskuterar detta anledning att kartlägga hur
            det i själva verket ser ut. Det är ytterligare en faktor som tillkommer
            i detta sammanhang.
          </note>
          <note>
            Anf. 48 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Kulturdebatten i riksdagen, som brukar hållas vid
            första advent eller vid tredje advent, är alltid angenäm, av det
            skälet att det då blir lite högtidligt - det blir t.o.m. kulturinslag
            från talarstolen -
          </note>
          <note>
            men framför allt därför att vi i många fall är väldigt ense.
          </note>
          <note>
            När man ser på de olika partiernas förslag och ställningstaganden
            finner man visst nyansskillnader.
          </note>
          <note>
            Man kan göra olika betoningar av olika delar. Det kan finnas
            synpunkter att man bör räkna upp eller räkna ned något anslag
            med en halv miljon, men framför allt tycks det finnas en grundhållning,
            en bred enighet om att kultur faktiskt är något som är alldeles
            för viktigt för att det ska vara förbehållet bara några människor,
            bara vissa sociala skikt eller t.ex. bara människor som bor i
            Stockholmsregionen eller i de större städerna. Där finns en samsyn.
          </note>
          <note>
            Det här syns också tydligt i det som har sagts så här långt om
            klass, kön och etnicitet, och det återkommer också i regeringens
            propositioner liksom i i stort sett samtliga regleringsbrev till
            alla de statligt finansierade institutionerna. Det syns också
            när det gäller barn och ungdomar.
          </note>
          <note>
            Som en följd av denna samsyn finns det också -
          </note>
          <note>
            vanligtvis, vill jag tillägga - en grundläggande inställning
            att vi måste ha en kraftfullt offentligt finansierad kultur. Det
            finns dock ett parti som skiljer ut sig, och det är Moderata samlingspartiet.
            Jag skulle aldrig drömma om att försöka beskriva Lennart Fridén
            som en ond människa, definitivt inte, men jag kan konstatera att
            moderaterna återigen föreslår en mycket kraftig neddragning av
            kulturbudgeten. Det handlar om 303 miljoner kronor. Man kan tycka
            att det är lite pengar. På kulturområdet är det en kolossal summa,
            som skulle få enorma effekter. Man kan faktiskt tala om kulturslakt.
          </note>
          <note>
            Vanligtvis brukar de moderata förslagen möta väldigt hårda ord,
            trots den högtidliga stämningen kring advent, från de kolleger
            som moderaterna har på den borgerliga sidan. Centerpartiet brukar
            vara oerhört kraftfullt i sina inlägg. Lennart Kollmats gjorde
            ett utmärkt inlägg från Folkpartiets sida i förra årets debatt,
            där han kritiserade moderaterna mycket hårt, liksom även Inger
            Davidson.
          </note>
          <note>
            Men nu går vi inom kort in i ett valår, och då hör man väldigt
            lite av den här kritiken från de andra borgerliga partierna. Man
            förhåller sig väldigt passiv till de neddragningar som moderaterna
            föreslår, och man har väldigt lite att säga om den grundsyn som
            naturligtvis också avspeglar sig i budgetsiffrorna.
          </note>
          <note>
            Det här är naturligtvis inte konstigt, eftersom de borgerliga
            partierna vill regera tillsammans. Det är också det som gör det
            nödvändigt för oss andra att återigen ta upp denna fråga. Man
            kan inte känna sig lugn när det gäller kulturens resurser när
            man tittar på hur det ser ut på de ställen där borgerliga partier
            samregerar. Då måste man ju faktiskt se på vad detta samregerande
            har inneburit i Stockholms kommun.
          </note>
          <note>
            Där är det ju Kristdemokraterna, Moderaterna och
          </note>
          <note>
            Folkpartiet som praktiserar det borgerliga samarbete som de borgerliga
            partierna i riksdagen, här kompletterade med Centern, vill överföra
            till riket i stort.
          </note>
          <note>
            Det visar sig då att det inte är de förslag som kommer från de
            mindre partierna som får genomslag i politiken, utan det är de
            moderata minisiffrorna och de moderata neddragningarna. Det är
            en moderatpolitik som bidrar till elitisering och segregation
            och till en väldigt svag kulturpolitik.
          </note>
          <note>
            Låt mig som exempel ta Inger Davidsons lovtal här till de allmänna
            samlingslokalerna, som jag verkligen kan instämma i och som jag
            också utgår från att det ansvariga statsrådet Britta Lejon helt
            och hållet instämmer i. Men hur agerar kristdemokraterna själva
            när de har makten i dessa frågor? Låt oss titta på hur
          </note>
          <note>
            Inger Davidsons kristdemokratiska kollega Alf T.
          </note>
          <note>
            Samuelsson, borgarråd i Stockholm, har klarat sin uppgift sedan
            1998. Den påse som används för stöd till samlingslokaler har sedan
            1998 fått 60 % mindre att fördela, och det har fått oroande resultat:
            50 %
          </note>
          <note>
            färre kulturlokaler och 40 % mindre i stöd till de återstående
            allmänna samlingslokalerna.
          </note>
          <note>
            Det finns också fler exempel. Det är tyvärr inte så att kristdemokraterna
            nu inför valåret egentligen har ändrat uppfattning. När man ser
            på den kostnadsökning som Alf T. Samuelsson har att hantera och
            det påslag han påstår sig göra, finner man att det handlar om
            budgetteknik på hög nivå som innebär att man klarar att inte göra
            ytterligare neddragningar på det här området under valåret.
          </note>
          <note>
            Det finns ytterligare exempel på hur det borgerliga samarbetet
            riskerar att slå sönder en ambitiös kulturpolitik. Birgitta Sellén
            säger också: När vi borgare tar över regeringsmakten. Sedan talar
            hon varmt om
          </note>
          <note>
            Riksteatern och vad den innebär. Där vill ju moderaterna som
            sagt göra en väldigt kraftig bantning, som vi har fått utredd
            i detalj här av Lennart Fridén. Det handlar om en bra bit över
            100 miljoner kronor. Vad blir det kvar av Riksteatern, och tror
            verkligen Centern att man skulle kunna förhindra en kraftig slakt
            på Riksteatern i ett samarbete med de tre andra borgerliga partierna?
            Jag tror inte det.
          </note>
          <note>
            Vill man vara snäll kan man säga att de borgerliga alternativen
            sannerligen inte hänger ihop. Det menar jag att den socialdemokratiska
            statliga kulturpolitiken har gjort under hela denna period, visserligen
            med starkt stöd från flera andra partier och rätt ofta också från
            de borgerliga partierna utom Moderata samlingspartiet. Det blir
            bra kulturpolitik om vi socialdemokrater får vara den samlande
            kraften.
          </note>
          <note>
            Resurserna har varje år ökat ordentligt realt sett inom kulturbudgeten
            sedan vi fick makten igen 1994.
          </note>
          <note>
            Det fanns en del som trodde att de hade ökat lite mer när det
            var valår. Nej, men däremot kan man säga att de har ökat ännu
            kraftigare under de tre senaste åren, då vi naturligtvis har haft
            en ekomisk situation som har gjort det lättare för oss att ge
            ännu större påslag.
          </note>
          <note>
            Men det intressanta med kulturområdet under lågkonjunkturen,
            under de dåliga åren, har varit att vi har sagt att kulturen är
            för viktig för att vi ska satsa på den bara i goda tider. Vi måste
            satsa på den långsiktigt uthålligt, och det har vi faktiskt bevisat
            att vi gjort genom att realt tillföra statens kulturbudget nya
            resurser.
          </note>
          <note>
            Detta har varit en väldigt viktig markering, och vi tror också
            att resultaten kommer att visa sig vara väldigt goda.
          </note>
          <note>
            Vi har dessutom valt att vidga kulturpolitiken till skolans område.
            Vi menar att viktiga kulturinstitutioner är förskolan och skolan.
            Vi har valt att vidga kulturpolitiken när det gäller låt oss kalla
            det för konstarterna, där filmen har blivit en naturlig, given
            och självklar del placerad inom kultursektorn, och där har också
            arkitektur-, form- och designfrågorna hamnat.
          </note>
          <note>
            Den budget vi nu diskuterar handlar om ett tillskott på teater-,
            dans- och musikområdet där reformerna omfattar ungefär 60 miljoner
            kronor. På musei- och kulturarvsområdet lägger vi 80 nya miljoner
            och dessutom i viss mån engångsmedel. På kulturmiljöområdet handlar
            det om 62 miljoner plus engångsmedel.
          </note>
          <note>
            Det är klart att man kan diskutera detta med engångspengarna.
            Varför är det inte permanenta medel redan från början? Ja, det
            är så att på kulturområdet kan man inte komma med färdiga fyrkanter
            från början. Man prövar, och sedan i nästan samtliga fall är det
            så att de livskraftiga verksamheterna blir permanenta medel året
            därpå eller något år senare. Det är ett bra sätt att arbeta på,
            och det har fungerat väldigt väl under den uppbyggnadsprocess
            som vi har ägnat oss åt när det gällt kulturen och den kulturella
            infrastrukturen.
          </note>
          <note>
            Helt kort vill jag, innan min tid är ute - vilket den redan är
            - tillägga att Riksteatern har regeringen icke föreslagit några
            besparingar på. Däremot har vi föreslagit att vi lyfter ut just
            den finska teatern, som har legat väldigt bastant i det regleringsbrev
            som Riksteatern har att arbeta efter, där det står att man ska
            klara den uppgiften och att man också ska satsa ordentligt med
            pengar på den. Det står också i budgetpropositionen att det är
            den finska teatern som ska bort ifrån de uppgifter Riksteatern
            har därför att teatern själv inte tycker att man riktigt orkar
            med alla uppdrag -
          </note>
          <note>
            man har andra, mycket spännande och viktiga uppdrag - och att
            det är bättre att lägga det på Kulturrådet. Så det handlar om
            att överföra ett uppdrag och medel.
          </note>
          <note>
            Riksteatern är Sveriges näst mest offentligt och statligt finansierade
            kulturinstitution, och det kommer
          </note>
          <note>
            Riksteatern att fortsätta att vara så länge det är en socialdemokratisk
            regering. När det inte längre är så kan jag se framför mig att
            Birgitta Sellén kommer att vara rätt ensam i kretsen som talar
            väl för Riksteatern.
          </note>
          <note type="speaker">
            Anf. 49 BIRGITTA SELLÉN (c) replik:
          </note>
          <note>
            Fru talman! Jag börjar med att ta upp några frågor som jag ställde
            i mitt anförande, som jag gärna skulle vilja ha kommentarer runt,
            och det är ju just det här t.ex. med de fria grupperna; vi ser
            nu att en del etablerade kanske kommer att få lägga ned. Hur ser
            ministern på det? Var det tanken från regeringens sida att det
            skulle bli de följderna?
          </note>
          <note>
            När det gäller filmvårdscentralen vill vi gärna se att man räddar
            teknisk apparatur och att det får bli filmarkiv. Jag skulle vilja
            ha ministerns syn på det också.
          </note>
          <note>
            Sedan gäller det Riksteatern. Ja, jag kommer naturligtvis att
            slåss för den eftersom jag tycker att det är viktigt för hela
            landet, men jag är inte orolig. Vi har ju sett på, från sidan
            av här, hur det har fungerar med den regering som har suttit nu
            med de samarbetspartner som har varit: Det verkar ju inte ha varit
            problemfritt om man ska tro allt som har stått i media.
          </note>
          <note>
            De senaste dagarna har vi ju också kunnat läsa att inte ens ministrarna
            inom regeringen riktigt kan hålla sams, utan att man bråkar en
            del där också. Där har ju kulturministern varit lite indragen.
            Så jag är inte ett dugg orolig för den följden.
          </note>
          <note>
            Man jag skulle gärna vilja få svar på mina frågor.
          </note>
          <note>
            Anf. 50 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Birgitta Sellén, allt som står i tidningarna är inte
            sant, till att börja med. Jag kan tala utifrån erfarenhet, eftersom
            jag är journalist till yrket från början. Det är naturligtvis
            en helt annan sak att befinna sig i ett regeringssamarbete, där
            ett parti, som är det stora och starka partiet, står för en helt
            annan kulturpolitik både när det gäller värderingar och hur mycket
            offentliga medel man vill satsa. Då tror jag att
          </note>
          <note>
            Birgitta Sellén kommer att stå sig ganska slätt i diskussionen,
            vilket bevisas av hur det har gått i det borgerliga samarbetet
            i Stockholm. Där finns visserligen inte Centern med, men där är
            det ändå så att den stora starka slår de svaga.
          </note>
          <note>
            När det gäller de fria grupperna har vi ju markerat i budgetpropositionen
            att det är viktigt att villkoren för de fria grupperna förbättras.
            Det finns grupper som har varit verksamma i decennier och där
            de som arbetar har mycket besvärliga villkor: De får inte alls
            några rimliga ersättningar för sitt arbete utan de går till a-kassan,
            som de då utnyttjar på ett sätt som man inte får utnyttja den
            på för att sedan kunna hålla i gång sin kulturverksamhet i sin
            fria grupp. Det är viktigt att de här nya 20 miljonerna används
            till att ge anständiga villkor för de fria grupperna. Sedan har
            man ju alltid en förhoppning om att det ska räcka till så många
            som möjligt, och jag kan ju inte ge mig in i att överpröva de
            bedömningar som Kulturrådet gör.
          </note>
          <note>
            Men den grundambition som Kulturrådet nu praktiserar är ju den
            som anges i propositionen, alltså att se till så att grupper som
            är verksamma faktiskt får anständigare villkor.
          </note>
          <note>
            Jag återkommer till frågan om Grängesberg.
          </note>
          <note type="speaker">
            Anf. 51 BIRGITTA SELLÉN (c) replik:
          </note>
          <note>
            Fru talman! Det är riktigt som ministern säger att
          </note>
          <note>
            Centern inte sitter med i Stockholm. Förhoppningsvis gör vi det
            efter nästa val, även där. Jag ser det som så att tre partier
            kan hålla ihop. Jag är medveten om att det kan vara frågor där
            Moderaterna har en annan ståndpunkt än vi andra tre, men om vi
            tre tillsammans är starkare måste ändå vårt förslag bli det som
            vinner.
          </note>
          <note>
            Tack för svaret om de fria grupperna. Det stärker tanken att
            vi måste se på utbud och efterfrågan, som jag har begärt en utredning
            om. Bl.a. Pistvakt, som
          </note>
          <note>
            Pistolteatern har kört, har dragit väldigt mycket publik, men
            tydligen anses inte kvaliteten vara tillräckligt hög för att man
            ska kunna få anslag så att man kan leva vidare. Då är ju frågan:
            Det folket vill ha; är det det som är viktigt, eller är det kvaliteten?
          </note>
          <note>
            Det är en fråga till som jag skulle vilja lyfta fram lite, och
            den handlar om momsen. Det är ju underbart att bokmomsen sänks,
            men vi vill ju gärna se över hela kulturmomsen. Jag vet ju att
            det här inte är en fråga som direkt berör kulturministern eftersom
            den rör skatter, men det skulle ändå vara intressant att höra
            generellt hur ministern ser på det här med att kulturmomsen är
            så olika. En sak har ju ändrats nu, dvs. att tidningarna hade
            olika momssatser, men vi har ju andra frågor som är snarlika:
            dans har 25 % i moms, konserter har 6 % osv. Det finns så mycket
            som är orättvist med momsen. Hur ser ministern på möjligheten
            att titta över kulturmomsen?
          </note>
          <note>
            Anf. 52 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Jag vill först helt kort beröra frågan om Grängesberg,
            som jag inte hann svara på. Där arbetar ju regeringen på ett direktiv
            som har skickats ut till de olika intressen som vi anser bör vara
            representerade i den organisationskommitté som ska börja bygga
            upp verksamheten under våren. Jag kan alltså inte närmare gå in
            på direktiven där. Vi kommer förhoppningsvis att vara klara med
            dem och kunna redovisa dem under nästa vecka, och då kanske också
            organisationskommitténs sammansättning. Det är i alla fall vår
            interna tidtabell.
          </note>
          <note>
            Sedan till detta med partier och vilka som egentligen regerar.
            Skulle Centerpartiet göra ett kanonval i
          </note>
          <note>
            Stockholm - jag är inte helt säker på att ni kommer att göra
            det - kanske det skulle kunna bli större än
          </note>
          <note>
            Moderaterna tillsammans med Folkpartiet och Kristdemokraterna.
            Men jag tror att det är väldigt avlägset.
          </note>
          <note>
            Det kommer att vara ett stort parti som håller i taktpinnen.
            Det brukar inte, vare sig i riket eller Stockholm i något sammanhang,
            gynna de mål som Birgitta Sellén brukar tala sig varm för.
          </note>
          <note>
            Vem ska vara uttolkare av vad folket vill ha när det gäller kultur?
            Ska det vara vi om har politiska uppdrag? Jag känner en väldigt
            stor osäkerhet kring det, eller rättare sagt motstånd. Jag tror
            inte att vi ska sitta som uttolkare av folkets smak och vilja.
            Det måste vara så att vi praktiserar armslängds avstånd, som vi
            brukar kalla det, inom kulturpolitiken. De som är verksamma som
            kulturarbetare och kulturarrangörer får ändå ta det ansvaret.
            De tar väldigt ofta hänsyn till sådant som de upplever att det
            finns ett starkt intresse av.
          </note>
          <note type="speaker">
            Anf. 53 INGER DAVIDSON (kd) replik:
          </note>
          <note>
            Fru talman! Jag läste en gång en intervju med Marita Ulvskog.
            Hon sade att det kändes som en statskupp 1976 när de borgerliga
            tog över makten. Därför engagerade hon sin politiskt. Har man
            den inställningen förstår jag att det låter som det låter från
            talarstolen i dag. Det handlar om att inte kunna acceptera att
            partier har lite olika inställning och att demokratin och parlamentarismen
            mår väldigt väl av att det görs byten då och då. Socialdemokraterna
            har innehaft regeringsmakten under så lång tid och under så långa
            perioder att ni på något sätt har fått inställningen att det är
            det enda rätta. Så är det inte i parlamentarism.
          </note>
          <note>
            Det vill jag framhålla.
          </note>
          <note>
            Eftersom kulturministern ägnade så stor del av sitt anförande
            åt Stockholms kommun känner jag mig föranlåten att också göra
            det i min replik. Det finns
          </note>
          <note>
            17 samlingslokaler väl spridda över hela Stockholms innerstad.
            Nästa år blir det 18. Samtliga är handikappanpassade, och samtliga
            har nolltaxa för barn, ungdomar och handikappade. Det är väl fungerande,
            väl renoverade lokaler. Det satsas över 20 miljoner till samlingslokaler
            av den betydligt mindre budget som
          </note>
          <note>
            Stockholms kommun har om man jämför med hur mycket staten har.
          </note>
          <note>
            Där satsas i dag 29 miljoner efter det att utskottet har gjort
            en brandkårsutryckning. I praktiken är det
          </note>
          <note>
            25 miljoner, eftersom 4 miljoner läggs tillbaka till
          </note>
          <note>
            Ungdomsstyrelsen och används för att utreda ungdomars behov av
            lokaler. Jag noterar att kulturministern inte säger något i år
            om biblioteken. Det kanske är svårt att tala om biblioteksslakt
            en gång till när antalet bibliotek ökar med två och när 7 miljoner
            tillförs för att öka öppethållandet och höja kvaliteten på biblioteken.
          </note>
          <note>
            Anf. 54 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Först till frågan om statskupp. Inger
          </note>
          <note>
            Davidson har uppenbarligen läst en artikel från 1991
          </note>
          <note>
            eller 1992 i tidningen Vi. Då måste hon också ha läst sammanhanget.
            Maktskiften är bra. Det är en viktig del av vår demokrati. Stillastående
            gölar luktar illa.
          </note>
          <note>
            Jag befann mig som journalist på Svenska Dagbladet där jag arbetade
            1976 när vi fick en borgerlig regering. Det som inträffade där
            kring de människor som uppsökte husorganets redaktion, det jag
            mötte på natten när jag försökte ta mig hem till min bostad med
            de öppna lyxbilarna, de fulla ungmoderaterna, de fladdrande svenska
            fanorna i de öppna sportbilarna, kändes som statskupp. Det var
            inte maktskiftet utan det som följde på valresultatet ute på gator
            och torg.
          </note>
          <note>
            Så till frågan om samlingslokalerna. Borgarrådet
          </note>
          <note>
            Alf T Samuelsson är kristdemokrat och ansvarig för de allmänna
            samlingslokalerna. Det han åstadkommit med sina beslut är att
            sex lokaler har stängts antingen efter direkt beslut av kommunen
            eller på grund av uteblivet stöd. Det är Bromma Medborgarhus,
          </note>
          <note>
            Gubbängens Medborgarhus, Hjorthagens Medborgarhus, Fokus i Hagsätra,
            Samlingen i Västertorp och
          </note>
          <note>
            Drakenbergssalen på Södermalm.
          </note>
          <note>
            Ytterligare elva lokaler förlorade sitt kommunala stöd men håller
            ändå via andra insatser fortfarande öppet. Det är ABF-huset på
            Sveavägen, bygdegården
          </note>
          <note>
            Anna Whitlock, Godtemplargården i Älvsjö, Folkets hus och park
            i Älvsjö, Forsgrenska medborgarhuset,
          </note>
          <note>
            Hartwickska huset, Herrängens gård, Hässelby Villastads Folkets
            hus, Hökmossens gård, Serafen på
          </note>
          <note>
            Kungsholmen osv. Övriga har fått väldigt kraftiga neddragningar
            av sina anslag. Det är kristdemokratiskt försvar för allmänna
            samlingslokaler.
          </note>
          <note type="speaker">
            Anf. 55 INGER DAVIDSON (kd) replik:
          </note>
          <note>
            Fru talman! Det första inlägget kräver egentligen ingen kommentar.
            Ni hörde själva vad kulturministern sade. Att glada ungdomar far
            omkring i bilar efter att det har blivit ett maktskifte efter
            massor av år med socialdemokratiskt regeringsinnehav tycker inte
            jag är så märkvärdigt, men det tycker tydligen kulturministern.
          </note>
          <note>
            Jag önskar att jag hade namnen på de samlingslokaler som försvann
            under socialdemokraternas regeringstid mellan de två borgerliga
            regeringsperioderna i Stockholms kommun. Jag har tyvärr inte dem.
            Det var ett antal lokaler som lades ned under den tiden.
          </note>
          <note>
            Jag undrar vad Marita Ulvskog tycker om det. Var det lagom när
            de hade kommit bort, eller var går lagomgränsen?
          </note>
          <note>
            Kvar står att kommunen satsar 20 miljoner medan staten satsar
            25 eller möjligen 29 miljoner till hela landet för att man ska
            kunna handikappanpassa och rusta upp sina lokaler. Kommunförbundet
            har nyligen gjort en jämförelse mellan satsningarna på kulturområdet
            mellan olika kommuner. Där ligger Stockholm främst på flera områden.
          </note>
          <note>
            När det gäller t.ex. kultur- och musikskolan är anslagen mycket
            högre än de är i socialistiskt styrda kommuner som Malmö, Uppsala
            och Göteborg. Jag har siffrorna här. De kan vi titta på efteråt,
            eftersom jag inte hinner räkna upp dem. På område efter område
            kan vi med siffror visa att man i Stockholm satsar betydligt mer
            på kulturen än vad man gör i de stora socialdemokratiskt styrda
            kommunerna.
          </note>
          <note>
            Låt oss nu tala om vad staten gör när det gäller samlingslokaler.
            Svara mig gärna: Vad är lagom, och hur mycket tycker Marita Ulvskog
            att det borde anslås för att man runtom i landet, inklusive Stockholm,
            ska kunna ha ett tätt nät av samlingslokaler? Det tycker jag är
            viktigt att få svar på.
          </note>
          <note>
            Anf. 56 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Det bekymmersamma med Inger Davidson är att hon inte
            har fakta utan bara talar rakt ut i luften. Jag föreslår att Inger
            Davidson ställer en fråga till det ansvariga statsrådet Britta
            Lejon, som naturligtvis har den fulla överblicken över allmänna
            samlingslokaler och utvecklingen på det området.
          </note>
          <note>
            Frågan ställdes om hur Stockholm står sig i förhållande till
            andra kommuner. Tittar man på Stockholms län, där det nästan bara
            finns borgerligt styrda kommuner, ligger Stockholms län på 18
            plats bland
          </note>
          <note>
            21 län när det gäller kultursatsningarna. Däremot ligger Västra
            Götalands regionen och Skåne väldigt väl framme.
          </note>
          <note type="speaker">
            Anf. 57 EWA LARSSON (mp) replik:
          </note>
          <note>
            Fru talman! Jag har två frågor. Den ena handlar om de fria grupperna.
            Villkoren för de fria grupperna ska bli bättre. Det har vi enats
            om. Årets förbättringar betraktar jag bara som ett steg på vägen,
            om man ska basera sin kunskap på det Kulturrådet har tagit fram.
          </note>
          <note>
            Dagens allvarliga situation beror bl.a. på en kontinuerlig urgröpning
            av stödet bl.a. för att man i början på
          </note>
          <note>
            90-talet tog bort den automatiska uppskrivningen. Jag har fortfarande
            inte fått klart för mig varför man tog bort den uppskrivningsmöjligheten
            för de fria grupperna.
          </note>
          <note>
            Frågan är nu om Marita Ulvskog är beredd att ta in den möjlighet
            till uppskrivning som alla andra institutioner och grupper har
            i landet.
          </note>
          <note>
            Min andra fråga handlar om amatörkulturen. Den hade jag uppe
            också i förra budgetdebatten. I och med att Riksteatern tog undan
            sitt stöd till amatörkulturen fanns det ingen där som fyllde på.
            I årets budget får de en påfyllnad, men amatörkulturen ligger
            i ett kraftfullt expansionsskede, och ansvarsfrågan år fortfarande
            inte riktigt löst. Jag undrar hur det går med samtal här, vad
            man har för framförhållning för att lösa ansvarsfrågan.
          </note>
          <note>
            Anf. 58 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! När det gäller de fria grupperna kan jag inte ge
            något besked om uppräkning. Det finns i kulturbudgeten fler än
            de fria grupperna som inte har någon automatisk uppräkning. Vi
            gick in i den budget som lades fram hösten 1996 med en ganska
            ordentlig uppräkning av stödet till de fria grupperna. Nu kommer
            vi tillbaka. Jag ser det, precis som Ewa Larsson, som en insats
            som måste följas av fler, självfallet. Det finns behov som inte
            täcks med dessa 20 miljoner.
          </note>
          <note>
            Rent allmänt kan man säga, för att återgå till den samsyn som
            de flesta partier i riksdagen tycks ha, att vi är rätt stolta
            över svensk kulturpolitik och framför allt över svenskt kulturliv,
            men vi är inte nöjda. Det behövs mer resurser.
          </note>
          <note>
            Det är Folkbildningsrådet, som ligger under skolministern Ingegerd
            Wärnersson, som har huvudansvaret för amatörkulturen. Vi tycker
            att det där är knepigt. Det finns ju delar i amatörkulturen som
            väldigt naturligen söker sig till Kulturdepartementet. Nu har
            Ingegerd Wärnersson haft ett möte med amatörkulturens företrädare.
            Det tror jag är en bra början till en fortsatt diskussion.
          </note>
          <note type="speaker">
            Anf. 59 EWA LARSSON (mp) replik:
          </note>
          <note>
            Fru talman! Det tolkar jag som att det finns möjligheter att
            ha möten också med Kulturdepartementet.
          </note>
          <note>
            Men amatörkulturens representanter själva har också synpunkter.
            Då måste man lyssna på båda parter synpunkter.
          </note>
          <note>
            När det gäller de fria teatergrupperna är jag glad för att Marita
            Ulvskog säger att det här kan ses som bara en del av de förstärkningar
            som behövs. Men för att deras stöd inte ska fortsätta att urgröpas
            behöver de komma in i systemet där de kan få en uppräkning.
          </note>
          <note>
            Jag har fortfarande inte fått klart för mig varför man tog bort
            uppräkningen just för dem. Fanns det något syfte, ville man minska
            de fria gruppernas totala volym, eller vad var syftet egentligen?
          </note>
          <note>
            Anf. 60 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Jag kan inte svara på den frågan. Jag är osäker om
            det över huvud taget var under den socialdemokratiska regeringsperioden
            som detta inträffade, men det var likväl långt innan jag fick
            ansvar för det här frågorna. Jag har inte hunnit reda ut detta.
          </note>
          <note type="speaker">
            Anf. 61 LENNART FRIDÉN (m) replik:
          </note>
          <note>
            Fru talman! Mild i röst som ulven i sagan om
          </note>
          <note>
            Rödluvan började ministern tala om läget just nu, att vi har
            den här lilla adventsdebatten varje år. Sedan på samma sätt som
            man tar fram julsakerna så här års plockar man fram från sin kartong
            alla invektiv och vrångbilder som man haft inklusive bilden av
            Stockholm när kulturministern ska vända sig mot det som hon tycker
            är den stora stygga vargen - moderaterna.
          </note>
          <note>
            Det är ganska intressant att lyssna på en del av inläggen. Vi
            ska hålla kulturen på armlängds avstånd, säger Marita Ulvskog.
            Men släpp då i Guds namn handen, håll den inte så hårt. Det är
            det som är problemet. Det hjälper inte om man håller armlängds
            avstånd om man samtidigt håller fast vid det som finns på det
            avståndet.
          </note>
          <note>
            De glada unga i de öppna bilarna - det är väl de som tidigare
            varit med på socialdemokraternas affischer med dalmatinerna i
            framsätet. Jag kan tänka mig att de blir ännu gladare när det
            blir ett regeringsskifte.
          </note>
          <note>
            Om alla tänker lika, som tydligen förutsätts här, blir det inte
            mycket tänkt. Därför blir jag lite förvånad när Marita Ulvskog
            utgår från att alla måste tycka lika. Hon säger att det är svårt
            med ett samarbete med ett stort dominerande parti. Jag förmodar
            att det är erfarenheten från nuläget som talar.
          </note>
          <note>
            Det är inte så ofta vi debatterar kultur, i synnerhet inte dess
            inriktning. Det är ännu mera sällan vi i kammaren har Marita Ulvskog
            på besök. Det hade varit skojigt om man hade fått kommentarer
            och bedömningar av det man har sagt själv.
          </note>
          <note>
            Vårt alfabet har 28 bokstäver. Jag ska nöja med att ta fram några
            av de saker som jag nämnt på en enda bokstav, bokstaven F. Vad
            tyckte Marita Ulvskog om det jag sade om frihet, förnyelse, förtroende
            för den enskilde, flera finansieringsvägar, framtidens kultur,
            fondgivning, film, fria grupper? Om detta har jag icke hört ett
            dugg!
          </note>
          <note>
            Anf. 62 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Jag har svårt att i detta allmänpolitiska inlägg
            urskilja några konkreta frågor. Fria grupper har jag berört. Ska
            man översätta de kulturpolitiska målen till tre ord, för att vara
            lika kortfattad som
          </note>
          <note>
            Lennart Fridén, tycker jag att man kan säga: Frihet, jämlikhet,
            broderskap. Jag tror att bästa grenen för moderaterna är frihet.
            Men vi andra vi vill räkna in också de två som följer därefter.
          </note>
          <note type="speaker">
            Anf. 63 LENNART FRIDÉN (m) replik:
          </note>
          <note>
            Fru talman! Det är som när man debatterar med
          </note>
          <note>
            Marita Ulvskog: Hon vill inte debattera de frågor man tar upp,
            hon tar alltid upp någonting annat och vinklar det på sitt sätt.
            Det är ett gammalt gott knep från journalisttiden, förstår jag.
            Det är väl som i den handbok som man hade bland vänsterjournalister
            på 70-
          </note>
          <note>
            talet, att man skulle vrida och vända, klippa i fakta och framför
            allt se till att man fick den som man intervjuade att framstå
            som ohederlig. Jag måste säga att det är ett ohederligt sätt att
            debattera på. Även om vi då och då kan diskutera på tu man hand
            vid sidan om debattlokalen på ett normalt sätt, undrar jag vad
            som sker med Marita Ulvskog varje gång hon uppträder i talarstolen.
            Hon blir en helt annan människa då.
          </note>
          <note>
            Jag beklagar det.
          </note>
          <note>
            Anf. 64 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Jag beklagar att jag inte samma stiliga hållning
            som Lennart Fridén har. Jag är djupt engagerad i de frågor som
            vi diskuterar. Jag tycker inte att högtidlighet är det viktigaste
            i kulturpolitiken. Kultur handlar om att ägna sig åt en samhällsförändrande
            kraft, det är blod, svett och tårar, inte bara högstämda dikter.
            Jag tror att också den skillnaden gör att vi uppträder lika olika
            i talarstolen.
          </note>
          <note>
            Som sagt skulle jag aldrig indela mänskligheten i onda och goda
            på det sätt som Lennart Fridén tidigare beskyllde en debattdeltagare
            i kammaren för att göra.
          </note>
          <note>
            Jag skulle heller aldrig dela in mänskligheten i ulvar och får.
          </note>
          <note>
            Anf. 65 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Jag ska passa på att fråga kulturministern om den
            fria scenkonsten jag också, trots att
          </note>
          <note>
            Tassos Stafilidis senare kommer att utveckla den här frågan,
            men risken är att kulturministern då inte är kvar. Den här debatten
            tenderar ju att dra ut lite på tiden.
          </note>
          <note>
            Det är ett stort problem med anslaget för de fria grupperna.
            Det har byggts upp hål för utbetalda pensionsutbetalningar. I
            och med att Kulturrådet nu har fått ytterligare 20 miljoner till
            anslaget, som jag tycker borde har varit högre, kommer man att
            tillämpa en ordning som gör att även pensionsinbetalningar tillgodoses
            i anslaget för fria grupper.
          </note>
          <note>
            Min fråga gäller de retroaktiva pensionskostnaderna. Hur blir
            det med dem? Enligt Vänsterpartiet bör inte ansvaret ligga hos
            de enskilda grupperna själva, utan det här borde staten ta ett
            ansvar för. Min fråga blir: Vad anser kulturministern att göra
            för att även den fria scenkonstarbetaren får en avtalspension?
          </note>
          <note>
            Anf. 66 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Jag blir Charlotta Bjälkebring svaret skyldig. Jag
            kan inte svara på det i dag. Däremot vill jag passa på att nämna
            att vi nu har gett ett utredningsuppdrag. Direktiven är klara
            och beslutade, liksom utredaren som ska syssla med att titta över
            just socialförsäkringsfrågor och liknande som rör konstnärer och
            deras villkor där de ofta faller mellan stolar och inte hamnar
            i de allmänna systemen.
          </note>
          <note>
            Anf. 67 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Jag tackar för det svaret. Det är viktigt att även
            kulturarbetare har råd att leva när de blir pensionärer. Så jag
            hoppas att det här får sin lösning.
          </note>
          <note>
            Jag vill också göra en kommentar till det som ministern sade
            om anslaget till Riksteatern och till Centerns eventuella problem
            med övriga borgerliga partier i den här frågan.
          </note>
          <note>
            Regeringen föreslog i budgeten en neddragning av anslaget till
            Riksteatern på 3,8 miljoner kronor. Kulturutskottet föreslår i
            betänkandet att neddragningen ska minska med 1 miljon kronor,
            vilket mildrar effekterna av den. Vi föreslår vidare att Riksteaterns
            tidigare ansvar för finsk teater ska överföras till Kulturrådet.
            Det innebär också en lättnad för Riksteatern.
          </note>
          <note>
            Den neddragning som kulturministern föreslog i budgeten blir
            alltså inte så stor.
          </note>
          <note>
            Jag skulle bara vilja veta hur kulturministern motiverar neddragningen
            på 3,8 miljoner som regeringen föreslog i budgeten.
          </note>
          <note>
            Anf. 68 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Riksteatern har ju genomgått förändringar som man
            själv har genomfört. Man har befunnit sig i en oerhört stark förändringsperiod
            under de senaste åren, och man har genomgått förändringar vid
            många tidigare tillfällen. Ibland har verksamheter lyfts bort.
            För några år sedan togs t.ex. barnteaterkonsulenterna bort. Dessa
            pengar drog staten tillbaka och använde till någonting annat.
          </note>
          <note>
            Jag kommer inte ihåg de exakta formuleringarna i budgetpropositionen,
            men det som vi har föreslagit är precis samma operation, alltså
            att man flyttar över finsk teater och tar bort 3,8 miljoner från
            anslaget för att finansiera verksamheten för finsk teater. Det
            var tanken bakom vårt förslag. Nu blir det lite annorlunda.
          </note>
          <note>
            Det viktiga är att Riksteatern icke ska behöva ägna tid och kraft
            åt finsk teater, utan den ligger på ett separat konto tillsammans
            med Tornedalsteatern och andra minoritetsspråkverksamheter hos
            Kulturrådet.
          </note>
          <note>
            För övrigt markerar vi mycket tydligt i budgetpropositionen att
            detta bara är en inledning. Man måste naturligtvis tillföra ytterligare
            medel till det anslaget.
          </note>
          <note type="speaker">
            Anf. 69 ANA MARIA NARTI (fp) replik:
          </note>
          <note>
            Fru talman! Jag vill påminna kulturministern om att 1998, när
            det blev regimskifte i Stockholm, fanns det 41 bibliotek i staden.
            I dag finns det 42, och när biblioteket i Hammarby sjöstad blir
            klart kommer det att finnas 43. Det var en folkpartist, Birgitta
            Rydell, som jobbade envist med denna fråga. Detta är ett praktiskt
            bevis på att ett litet parti kan påverka ett stort parti.
          </note>
          <note>
            Jag vill gå vidare och fråga kulturministern om hon känner till
            den praxis som ofta är förekommande.
          </note>
          <note>
            Får man ett anslag från staten betalar också kommunen och landstinget
            ut mycket generösa bidrag. Försvinner det statliga anslaget blir
            det tvärtom. Jag under om inte denna tendens till centralisering
            kommer att slå väldigt hårt mot de fria grupper som i dag har
            fått mindre stöd eller ingenting.
          </note>
          <note>
            Anf. 70 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! När det gäller biblioteksutvecklingen i Stockholm
            inledde man 1998 med att säga att biblioteksverksamheten skulle
            läggas ut på entreprenad.
          </note>
          <note>
            Den skulle utsättas för samma behandling som t.ex.
          </note>
          <note>
            äldrevård och annat i Stockholm.
          </note>
          <note>
            Det blev då ett ramaskri. Vi minns bl.a. de aktioner som ägde
            rum i en del av förorterna i Stockholmsregionen. Detta ledde till
            att den moderata politiken inte kunde genomföras. Man bytte ut
            kulturnämndens ordförande som var moderat. Birgitta Rydell behövde
            inte agera på det sättet.
          </note>
          <note>
            Däremot har man valt att kraftigt dra ned på personal. Man har
            minskat öppettiderna. Man har använt de statliga medlen till den
            internationella verksamheten och lånecentralen på ett bra sätt,
            vilket de statliga pengarna var en förutsättning för. Det finns
            väldigt många hål i biblioteksverksamheten, även om jag är övertygad
            om att Birgitta Rydell gör så gott hon kan.
          </note>
          <note>
            Men med en moderat dominans i Stockholm går det inte att få tillräckligt
            goda resultat.
          </note>
          <note>
            Tyvärr uppfattade jag inte riktigt den andra frågan. Kanske Ana
            Maria Narti kan upprepa den.
          </note>
          <note type="speaker">
            Anf. 71 ANA MARIA NARTI (fp) replik:
          </note>
          <note>
            Fru talman! Det finns en rutin, som inte står någonstans i några
            regelverk eller direktiv, hos de finansiärer som finns i dag för
            kulturen. Den ena följer efter den andra.
          </note>
          <note>
            Jag undrar om de fria grupperna som nu får mindre pengar från
            Kulturrådet inte är väldigt illa ute. Jag är rädd för att varken
            kommun eller landsting kommer att hjälpa dem. Dessutom har denna
            centraliseringstendens, dvs. om en offentlig finansiär ger någonting
            följs den av andra, har också andra aspekter som vi måste tänka
            på. Arenan för mångfald kan minskas väldigt mycket. Alla följer
            i samma spår. Ser inte kulturministern en fara i detta?
          </note>
          <note>
            Innan jag slutar vill jag bara säga att jag är glad över en sak
            som kulturministern har sagt: Det går inte att göra undersökningar
            om utbud och efterfrågan i kulturen av den enkla anledningen att
            det inte gäller att sälja ost eller skor.
          </note>
          <note>
            Pierre Bourdieu, som är en mycket stor kultursociolog och som
            dessutom är mycket omtyckt i Sverige, beskriver mötet mellan kulturakten
            och åskådaren som ett litet mirakel. Men upptäcker att man behöver
            just den upplevelsen först när man får ta del av den.
          </note>
          <note>
            Tidigare visste man inte att man längtade efter den.
          </note>
          <note>
            Det är därför som mötet med kulturen liknar kärlek vid första
            ögonkastet. Så på den punkten är vi helt överens.
          </note>
          <note>
            Anf. 72 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Fru talman! Man kan säga att rutinen för statligt stöd till t.ex.
            länsinstitutioner är att om staten går in med mer pengar då ska
            landstinget eller kommunen satsa lika mycket. Så är rutinen. Däremot
            har vi inte samma strikta ordning för en del andra verksamheter.
          </note>
          <note>
            Man gör hela tiden undantag från regeln.
          </note>
          <note>
            Det behöver alltså inte vara så att verksamheter är helt beroende
            av en likformighet, inte när det gäller fria grupper. Men det
            är klart att det kan finnas andra finansiärer som de fria grupperna
            har haft som kliver av därför att kommunen eller staten drar ned
            på sitt stöd respektive inte räknar upp det tillräckligt. Detta
            kan få konsekvenser, och det är naturligtvis ett problem när det
            gäller mångfalden.
          </note>
          <note>
            Det kan finnas grupper som behöver börja på ny kula, som kanske
            inte är intressanta eller som inte har någonting att säga. De
            får komma igen i någon ny konstellation. Allt kan ju inte bli
            nya institutioner och nya permanenta verksamheter. En del verksamheter
            dör medan andra kommer till.
          </note>
          <note>
            Samtidigt ser jag en risk för mångfalden. Det är därför som jag
            vill markera att jag tror att vi får vara inställda på att statens
            stöd till fria grupper ökar, men samtidigt är det viktigt att
            det finns andra finansiärer som är med och stöder särskilt den
            fria teaterverksamheten.
          </note>
          <note type="speaker">
            Anf. 73 ANNE-KATRINE DUNKER (m):
          </note>
          <note>
            Fru talman! Jag trodde i min enfald att vi skulle debattera kulturutskottets
            betänkande om anslagen inom kulturområdet. Men det handlar, som
            i de flesta fall när kulturministern är med, om Stockholmskulturen.
            Men jag skulle i alla fall vilja börja med att säga att jag önskar
            att kulturministern läser insändarsidorna i tidningarna i min
            hemtrakt. Det finns nämligen en f.d. vänsterpartistisk bibliotekarie
            som har flyttat till Stockholm, och hennes lovord över sin nya
            arbetsplats, sina bibliotek och hennes sorg över att socialdemokrater
            och vänsterpartister lägger ned bibliotek i Sandviken är värda
            att läsa.
          </note>
          <note>
            Fru talman! I den allmänna debatten talas det gärna om svaga
            grupper. Man räknar upp ensamstående mammor, invandrare, handikappade,
            m.fl. Och till de svaga grupperna räknas också alla dem som på
            olika sätt har sin utkomst från yrken inom konstens eller musikens
            värld. De klarar sig inte utan politikernas och statens försorg.
          </note>
          <note>
            Johan Fritzell och Olle Lundberg skriver i rapporten En konst
            att leva från 1998: "Inte minst i modern tid har konstnärernas
            levnadsöden kommit att fängsla till den grad att det utvecklats
            närmast mystiska föreställningar om konstnärers liv och leverne.
          </note>
          <note>
            Här har vi bilden av den missförstådde, utfattige, sjuke och
            kanske även utstötte konstnären som först efter sin död erhållit
            berömmelse."
          </note>
          <note>
            Regeringen säger i budgetpropositionen "att insatser för att
            förbättra konstnärernas villkor är en fortsatt prioriterad fråga."
            Det är bra, men har de fått ökade möjligheter med de pengar som
            kulturministern och socialdemokraterna säger sig ha satsat? Har
            verkligen satsningarna gått till kulturskaparna? Tyvärr kan man
            inte svara ja på den frågan. I alltför många fall har ökade anslag
            ätits upp på vägen av höjda hyror, skatter, sociala avgifter osv.,
            pengar som staten tar tillbaka. Stat och offentlighet som alla
            goda gåvors givare är med andra ord en sanning med modifikation.
          </note>
          <note>
            Ett exempel på hur fel det kan bli när man tror att bara det
            offentliga kan skapa förutsättningar är när kommunen, länsarbetsnämnden
            och kulturarbetsförmedlingen i mitt hemlän häromåret anordnade
            s.k.
          </note>
          <note>
            kärlkurser för konstnärer. Yrkesverksamma konstnärer och formgivare
            tvingades gå på kurs för att lära sig att rita planteringskärl.
            Det kallas sysselsättningsåtgärder när ett antal redan kompetenta
            och proffsiga konstnärer fråntas sin egen kompetens. Jag kallar
            det slöseri, både med mänskliga och ekonomiska resurser. Om kommunen
            behöver planteringskärl så kan den begära in förslag från de konstnärer
            som är intresserade.
          </note>
          <note>
            Fru talman! Är bildkonstnärer, dansare, skådespelare, författare,
            kompositörer eller musiker svaga?
          </note>
          <note>
            Knappast, men kulturbranschen är tuff. Det är inte lätt att försörja
            sig själv. Många av våra författare, bildkonstnärer, musiker och
            även skådespelare är egna företagare. Och just det påpekar man
            på Författarförbundets hemsida, nämligen att de flesta författare
            och översättare är företagare. Därför arbetar man också med att
            försöka lösa problematiken för att hitta förenklade regler och
            problematiken med skatter.
          </note>
          <note>
            De lider precis som alla andra företagare av onödig byråkrati,
            höga skatter och svårtolkade regler. Det är ytterligare en anledning
            för regeringen och Näringsdepartementet att sätta fart på arbetet
            med att förenkla regler, ta bort onödig byråkrati och sänka skatterna.
            Jag ställer frågan: När kommer de förslag från regeringen och
            stödpartierna som verkligen skapar bättre förutsättningar för
            alla kulturskapare? De är inte statens kunder utan en väsentlig
            del av den svenska ekonomin.
          </note>
          <note>
            Jag ser fram emot att Ewa Larsson ska driva den frågan framåt.
            Det lovas mycket i debatten, men det görs lite i praktiken.
          </note>
          <note>
            Det är glädjande att regeringen nu börjar ta form och design
            på allvar. Det kan inte nog understrykas hur betydelsefull utformningen
            är av de saker och redskap som vi omger oss av. I vår reservation
            4
          </note>
          <note>
            påpekar vi just formens betydelse för såväl näringsliv som för
            privatpersoner. Det skapar dessutom många nya arbetstillfällen
            för konstnärer av olika kategorier.
          </note>
          <note>
            För att också lyfta fram hemslöjdens betydelse som formgivare
            vill vi att man slår samman Svensk
          </note>
          <note>
            Form, Svenska Institutet och Svensk Slöjd. Det tror vi kommer
            att ge en kraftfull agent på denna marknad.
          </note>
          <note>
            Formen är också inte minst betydelsefull för funktionshindrade
            som är i behov av olika hjälpmedel för att enklare klara av sin
            vardag. Funktionshindrad är man i stor utsträckning därför att
            omgivningen är besvärlig.
          </note>
          <note>
            I vårt särskilda yttrande tar vi under Bibliotek, litteratur
            och kulturtidskrifter upp betydelsen av en ökning av anslaget
            till Talboks- och punktskriftsbiblioteket med 9,8 miljoner. Den
            nya tekniken slår igenom på bred front och underlättar livet på
            många sätt. Daisy är en ny talboksspelare. Just nu förs en kampanj
            i landet för att underlätta övergången ute på biblioteken till
            Daisytalböcker.
          </note>
          <note>
            Så här säger Gerda Larsson, 98 år:
          </note>
          <note>
            "Det är ju så enastående fint med Daisy. Det är lättvindigt."
          </note>
          <note>
            Gerda Larsson lärde sig hanteringen på tio minuter. Daisy är
            både ett bättre och lättare sätt att läsa talböcker än att läsa
            talböcker på kassett. För Gerda
          </note>
          <note>
            Larsson och alla andra som behöver hjälp av den nya tekniken
            är det väsentligt att den snabbt görs tillgänglig.
          </note>
          <note>
            Fru talman! För ca 750 år sedan föddes en flicka som fick namnet
            Birgitta. Hon var dotter till lagmannen Ulf Persson och hans hustru
            Ingeborg. Hon blev den heliga Birgitta och är en av våra mer välkända
            och respekterade personer genom tiderna. Den heliga
          </note>
          <note>
            Birgitta är också sedan ett par år ett av Europas skyddshelgon.
            När hennes son Karl, en elegant och självmedveten politiker, gjorde
            ett besök i Rom sade
          </note>
          <note>
            Birgitta när hon mötte honom: Questo cuore, vilket hjärta. Och
            man antar att hon menade: Ditt arma syndiga hjärta - är du fortfarande
            densamme som förr? Jag säger detsamma om den samlade Vänsterns
            kulturpolitiker: Questo cuore. När lämnar ni 70-talet och det
            gamla folkhemsidealet, där alla förutsattes ha samma talanger,
            alla kunde spela och sjunga, och alla tyckte om samma saker? Stat
            och monopol skulle sköta kulturen, och ve den privatperson eller
            det företag som gav sig in i leken. Befria kulturen från monopol.
            Den behöver inte bara en supporter utan många - enskilda människor,
            många små och stora företag och naturligtvis också offentliga
            organ. Vi talar ofta om mångfald. För kulturen är mångfald fundamentalt.
          </note>
          <note type="speaker">
            Anf. 74 PETER PEDERSEN (v):
          </note>
          <note>
            Fru talman! Någon har sagt från talarstolen - jag tror att det
            var Ewa Larsson - att de som njuter av kultur lever länge. Nu
            vet jag att våra kamrater här i kammaren som inte är kulturpolitiker
            tycker att vi har talat ganska länge. Jag ska därför, till skillnad
            från vissa andra, försöka hålla min talartid.
          </note>
          <note>
            Även om inte Inger Davidson är kvar kan jag inte låta bli att
            kommentera det som har sagts om Karl den döves sigill. Såvitt
            jag förstår är det en viss skillnad när det gäller att ge en gåva
            till att något ska förvärvas, vilket jag har förstått att man
            ha gjort i detta fall.
          </note>
          <note>
            Eller ska Jan Guillou ha någon liten skrift på Historiska museet
            som visar att han har gjort en bestående insats? Jag hoppas att
            han inte har det kravet utan att han har gått in med en gåva på
            100 000 kr. Det rimliga vore förstås att Historiska museet hade
            de pengar som krävdes för att man skulle kunna förvärva viktiga
            objekt.
          </note>
          <note>
            Folkpartiet anser att vi ska mer pengar till kulturen. Ja, det
            tycker nog alla här. Men det är lite märkligt att man envetet
            för fram allmänna skattesänkningsförslag. Men när det gäller kultur
            finns det obegränsat med pengar. Problemet är att jag som vänsterpartist
            aldrig kan gå med på de förslag som Moderaterna, Folkpartiet och
            ibland även Kristdemokraterna för fram om neddragningar någon
            annanstans för att finansiera vissa saker. Det nämner man aldrig
            i denna debatt.
          </note>
          <note>
            Jag konstaterar att utskottets majoritet, dvs. socialdemokrater,
            vänsterpartister och miljöpartister, tillstyrker förslaget i betänkandet
            i fråga om medelsfördelningen till dessa anslag med sex kloka
            avvikelser. Utifrån min ansvarsområden vill jag framför allt lyfta
            fram den extra miljonen till Svenskt visarkiv som kommer att rädda
            verksamheten från det hot som nu vilar över den. Flera har redan
            nämnt Göteborgsoperan. Det är mycket glädjande att vi har lagt
            till ytterligare 10 miljoner kronor för medlen till allmänna samlingslokaler.
            Det är dessutom av stor betydelse att det tillförs 20 miljoner
            kronor till den fria scenkonsten, även om detta inte kommer att
            lösa alla problem, vilket Tasso Stafilidis kommer att behandla
            i ett anförande lite senare.
          </note>
          <note>
            Fru talman! Kampen för en sänkt bokmoms har varit lång och har
            inte sällan upplevts som tröstlös.
          </note>
          <note>
            Nu har regeringen varit starkt pådriven av Vänsterpartiet och
            Miljöpartiet och har äntligen kommit till skott genom att gå med
            på kraven om att sänka bokmomsen, dvs. skatt på det skrivna ordet
            i böcker och tidskrifter. Vi har från Vänsterns sida drivit frågan
            länge. Men vi vill också påpeka att det har varit viktigt att
            få med socialdemokratin i kampen och inte enbart ägna oss åt plakatpolitik
            i diverse tidskrifter, pamfletter osv. Vi har också sagt att om
            det ska vara någon vits med att sänka bokmomsen måste det få motsvarande
            genomslag på bokpriserna för kunderna.
          </note>
          <note>
            Det är därför klokt att regeringen avser att tillsätta en speciell
            bokkommission som ska ha till uppgift att följa upp att denna
            sänkning av momsen sker i verkligheten, dvs. att priserna i bokhandlarna
            sänks i motsvarande mån. Vi har därför i ett särskilt yttrande
            också lyft fram behovet av ett bokprisindex som ett fungerande
            verktyg för att verkligen följa upp att bokmomssänkningen från
            25 % till 6 % motsvarar en sänkning på 15 % för bokpriserna. De
            som fastställer bokpriserna får då gärna ta ansvar för sina egna
            utredningar och sänka priserna ytterligare eftersom det finns
            en viss vinstmarginal i de beräkningar de själva har gjort. Vi
            utgår därför från - och kommer att kontrollera noggrant - att
            bokbranschen tar sitt ansvar enligt den avgiftsförklaring de tidigare
            uttalat och sänker priserna.
          </note>
          <note>
            När det gäller ungdomspolitiken har vi inom
          </note>
          <note>
            Vänstern lyft fram behovet av att inom bidragsgivningen kunna
            stödja generationsövergripande verksamhet. Regeringen föreslår
            nu att grundbidraget till ungdomsorganisationer ska göras om och
            ersättas med ett nytt bidrag i tre nivåer. Det särskilda bidraget
            ska behållas.
          </note>
          <note>
            Vi tycker att det är klara förbättringar, men i vår motion skriver
            vi att vi fortfarande saknar en ny stödform för generationsövergripande
            verksamhet. Denna typ av verksamhet kommer, såvitt vi förstår,
            fortfarande att vara hänvisad till att söka dispens för att få
            bidrag. Det är som att bjuda med baksidan av handen.
          </note>
          <note>
            Vi tycker att det är viktigt att det ska finnas en speciell stödform
            för generationsövergripande verksamhet.
          </note>
          <note>
            Därför vill vi att regeringen ska få uppdraget att införa en
            ny stödform enligt vilken bidrag fördelas till föreningar med
            generationsövergripande verksamhet.
          </note>
          <note>
            Detta har tyvärr inte tillgodosetts, och därför yrkar jag bifall
            till reservation 38.
          </note>
          <note>
            Ett av de kloka förslagen bland utskottets socialdemokratiska,
            vänsterpartistiska och miljöpartistiska ledamöter är att höja
            anslaget för allmänna samlingslokaler med 10 miljoner kronor till
            29 miljoner kronor. I utskottstexten är vi närmast lyriska när
            vi beskriver samlingslokalernas betydelse för demokratin och den
            lokala identiteten osv. Där finns det stor samstämmighet. Jag
            är glad för att kristdemokraterna har samma nivå på anslaget.
            Jag konstaterar att Centern vill gå ytterligare framåt osv. Men
            här ska jag vara lite polemisk, och jag konstaterar att moderaterna
            avviker kraftigt och vill i princip ta bort hela anslaget och
            att kommunerna ska sköta detta själva.
          </note>
          <note>
            Sedan verkar moderaterna låtsas som om att det inte finns några
            ekonomiska problem i olika kommuner.
          </note>
          <note>
            Jag kan glädja er med att jag i dag - om jag hinner med tåget
            som går kl. 14.34 - kommer att vara med om att inviga Ungdomens
            Hus på Folkets Hus i Degerfors, som bl.a. har möjliggjorts därför
            att det för det första fortfarande finns ett Folkets Hus, för
            det andra har givits ett bidrag från Ungdomsstyrelsen -
          </note>
          <note>
            som visserligen var för litet men som möjliggjorde satsningen
            - och för det tredje att socialdemokraterna har gått in med bidrag
            för att köpa stolar och att
          </note>
          <note>
            Vänstern stöttar själva invigningsproceduren. Det är ett mycket
            bra samarbete. Vi har inte några som helst krav på att vi ska
            stå i några tidningar eller finnas med i form av "loggor" för
            att det ska synas att vi har givit stöd med en gåva. Det har inte
            varit någon form av sponsring utan en gåva för att förverkliga
            en viktig dröm som ungdomarna i Degerfors har haft under lång
            tid.
          </note>
          <note>
            Jag skulle vilja veta av moderaterna hur ert förslag skulle ha
            sett ut i verkligheten. Dessa pengar finns inte i Degerfors, så
            vi hade inte klarat detta med helt egna medel. Det handlar inte
            om att vi tycker att det är oviktiga frågor utan det handlar om
            att leva upp till vissa lagbundna saker, t.ex. ha en fungerande
            skola, vård och omsorg.
          </note>
          <note>
            Fru talman! Jag vill avsluta mitt anförande med att tacka Kulturdepartementet
            och inte minst ledamöterna i kulturutskottet - framför allt socialdemokrater
            och miljöpartister som vi har samarbetat med i framtagandet av
            detta betänkande - för de kloka förändringar vi i stort samförstånd
            har kommit fram till och som t.o.m. har förbättrat regeringens
            förslag på ett antal punkter.
          </note>
          <note type="speaker">
            Anf. 75 INGER DAVIDSON (kd) replik:
          </note>
          <note>
            Fru talman! Jag fanns i kammaren, så jag hörde vad Peter Pedersen
            sade. Jag satt inte på min plats, men jag var här.
          </note>
          <note>
            Är det för att den som sponsrar får sitt namn på en platta eller
            någon annan form av bevis för att gåvan har givits som Vänsterpartiet
            har något emot själva sponsringen? Lagtexten kräver att man kan
            visa att man har fått någon typ av motprestation för att man ska
            få göra skatteavdraget. Det är viktigt om det ska gå att få i
            gång något större omfång på sponsringen. I
          </note>
          <note>
            så fall borde ni kräva att förbehållet tas bort ur lagen så att
            det går att ge en gåva och göra avdrag för den rakt av. Då behövs
            det inga plaketter e.d. som visar vem som har gett vad.
          </note>
          <note>
            Det är lite spännande att höra hur glad Peter Pedersen verkar
            vara för att bokmomsen sänks. Jag tror dock inte att det hade
            hjälpt om Vänsterpartiet hade varit det enda pådrivande partiet
            eftersom ni har haft en mängd förbehåll av ungefär samma slag
            som de kulturministern har haft. Det är mer ett konstaterande
            att ni också gläder er åt detta.
          </note>
          <note type="speaker">
            Anf. 76 PETER PEDERSEN (v) replik:
          </note>
          <note>
            Fru talman! För mig är det viktigare vad de människor som håller
            på med bokfrågor utanför kammaren tycker. Med det stöd vi har
            fått, den argumentation och de samtal jag har haft med bokbranschen,
            är jag övertygad om att de vet vilket inflytande Vänsterpartiet
            har haft i denna process, även om vi inte har försökt att göra
            en speciellt stor sak av detta. Jag säger inte att vi ska ta åt
            oss hela äran, men bevisligen har vår strategi varit framgångsrik.
            Nu kommer bokmomsen att sänkas den 1 januari. Nu pratar vi inte
            om det längre utan nu är det en realitet.
          </note>
          <note>
            Sedan var det sponsringen. Kulturutskottet gjorde ett klokt uttalande
            förra året i form av ett yttrande till skatteutskottet. Där framgick
            att utskottet ville avvakta och se de utslag som skulle komma
            avseende
          </note>
          <note>
            Pharmacia &amp; Upjohn. Vi konstaterade, med stöd av
          </note>
          <note>
            Centern, att vi inte kan acceptera om kultursponsring går ut
            över de kulturpolitiska målen.
          </note>
          <note>
            Jag konstaterar att det är precis som när man stöttar en idrottsförening.
            Det är skillnad på att säga att man ska sponsra eftersom det bygger
            på något slags motprestation. En gåva är någonting helt annat.
            En gåva ges för att man tycker att någonting är bra, inte med
            något slags bakomliggande tanke att profilera sig själv. Det finns
            en rad företag som sponsrar både kultur och idrott. Det är inte
            så att de älskar bandy och Operan, utan de vill profilera sina
            företag.
          </note>
          <note type="speaker">
            Anf. 77 INGER DAVIDSON (kd) replik:
          </note>
          <note>
            Fru talman! Jag gratulerar att de tre partierna tillsammans har
            fått igenom förslaget om en sänkning av bokmomsen. Det är väldigt
            roligt att det blir av och inte bara är prat. Jag tror att det
            har varit många insatser som har lett fram till att det har blivit
            som det har blivit - inte minst just nu. Det är valår nästa år.
            Det är bara att konstatera att det i vilket fall som helst är
            roligt.
          </note>
          <note>
            Det finns ett förslag, som det låter som om Peter
          </note>
          <note>
            Pedersen skulle vilja stödja, som förvånar mig lite, nämligen
            att få göra avdragsrätt för just gåvor. Det låter som om Peter
            Pedersen pläderar för detta nu, dvs. om det bara inte är fråga
            om en motprestation skulle han tycka att det var jättebra. Då
            skulle vi tillsammans kunna driva frågan om avdragsrätt för gåvor.
            Det är många ideella organisationer och institutioner som behöver
            pengar. Det finns många människor som skulle vilja skänka dem
            om de hade möjlighet att dra av motsvarande summa på skatten.
          </note>
          <note type="speaker">
            Anf. 78 PETER PEDERSEN (v) replik:
          </note>
          <note>
            Fru talman! Ibland blir jag lite full i skratt! Om jag ger bort
            en julklapp i gåva förväntar jag mig inte att få göra avdrag för
            det på skatten. Jag gör det för att jag tycker om den personen
            eller de personer jag ger gåvan till.
          </note>
          <note>
            Det fattas inte direkt pengar i industrin. Om vi tycker att det
            finns viktiga projekt att stödja, förstår jag inte att det varje
            gång ska göras avdrag - ungefär som för oss riksdagsledamöter
            varje gång vi gör något. Det är en märklig inställning.
          </note>
          <note>
            Se till den verksamhet som finns. Gå in med de pengar som behövs
            utan förbehåll. Det är en bra princip.
          </note>
          <note>
            När det gäller kultursponsring utgår jag från de översyner som
            görs med anledning av det kloka yttrandet från kulturutskottet
            till skatteutskottet, så får vi avvakta innan vi går vidare och
            tittar på om vi behöver se över lagen.
          </note>
          <note type="speaker">
            Anf. 79 DAN KIHLSTRÖM (kd):
          </note>
          <note>
            Fru talman! Jag önskar att Peter Pedersen ska hinna med tåget
            till Degerfors och Ungdomens hus. Det är en mycket viktig verksamhet
            inom kultursektorn, speciellt på en ort som Degerfors.
          </note>
          <note>
            Efter många intressanta inlägg i denna kulturdebatt vill jag
            bara kort belysa några områden som har en koppling till det mer
            lokala och regionala kulturarbetet. Det handlar om arkiven, folkbildningen,
            kulturmiljön och bidragen till ungdomsorganisationerna.
          </note>
          <note>
            Jag har inget yrkande men står självklart bakom alla kristdemokratiska
            reservationer och de yrkanden som är framlagda tidigare här i
            debatten. Det jag kommer att beröra finns också i vårt särskilda
            yttrande.
          </note>
          <note>
            Fru talman! Intresset för kulturmiljöarbetet ökar, och det gör
            också medlemsantalet i organisationer inom kulturmiljösektorn.
            Det finns flera orsaker till detta, men främst tror jag att det
            handlar om att man vill vara med och ta ansvar för vårt gemensamma
            kulturarv. Här gör bl.a. landets hembygds- och fornminnesföreningar
            en värdefull insats. Det är därför glädjande att regeringen i
            budgetförslaget för 2002
          </note>
          <note>
            höjer anslaget på just kulturmiljöområdet - även om det nu naggas
            i kanten lite grann av utskottsmajoriteten. För att stödja det
            ökade engagemang som ideella organisationer visat för kulturmiljöområdet
            föreslår regeringen också en höjning av anslaget på just detta
            område med 1 miljon nästa år.
          </note>
          <note>
            Nu vet jag hur det är med dessa pengar när de ska fördelas ut.
            Det finns många angelägna och intressanta projekt där de ideella
            krafterna tillsammans med länsstyrelser och museer kan göra fina
            insatser, men tyvärr stupar det ofta när det gäller ekonomin.
            Vi kristdemokrater tror på ett ökat samarbete på det här området.
            Vi vill därför omfördela anslaget så att ytterligare 1 miljon
            kronor utöver regeringens förslag kommer de ideella organisationerna
            till del.
          </note>
          <note>
            Fru talman! Arkivområdet är också en viktig del av kulturarvsarbetet.
            Runtom i landet finns arkiv av olika karaktär. De intressanta
            lokala arkivsamlingarna som finns speglar människors egna tankar,
            föreställningar och handlingar. I Värmland, där jag ibland besöker
            Arkivcentrum, är det mycket intressant att se t.ex. skolungdomarnas
            forskande i den egna bygdens historia. Det är därför viktigt att
            bevara men också utveckla mångfalden och tillgängligheten på detta
            område. Intresset för släktforskning och hembygdsforskning har
            ökat på senare tid, och det har gjort att besöken på arkiven också
            ökar. Forskarplatserna utnyttjas mycket flitigt, och det fordrar
            i sin tur personal och service.
          </note>
          <note>
            Trots att arkiven genomgått en stark utveckling har resurserna
            inte ökat. Det statliga stödet ligger kvar på den nivå det hade
            när det infördes 1972. Att samla in och säkerställa information,
            att göra den tillgänglig och dessutom arbeta aktivt för att ännu
            fler ska få tillgång till samlingarna kräver betydligt större
            resurser än arkiven i dag har till sitt förfogande. För att möjliggöra
            en utveckling föreslog vi kristdemokrater en höjning av anslaget
            med 1 miljon till folkrörelsearkiven i vår budgetmotion.
          </note>
          <note>
            I ett eget särskilt yttrande har jag också föreslagit att Emigrantregistret
            i Karlstad, som bl.a. verkar för att skapa kontakter mellan anförvanter
            på båda sidor om Atlanten, borde få del av den ökning av anslaget
            till landsarkiven som föreslås i årets budgetproposition.
          </note>
          <note>
            Fru talman! I budgetpropositionen kan jag konstatera att regeringen
            pekar på den viktiga roll som folkbildningen har, nämligen att
            försvara, vitalisera och utveckla demokratin. Den uppfattningen
            delar vi kristdemokrater. Demokratifrågorna är mycket viktiga,
            och det ska bli mycket intressant att läsa den proposition om
            demokratifrågor som regeringen aviserat.
          </note>
          <note>
            Nästan dagligen diskuteras det svaga politiska engagemanget samtidigt
            som vi ser alltfler exempel på människor som väljer andra metoder
            än de demokratiska för att driva sin ståndpunkt. Debatten om demokratin
            är alltså nödvändig.
          </note>
          <note>
            Folkbildningen har en unik möjlighet genom sitt demokratiska
            arbetssätt att få medborgarna att känna sig delaktiga också i
            det politiska samtalet. Det ska vi ta till vara. Kristdemokraterna
            har i flera år föreslagit att regeringen ska initiera en bred
            folkbildningssatsning om demokratin och om medborgarnas delaktighet
            i den politiska processen. Det skulle inte förvåna mig om vi får
            se sådana tankar i den väntade propositionen. Eftersom majoriteten
            inte har tillstyrkt vårt förslag har vi en reservation i frågan,
            reservation 47.
          </note>
          <note>
            Fru talman! Till slut vill jag kommentera frågan om det nya statsbidraget
            till ungdomsorganisationer som ska gälla från 2003. Det måste
            vara ett bekymmer för regeringen att det i betänkandet finns tre
            reservationer från tre partier. Det vi kritiserar är statsbidraget
            till de generationsövergripande organisationerna. Regeringen framhåller
            visserligen i propositionen att dessa organisationer är värdefulla.
            De som genom dispens erhållit statsbidrag ska även fortsättningsvis
            kunna söka dispens. Det är viktigt att påpeka att generationsövergripande
            organisationer inte missgynnas i det nya bidragssystemet. Det
            kan nog lätt bli så att dispensrätten blir en typ av restpost
            när merparten av bidrag är fördelade. Vi kristdemokrater anser
            att statens roll ska vara stödjande och inte styrande.
          </note>
          <note>
            Det skulle vara intressant om t.ex. Annika Nilsson, som arbetar
            mycket med dessa frågor, ville kommentera det faktum att flera
            partier har reserverat sig på denna punkt när det gäller de kommande
            statsbidragen till just ungdomsorganisationerna.
          </note>
          <note type="speaker">
            Anf. 80 MARIANNE ANDERSSON (c):
          </note>
          <note>
            Fru talman! Jag ska försöka vara mycket kort. Det är många intressanta
            frågor som behandlas i detta kulturbetänkande. Jag har motionerat
            om t.ex. Textilmuseet i Borås, som ligger mig mycket varmt om
            hjärtat. Röhsska museet skulle jag också kunna säga någonting
            om. Jag vet att andra har gjort det, och jag stöder de delarna.
            Det är verkligen viktiga kulturyttringar, som har en viktig funktion
            i vårt samhälle.
          </note>
          <note>
            Det som jag tänkte säga några ord om är hemslöjden. Jag vill
            påstå att det är en av de mest folkligt förankrade kulturyttringarna
            som vi har i landet. Det är en folkrörelse med många medlemmar,
            och den är spridd ute i hela landet. Inte minst finns det ett
            stort intresse för hemslöjden hos hela befolkningen - det märker
            vi på alla marknader, mässor och all övrig verksamhet som handlar
            om slöjd.
          </note>
          <note>
            Hemslöjdsorganisationens uppgift i dag är att bevara och förvalta
            ett kulturarv, som jag vet att kulturutskottet och riksdagen är
            mycket intresserade av. Det ger oss en kulturell identitet. Slöjden
            förmedlar också en kunskapstradition och en hantverksskicklighet.
          </note>
          <note>
            Inte minst detta med handens kunskaper är så oerhört viktigt.
            Det är viktigt för barn och ungdomar och för skolan. Det är någonting
            som vi i hemslöjdsrörelsen försöker jobba med.
          </note>
          <note>
            Det handlar också om att förnya den här kunskapen på traditionens
            grund. Det är en uppgift som vi håller på med.
          </note>
          <note>
            Vi är övertygade om, och har också fått erkännande för det, slöjdens
            unika möjligheter till mångkulturellt samarbete och närmande mellan
            olika kulturer därför att det finns ett likartat ursprung. Det
            finns projekt som arbetar med den delen också.
          </note>
          <note>
            Slöjden är också grunden för all vår formgivning och all vår
            design i Sverige, som är någonting som vi är väldigt stolta över
            och som vi försöker utveckla.
          </note>
          <note>
            Hemslöjden är det som ligger till grund för allt detta.
          </note>
          <note>
            Konstnärer och formgivare inspireras av den svenska slöjdtraditionen
            - det har vi otaliga bevis på, med alla dess symboler och formspråket.
          </note>
          <note>
            Slöjden ligger också till grund för mycket av industriell formgivning
            och mönsterutveckling. Jag behöver inte orda så mycket mer om
            det.
          </note>
          <note>
            Hemslöjden är organiserad i en ideell rörelse,
          </note>
          <note>
            Svenska Hemslöjdsföreningarnas Riksförbund, SHR.
          </note>
          <note>
            Det finns en statlig nämnd, Nämnden för hemslöjdsfrågor, med
            konsulenter ute i alla våra olika län. I den ideella verksamheten
            har vi en kulturtidskrift, med
          </note>
          <note>
            15 000 prenumeranter, som är av mycket hög kvalitet.
          </note>
          <note>
            Vår rörelse har haft oförändrat anslag i sju år, och vi var ganska
            övertygade om att vi skulle få något ökade resurser i budgeten.
            När budgeten lades fram blev vi förstås ganska besvikna när vi
            såg att vi inte fick mera pengar.
          </note>
          <note>
            Vi har satt i gång ett stort förändringsarbete som pågår, och
            det kommer att pågå oavsett om vi får mera pengar nu.
          </note>
          <note>
            De pengar som kulturutskottet i sin vishet gav hemslöjden är
            vi mycket glada för, för det gör att vi kan göra ett förändringsarbete
            och gå vidare. Vi kommer att ha ett samarbete med Kulturdepartementet
            i fortsättningen. Vi vet att vi möts av förståelse där.
          </note>
          <note>
            Jag vill till slut kort och gott uttrycka min tacksamhet över
            att kulturutskottet faktiskt har beviljat hemslöjden 500 000 mer
            än vad som var föreslagit i budgetpropositionen. Det ska ni ha
            ett stort tack för från hela hemslöjdsrörelsen.
          </note>
          <note type="speaker">
            Anf. 81 LENNART KOLLMATS (fp):
          </note>
          <note>
            Fru talman! Jag vill, även om kulturministern har gått, framföra
            ett tack till henne för det beröm jag fick för förra årets tal.
            Nu är hon inte här, men jag hoppas att Åke Gustavsson eller någon
            annan av hennes nära vänner kan framföra tacket. Jag hade hoppats
            att hon skulle uttrycka beröm över hela mitt dåvarande tal och
            inte bara en del, men jag kan ju förstå att det gällde bl.a. inslaget
            om bokmoms, som jag tog upp förra året. Det var väl en herrans
            tur att hon inte upprepade vad hon då sade om bokmomsen, för då
            hade det blivit väldigt konstigt.
          </note>
          <note>
            Liksom Inger Davidson m.fl. vill jag uttrycka stor uppskattning
            över att regeringen verkligen villfor våra tidigare förslag om
            sänkt bokmoms. Jag har fått glädjen att behandla ärendet också
            i skatteutskottet, och det kommer upp här i kammaren närmare jul.
          </note>
          <note>
            Nu utgår jag från, liksom också Peter Pedersen tog upp, att prissänkningen
            får genomslag i bokhandeln. Berörda parter har ju tydligt lovat
            att så ska bli fallet, till fromma för bildningen och en ökning
            av läsandet. Jag vill också påminna om att förra året var det
            faktiskt bara Kristdemokraterna och Folkpartiet som hade finansierat
            bokmomssänkningen. Därför är det roligt att alla nu är med och
            finansierar den.
          </note>
          <note>
            Kulturpolitik är så spännande att det inte går att hålla sig
            ifrån den. Jag hoppas att de värderade ledamöterna i kammaren
            inte har något emot att Folkpartiet för en gångs skull har mer
            än en debattör i debatten. Det är ju inte så ofta som vi har tid
            och möjlighet att uppleva det.
          </note>
          <note>
            Det är några ämnen som jag vill ta upp och lägga ytterligare
            vikt vid.
          </note>
          <note>
            Jag ska börja med något som jag tagit upp i flera tidigare debatter,
            nämligen decentraliseringen av beslut. Ana Maria Narti har på
            ett mycket engagerat sätt pekat på ett sätt, nämligen att ha flera
            finansiärer av kulturen - finansiärer som kan se med olika ögon,
            vilket är väldigt viktigt för mångfalden. En sådan finansiär finns
            i dag, och det är Stiftelsen framtidens kultur, även om vi tycker
            att syftet och deras självständighet har naggats i kanten och
            vill att detta ska återställas. Det kan man bl.a. göra genom att
            ta bort personunioner.
          </note>
          <note>
            Men det handlar också om att öka tilliten till kulturhuvudmän
            utanför huvudstaden. Då handlar det framför allt om regionerna,
            landstingen. Jag blev något skakad när jag läste regeringens förslag
            om regional samverkan och statlig länsförvaltning och fann att
            man inte bara ville stoppa en utveckling mot ökat regionalt självstyre.
            Man ville också tydligt markera sin inställning beträffande kulturen.
          </note>
          <note>
            Jag vet sedan tidigare att kulturministern är en motståndare
            av hög rang till beslut utanför Kulturdepartementet och Statens
            kulturråd. Det är möjligen bara konstnärsgarantierna som man vill
            avbörda sig när det bränner till. Men man går så långt att man
            föreslår att - och jag ska återge vad som står i propositionen
            - den i försöksverksamheten ingående uppgiften att besluta om
            fördelning av kulturbidrag ska återföras till Statens kulturråd
            när försöksverksamheten upphör. Det översteg t.o.m. min fantasi
            att det skulle stå så.
          </note>
          <note>
            Jag hoppas att den propositionen skjuts i sank. Ett och annat
            skott, har jag förstått, har redan träffat.
          </note>
          <note>
            Åke Gustavsson sade här tidigare att en socialdemokratisk kulturpolitik
            ska stimulera, inte reglera -
          </note>
          <note>
            om jag hörde rätt - även på regional nivå. Jag förstår inte hur
            det går ihop med den liggande propositionen om regionerna.
          </note>
          <note>
            Folkpartiets förslag är att öka tilliten till de regionala organen
            och utöka möjligheterna för alla landsting, regioner till ökat
            självstyre, även inom kulturens område. De har under många år
            visat att de kan ta ansvar. Om någon skulle underlåta att göra
            det, både tror och hoppas jag att opinionen tydligt säger ifrån
            och därmed också väljarna.
          </note>
          <note>
            Jag kan naturligtvis inte låta bli, fru talman, att också ta
            upp turerna kring Göteborgsoperan. Utskottet var ju där på studiebesök
            i våras. I pressen dagen efter kunde vi läsa att Åke Gustavsson
            lovade högre bidrag. I Göteborgs-Posten stod det: "Jag utgår från
            att det i höstens budgetproposition skall finnas med statliga
            pengar till Göteborgsoperan och jag kommer helhjärtat att arbeta
            för att så blir fallet, säger Åke
          </note>
          <note>
            Gustavsson."
          </note>
          <note>
            Det var därför med stor förväntan som jag såg fram emot budgetpropositionen.
            Jag har ju också varit så engagerad i frågan. Det är klart att
            när jag hade en så stor förväntan, blev ju besvikelsen desto större
            när jag fann att det blev så lite.
          </note>
          <note>
            Jag ska läsa ur propositionen: Göteborgsoperan behöver förnya
            tekniken och bygga om vissa scenutrymmen i operahuset. Man fick
            då ett särskilt investeringsstöd på 2,5 miljoner för upprustningsåtgärder.
          </note>
          <note>
            Det var allt!
          </note>
          <note>
            T.o.m. Åke Gustavsson insåg att det här var i magraste laget
            och skrev en motion i ämnet där han påtalade att Göteborgsoperan
            skulle inkluderas i texten under regeringens övervägande under
            anslaget till regional musikverksamhet, och det var naturligtvis
            bra. Jag ska också ge regeringen en eloge för att anslaget till
            den regionala musikverksamheten ökats med 20 miljoner.
          </note>
          <note>
            Från vår sida har vi i flera år påtalat behovet av en ökning
            både till musiken i allmänhet och till Göteborgsoperan i synnerhet.
            Men vi tyckte inte att den skrivning som Åke Gustavsson föreslog
            räckte utan har riktat anslagsökningen för driften med 5 miljoner
            kronor för nästa verksamhetsår, och det är utöver anslaget till
            regional musikverksamhet.
          </note>
          <note>
            Nu antydde Åke Gustavsson ytterligare några kronor ur det anslaget,
            och det är väl inget fel i det.
          </note>
          <note>
            Jag måste ju säga att jag gärna hade sett ytterligare korrigeringar
            från Åke Gustavssons sida i motionsform i förhållande till regeringens
            proposition. Men det är bra att man reagerar och att utskottet
            tog en annan ställning än vad regeringen har gjort tidigare.
          </note>
          <note>
            En annan punkt där man inte har ändrat sig gäller form och design.
            I november 1999 kom det ett delbetänkande, Mötesplats för form
            och design, och i september 2000 ett slutbetänkande, Statens insatser
            för form och design. Båda mynnade ut i att mötesplatsen skulle
            förläggas till Stockholm. I Folkpartiets kulturmotion förra året
            föreslog vi att den skulle placeras i Göteborg och till Röhsska
            museet. Det är en institution som sedan 1997 har ett nätverksansvar
            inom form- och konsthantverksområdet.
          </note>
          <note>
            Jag har, fru talman, förståelse för att det inte är lätt att
            flytta befintliga statliga institutioner utanför
          </note>
          <note>
            Stockholm, även om det har gått i något enstaka fall.
          </note>
          <note>
            Men jag kan inte förstå varför det inte ska gå att använda sig
            av en institution som redan har uppdrag inom området och som skulle
            fungera utomordentligt väl i sammanhanget när det är fråga om
            en ny verksamhet. Jag anser därmed att mötesplatsen för form och
            design skulle placeras i Göteborg. Med dagens kommunikationer
            kan det inte vara nödvändigt att all kultur med nationell prägel
            ska finnas i huvudstaden.
          </note>
          <note>
            Jag vet inte riktigt vad detta med armlängds avstånd, som kulturministern
            tog upp, innebär. Jag tror att hon har alldeles för korta armar
            och för stark hand, för hon vill ha alla institutioner av nationell
            karaktär på mycket nära håll.
          </note>
          <note>
            En annan viktig del som har tagits upp i debatten här i dag -
            även om jag inte suttit i kammaren har jag följt den mycket noga
            - är de fria teatergrupperna. Vi har i vårt budgetförslag begärt
            en rejäl ökning av anslaget till dem utöver den ökning som regeringen
            föreslår. Det här är viktigt för att öka deras möjligheter att
            finnas också utanför storstadsområdena.
          </note>
          <note>
            Ett antal fria teatergrupper får i dag bidrag. Jag har siffror
            från förra året, och jag tror att det var 19
          </note>
          <note>
            teatergrupper i Stockholm, 3 i Göteborg, 1 i Malmö och ytterligare
            några få som fick bidrag. Det är alltså en väldigt koncentration
            till storstadsområdena. Vi ser det ytterligare anslag vi föreslår
            som ett steg i strävan att grupper ska kunna arbeta även utanför
            de områdena.
          </note>
          <note>
            De ska likaså kunna arbeta i enlighet med de arbetsrättsliga
            intentioner vi har. De ska inte behöva repetera i smyg samtidigt
            som de uppbär a-kassa. De fria grupperna är viktiga också därför
            att de experimenterar med teaterformen och ofta når en ung publik.
          </note>
          <note>
            Vi inleder vår motion med de kulturpolitiska målen, som vi vill
            ändra. När jag läser reservationerna ser jag att det är tre eller
            eventuellt fyra partier som i praktiken vill ändra på dem. Det
            är dels vi, med vårt förslag, dels Miljöpartiet, som vill ha ytterligare
            ett mål, dels moderaterna, som framhåller att en ny tid kräver
            en ny kulturpolitik. Även Centern gör antydningar. I reservation
            7 står det att vi måste få en diskussion kring hur den nationella
            kulturpolitiken kan anpassas till vår föränderliga omvärld. Man
            vill ha en utredning om den statligt stödda kulturen. Det är den
            vi diskuterar här.
          </note>
          <note>
            Mot bakgrund av detta, och även om våra förslag går åt olika
            håll, börjar det kanske närma sig en tidpunkt när det åter är
            dags att se över målen.
          </note>
          <note>
            Jag ska inte närmare gå in på våra förslag, som jag presenterade
            noggrant i förra årets tal - det berömda
          </note>
          <note>
            - men det jag tog upp då gäller fortfarande.
          </note>
          <note>
            Slutligen, fru talman, vill jag när det gäller idrotten och folkrörelserna
            säga att vi alla är överens om att folkrörelserna har stor betydelse
            i samhället. Sedan kan man alltid diskutera nivåer och inriktningar.
          </note>
          <note>
            Vi i Folkpartiet vill i denna motion ha ett ökat anslag till
            idrotten, och vi vill att en del av det ökade anslaget ska användas
            till dopningsbekämpning.
          </note>
          <note>
            Vi har i höst tyvärr fått ytterligare ett antal fall inom svensk
            idrott som understryker vikten av denna verksamhet. Jag vet att
            svensk idrotts ledning både är ledsen och bekymrad över det som
            händer. Trots ivriga insatser händer detta. Vår uppfattning är
            att man behöver ytterligare stöd i sin kamp.
          </note>
          <note>
            Det finns ytterligare ett antal punkter i vårt budgetförslag
            där vi har andra uppfattningar än majoriteten, men jag avstår
            från att precisera mig. Jag hänvisar till det särskilda yttrandet.
          </note>
          <note>
            Sammanfattningsvis vill jag, liksom Ana Maria
          </note>
          <note>
            Narti, yrka bifall till reservationerna 1 och 12. Jag står givetvis
            bakom övriga reservationer från Folkpartiet, men avstår från att
            yrka bifall till dem.
          </note>
          <note type="speaker">
            Anf. 82 ÅKE GUSTAVSSON (s) replik:
          </note>
          <note>
            Fru talman! Jag ska ta upp frågan om Göteborgsoperan en gång
            till. Jag markerade mycket tydlig i mitt anförande vad det innebär
            ur utskottets synpunkt. Sedan uttryckte jag min personliga synpunkt
            och sade att jag inte har någonting emot det om Kulturrådet finner
            det möjligt inom ramen för det kraftigt höjda anslaget för regionala
            satsningar.
          </note>
          <note>
            Jag står självklart för varje ord som jag har sagt i dessa sammanhang
            och för vad som har skrivits i olika tidningar. Jag tycker också
            att det har fullföljts på ett bra sätt. Möjligen kan man beklaga
            att det inte var med i budgetpropositionen.
          </note>
          <note>
            Jag tar ansvar för Socialdemokraternas agerande i kulturutskottet.
            Ur den synpunkten tycker jag att vi har agerat riktigt och följt
            den linje som vi har haft i denna fråga.
          </note>
          <note type="speaker">
            Anf. 83 LENNART KOLLMATS (fp) replik:
          </note>
          <note>
            Fru talman! Jag har inte så mycket att säga om det mer än att
            Åke Gustavsson och jag har haft ett meningsutbyte i artiklar i
            Göteborgs-Posten. Jag försökte svara på Åke Gustavssons sista
            artikel, men jag fick inte in svaret. Jag tog där upp att jag
            tycker att det han gjort är väldigt bra, och jag gav honom beröm.
            Vi utbyter någon form av beröm.
          </note>
          <note>
            Det är bra om även Åke Gustavsson, som ansvarig för socialdemokratisk
            politik i utskottet, har närmare kontakt med departementet, så
            att han inte behöver skriva så många motioner.
          </note>
          <note type="speaker">
            Anf. 84 ANNIKA NILSSON (s):
          </note>
          <note>
            Fru talman! Det område som jag ska beröra i mitt anförande är
            museiområdet. Jag vill börja med att säga så här: Ju mer jag sysslar
            med museifrågor, desto mer fascinerad blir jag av den unika och
            rika verksamhet som finns på museerna runtom i vårt land. Det
            är just så att vi har museiverksamhet i alla delar av vårt land.
            Det finns centrala, regionala och kommunala museer, som kompletteras
            av bl.a. hembygds- och arbetslivsmuseer. Många människor är djupt
            engagerade i just sitt museum. Det visar sig både genom att människor
            själva driver verksamheten och genom att så många vänföreningar
            är knutna till museerna.
          </note>
          <note>
            Museerna är vårt gemensamma minne. Deras uppgift är bl.a. att
            samla in, bevara och levandegöra föremål och andra vittnesbörd.
            De hjälper oss att förstå det samhälle vi lever i i dag med utgångspunkt
            i vår historia. Därför är det viktigt att det i museernas verksamhet
            även finns koppling till det dagsaktuella och till den värld vi
            lever i just nu.
          </note>
          <note>
            Att man kan göra denna koppling från dåtid till nutid är museernas
            styrka, men det är också viktigt att våga provocera och våga ställa
            problem på sin spets.
          </note>
          <note>
            Det är min vision att museerna ska vara en plats för kunskap
            och kompetens, men också för debatt och diskussion.
          </note>
          <note>
            Våra museer står inför både problem och utmaningar. Vi vet att
            många av våra centrala museers ekonomiska situation varit ansträngd.
            Orsakerna till detta är många, men vi gör nu i budgeten en rejäl
            satsning. Flera av museerna får tillskott, och vi satsar även
            17 miljoner kronor på de regionala museerna.
          </note>
          <note>
            Detta kommer att innebära att utvecklingsarbetet stärks och att
            museerna får möjlighet att arbeta med viktiga framtidsfrågor.
            Ett sådant projekt är det försök som Historiska museet gör med
            fri entré. Museet har redan vid två tillfällen haft försök med
            fri entré, och man har kunnat se att fler personer och framför
            allt personer som annars inte brukar komma till museet har kommit.
            Nu får de möjlighet att göra fler försök.
          </note>
          <note>
            I betänkandet gör riksdagen ett tillkännagivande angående Naturhistoriska
            riksmuseet. Jag vill börja med att säga att jag delar den oro
            beträffande främst föremålens säkerhet som kommit till uttryck
            både i motioner och i diskussionerna i utskottet. Det gäller även
            den arbetsmiljö som råder i delar av museets lokaler.
          </note>
          <note>
            I en skrivelse från Naturhistoriska riksmuseet till
          </note>
          <note>
            Kulturdepartementet framhölls behovet av nya magasinslokaler.
            Museet och Fastighetsverket har gjort en förstudie av behovet
            av och möjligheterna att anlägga ett bergrumsmagasin i anslutning
            till museet.
          </note>
          <note>
            I budbetpropositionen framgår att regeringen avser att göra en
            översyn av Naturhistoriska riksmuseets magasinbehov. Det skjuts
            även till extra resurser för att man ska kunna åstadkomma en förbättrad
            förvaring.
          </note>
          <note>
            Både jag och utskottet välkomnar översynen och förutsätter att
            den görs i nära samarbete med museet.
          </note>
          <note>
            Det är viktigt att man prövar olika förslag till utformning och
            lokalisering av framtida magasin med utgångspunkt i det förslag
            som museet och Fastighetsverket har arbetat fram.
          </note>
          <note>
            För mig är det viktigt att vi får en lösning som är långsiktig.
            Vi i utskottet är överens om att låta regeringen komma tillbaka
            till riksdagen under innevarande riksmöte med en redovisning av
            översynen och förslag till åtgärder. Jag tycker att det är glädjande
            att vi är eniga i utskottet i denna fråga.
          </note>
          <note>
            En fråga som till viss del hör samman med den tidigare är frågan
            om säkerheten på våra museer. Kulturrådet har skrivit en rapport
            där man föreslår en strategi för museisäkerhet, vilken presenterades
            för någon vecka sedan. Vi utgår ifrån att regeringen nu vidtar
            de åtgärder som är nödvändiga för att säkra våra unika samlingar
            på museerna.
          </note>
          <note>
            Fru talman! I budgeten presenterades en satsning på de regionala
            museerna. Anslaget ökas med 17
          </note>
          <note>
            miljoner kronor. Våra länsmuseer spelar en viktig roll i det
            regionala kulturarbetet, både när det gäller kulturmiljövården
            och när det handlar om att utveckla museipedagogiken. Förra året
            satsades det resurser för att man just skulle utveckla denna verksamhet.
            Vi vet att många inte söker sig till kultur. Undersökningar av
            LO visade att LO-medlemmar är minst aktiva medan SACO-medlemmar
            är mest aktiva. Detta gäller även deras barn. Ska vi bryta denna
            utveckling är det viktigt att vi får nya grupper att söka sig
            till museerna. Då spelar museipedagogiken en nyckelroll.
          </note>
          <note>
            Med de satsningar som gjordes förra året och i årets budget ger
            vi reella möjligheter för de regionala museerna att utveckla sin
            verksamhet, en verksamhet som finns i hela landet.
          </note>
          <note>
            Fru talman! Sedan jag kom in i riksdagen har jag varje år debatterat
            om Arbetets museum i Norrköping. Moderaterna väljer att varje
            år i sin budgetmotion föreslå en borttagning av stödet till detta
            museum. Arbetets museum har en unik verksamhet och jobbar på ett
            förändrat sätt inom museisektorn. Det tycker både jag och utskottet
            är viktigt. Därför kan jag inte mer än beklaga att moderaterna
            år efter år väljer att blunda för denna verksamhet.
          </note>
          <note>
            Avslutningsvis vill jag säga att jag, när jag besöker våra museer,
            blir både imponerad och stolt, imponerad av all den kompetens
            som finns och stolt över den fantastiska verksamhet som bedrivs.
            Själv vet jag att jag, när jag stiger innanför dörrarna, kommer
            att möta människor, händelser och upplevelser som jag tidigare
            inte mött. Jag kommer att berika mitt liv och öka min egen kunskap.
            Jag lär mig nya saker, får se skeenden med andra ögon. Jag växer
            som människa, och det vill jag att fler ska göra. Därför är det
            viktigt att öppna dörrarna för fler människor och vidga utvecklingsarbetet.
          </note>
          <note>
            Därmed vill jag yrka bifall till förslaget i betänkandet.
          </note>
          <note type="speaker">
            Anf. 85 BIRGITTA SELLÉN (c) replik:
          </note>
          <note>
            Fru talman! Jag håller med Annika Nilsson om att det är väldigt
            bra när museerna inför fria entréer. Det gynnar framför allt skolorna,
            som har dålig ekonomi.
          </note>
          <note>
            De kan gå dit och ha studier osv. Så det tycker jag är oerhört
            bra.
          </note>
          <note>
            I dag har vi pratat väldigt lite om museer med nationellt ansvar.
            Det kanske beror på att det gamla försvinner och att vi står inför
            det nya. Då undrar jag om Annika Nilsson, om socialdemokraterna
            sitter kvar i maktens korridorer efter valet 2002, kommer att
            verka för att vi kommer att få fler och nya nationella uppdrag.
            Annika Nilsson gjorde i fjol vissa antydningar om att det fanns
            goda möjligheter. Jag vill bara kolla upp hur läget är.
          </note>
          <note>
            Det är också bra med de miljoner som har kommit till länsmuseerna
            i år. De hjälper, men de löser knappast problemen helt och hållet.
            Därför undrar jag om
          </note>
          <note>
            Annika Nilsson är redo att ställa upp på att man gör en ordentlig
            översyn av vilka problem som verkligen finns i länsmuseerna i
            dag.
          </note>
          <note type="speaker">
            Anf. 86 ANNIKA NILSSON (s) replik:
          </note>
          <note>
            Fru talman! När det gäller de nationella uppdragen står vi inför
            en omprövning inför nästa år. Jag vill inte här och nu låsa fast
            mig vid att det ska bli fler eller att vi ska ha några nya områden.
            Jag tycker att nationella uppdrag ska vara exklusiva. Jag tycker
            att de ska stimulera till ett utvecklingsarbete. För mig är det
            viktigt. Därför vill jag inte i dagsläget låsa mig fast vid hur
            de ska se ut inför nästa år.
          </note>
          <note>
            När det gäller länsmuseerna finns det naturligtvis behov av ännu
            mer resurser - det finns det inom nästan alla kultursektorer.
            Jag tror att de pengar som vi har tillfört förra året och i år
            leder till ett utvecklingsarbete. Jag förutsätter att man både
            i Länsmuseernas samarbetsråd och i Kulturrådet arbetar med hur
            man ska kunna utveckla verksamheten ytterligare. Jag är inte beredd
            att säga att vi här ska ta det initiativet.
          </note>
          <note type="speaker">
            Anf. 87 BIRGITTA SELLÉN (c) replik:
          </note>
          <note>
            Fru talman! Jag tror att alla som söker för att få nationella
            uppdrag anser sig vara exklusiva och är nog också det, de som
            finns nu och de som vi funderar på för framtiden.
          </note>
          <note>
            Jag skulle vilja utveckla en fråga till när det gäller museerna
            och samarbete, som jag tycker är väldigt bra. Det skulle vara
            intressant att höra Annika Nilssons funderingar kring om vi kan
            få till ett filmarkiv, förhoppningsvis i Grängesberg. Hur ser
            Annika Nilsson på att man då ska vidareutveckla det så att man
            har ett gott samarbete med bibliotek och museer?
          </note>
          <note type="speaker">
            Anf. 88 ANNIKA NILSSON (s) replik:
          </note>
          <note>
            Fru talman! Jag tycker att det är viktigt att man samarbetar
            mellan de olika sektorerna. Det är klart att det finns behov.
            Jag kan på rak arm börja leta i minnet. Jag tror att vi har gett
            ett tillkännagivande när det gäller samarbetet mellan arkiv, bibliotek
            och museer.
          </note>
          <note>
            Jag är inte beredd - och det har vi inte varit - att här och
            nu ta ställning till om det ska bli ett nationellt filmarkiv och
            om det i så fall ska ligga i Grängesberg.
          </note>
          <note>
            Däremot kan jag säga att jag tror att de här tre institutionerna
            har möjlighet att berika verksamheten. Det tycker jag borde utvecklas
            ännu mer. Jag vet också att man jobbar väldigt intensivt med det
            mellan de olika organisationerna.
          </note>
          <note type="speaker">
            Anf. 89 DAN KIHLSTRÖM (kd) replik:
          </note>
          <note>
            Fru talman! Jag hade också tänkt fråga lite grann om ABM-samarbetet,
            men det har ju Annika Nilsson nu tagit upp.
          </note>
          <note>
            Vi är mitt uppe i en debatt om budgetpropositionen. Jag har stor
            respekt för att Annika Nilsson inte talade om ungdomsfrågorna
            i sitt inlägg, men jag har ändå en fråga på det området. Jag tror
            att Annika också hörde min fråga. Den gäller ungdomsorganisationer.
            Jag vill passa på att fråga lite grann, eftersom jag vet att Annika
            Nilsson är sakkunnig på det området.
          </note>
          <note>
            Vi har i dagens betänkande tre reservationer från tre partier
            när det gäller generationsövergripande ungdomsorganisationer.
            Kritik framförs just på det här området. Det skulle vara intressant
            att höra vad
          </note>
          <note>
            Annika Nilsson har för tankar och synpunkter kring det. Kan regeringen
            och också Ungdomsstyrelsen få dra slutsatser av detta i det kommande
            arbetet? Det finns ju ändå tid fram till 2003 för att titta en
            vända till på statsbidragen till ungdomsorganisationer.
          </note>
          <note type="speaker">
            Anf. 90 ANNIKA NILSSON (s) replik:
          </note>
          <note>
            Fru talman! Jag valde medvetet att enbart prata om museer. Det
            var det som jag hade tänkt göra från början, men jag svarar så
            gärna även på ungdomsfrågor.
          </note>
          <note>
            När det gäller det nya statsbidraget har det från vår sida varit
            viktigt att inte några organisationer som i dag får bidrag ska
            stängas ute. Det ska finnas möjlighet för dem som har varit inne
            i systemet att även i fortsättningen vara en del av systemet.
            Därför tycker jag att det är bra att man slår fast att dispensmöjligheten
            ska finnas kvar.
          </note>
          <note>
            Jag har också noterat att inga andra partier i den här riksdagen
            föreslår att man ska ha ytterligare medel på anslaget till nationell
            och internationell ungdomsverksamhet. Däremot är det enbart moderaterna
            som föreslår en kraftig neddragning.
          </note>
          <note>
            Jag har alltså ställt mig lite tveksam till att man ska öppna
            bidraget för ytterligare nya organisationer.
          </note>
          <note>
            Däremot har regeringen avsatt två miljoner kronor av
          </note>
          <note>
            Allmänna arvsfondens pengar till generationsövergripande verksamhet.
          </note>
          <note>
            Vi får väl se vad som händer. Jag är inte beredd att med de resurser
            som vi har i dag vidga begreppet för de organisationer som får
            bidrag, men jag utesluter inte att man i framtiden gör någonting
            mer permanent för generationsövergripande verksamhet. Men det
            gäller inte i det förslag som ligger i dag, utan då får man välja
            att göra det i någon annan form.
          </note>
          <note type="speaker">
            Anf. 91 DAN KIHLSTRÖM (kd) replik:
          </note>
          <note>
            Fru talman! Jag tycker på ett sätt att det är lite synd när man
            ändå under ett antal år har arbetat just med ett nytt bidragssystem
            för ungdomsorganisationerna. Vi har ju diskuterat det ett antal
            gånger här i riksdagen, både i utskottet och här i kammaren.
          </note>
          <note>
            Jag tycker att det är väldigt viktigt att staten ska vara stödjande,
            inte styrande. Det tycker jag kanske att man är till viss del
            när man går in här. De generationsövergripande ungdomsorganisationerna
            - de är inte så väldigt många, utan vi kan greppa dem - hamnar
            liksom lite vid sidan om. De får möjlighet till en dispens, som
            det heter. Men när jag läser det får jag känslan av att de är
            lite vid sidan om men att de ändå ska finnas med på något sätt.
          </note>
          <note>
            Skulle det ändå inte vara möjligt att få in också dessa organisationer,
            som ofta har ett mycket omfattande barn- och ungdomsarbete men
            som själva har valt en annan form än vad Ungdomsstyrelsen nu har
            kommit fram till, i det ordinarie regelsystemet så att man kommer
            bort från den här dispensdelen i reglerna?
          </note>
          <note type="speaker">
            Anf. 92 ANNIKA NILSSON (s) replik:
          </note>
          <note>
            Fru talman! Problemet är var vi drar gränsen när det handlar
            om generationsövergripande verksamhet.
          </note>
          <note>
            Om vi drar gränsen som i budgetpropositionen, att det är de organisationer
            som har varit inne i systemet som också i fortsättningen ska få
            söka dispens, har man en avgränsning, och då är de naturligtvis
            också lätta att överblicka. Men om vi allmänt ska öppna vårt stöd
            till nationell och internationell ungdomsverksamhet till att handla
            om all generationsövergripande verksamhet finns det faktiskt ett
            problem med var man drar gränsen. Därför har det varit viktigt
            för mig att inte öppna det här och släppa in annan verksamhet
            än vad som var tänkt från början.
          </note>
          <note>
            Vi får väl se vad som händer. Nu har regeringen avsatt två miljoner
            av Arvsfondens pengar, och jag hoppas att det faktiskt kan stimulera
            ett nyskapande på det generationsövergripande området. Men jag
            är inte beredd att öppna systemet för all form av generationsövergripande
            verksamhet.
          </note>
          <note type="speaker">
            Anf. 93 LENNART FRIDÉN (m) replik:
          </note>
          <note>
            Fru talman! Svenska museiföreningens ordförande stod här och
            talade, som sig bör, väldigt varmt för museer, om hur man växer
            som människa när man går in i ett museum - det är tur att det
            inte gäller fysiskt, för då skulle jag aldrig våga gå in i museer
            mer. Men så undrade jag: När kommer angreppet på moderaterna?
            Varje socialdemokrat med självaktning måste självfallet ha en
            liten sådan med. Och så kom den, i samband med detta med Arbetets
            museum.
          </note>
          <note>
            Vi har ju en gång kunnat slå fast att det var ett undantag att
            Arbetets museum fick ett anslag. Vi har tidigare varit överens
            om att de som startar en verksamhet också ska vara beredda att
            svara för dess fortsatta överlevnad, i synnerhet om det redan
            finns sådan verksamhet på andra museer och i andra utställningssammanhang
            som ett sådant museum presenterar. Och så är det ju faktiskt med
            Arbetets museum.
          </note>
          <note>
            Varje år dyker det upp ansökningar från andra museer och andra
            samlingar. Jag kommer ihåg när
          </note>
          <note>
            TAM, Tjänstemannarörelsens arkiv och museum, fick nej av samma
            skäl. Då kan man fråga sig: Varför gör vi det här undantaget?
          </note>
          <note>
            Nu är vi konsekventa och säger nej därför att vi håller på den
            här linjen. Man inte kan inte undandra sig misstanken att detta
            beror på att en del av dem som startade det här museet står Annika
            Nilssons parti väldigt nära. Det är alltså det jag misstänker
            är fallet. Men vore vi konsekventa skulle även Annika
          </note>
          <note>
            Nilsson säga nej till det här anslaget, på samma sätt som vi
            har sagt nej till många andra museer som har dykt upp och bett
            att få statligt bidrag.
          </note>
          <note type="speaker">
            Anf. 94 ANNIKA NILSSON (s) replik:
          </note>
          <note>
            Fru talman! När det handlar om Arbetets museum tyckte jag ändå
            att jag var lite mildare i tonen än vad jag varit de tidigare
            åren. Jag bara beklagade detta.
          </note>
          <note>
            Vi har uppfattningen att Arbetets museum har en unik verksamhet,
            en speciell verksamhet som inte finns på andra museer och därför
            är en statlig och en nationell angelägenhet. Det är vår uppfattning;
            den står vi fast vid och har så gjort under alla år.
          </note>
          <note>
            Under de år som har gått sedan museet fick sitt statliga stöd
            tycker jag också att man har visat på den här unika verksamheten.
            Det är synd att inte moderaterna är villiga att se den verksamheten.
          </note>
          <note type="speaker">
            Anf. 95 LENNART FRIDÉN (m) replik:
          </note>
          <note>
            Fru talman! Det är faktiskt det som många av oss har gjort. Jag
            har varit där många gånger, och jag har ännu inte sett det där
            speciellt unika. Jag kan lika gärna åka till textilmuseet i Rydal,
            som har haft samma typ av utställningar som man haft på Arbetets
            museum.
          </note>
          <note>
            Jag har också rest runt i landet under de tolv år jag satt inte
            ordförande men väl i Svenska museiföreningens styrelse och har
            sett de flesta av dessa museisamlingar, både de som tillhör organisationen
            och de som är utanför. Jag tycker inte att det man gör är så förfärligt
            unikt. Det görs på många andra museer.
          </note>
          <note>
            Då skulle jag vilja veta: Vad är det, Annika Nilsson, som är
            så unikt med detta museum, bortsett från att det startats av de
            lokala fackföreningarna? Det är förresten inte heller unikt, för
            det finns också på andra orter.
          </note>
          <note type="speaker">
            Anf. 96 ANNIKA NILSSON (s) replik:
          </note>
          <note>
            Fru talman! Man kan konstatera att vi gör olika bedömningar.
            Jag har också varit runt och besökt massor av museer och verksamheter,
            och det drivs bra och fantastisk verksamhet på praktiskt taget
            alla museer runtom i vårt land. Men det gäller från statens sida
            att se: Är det något museum som jobbar på ett annat sätt och kanske
            ser sin verksamhet på ett annat sätt än vad som gjorts tidigare?
            Det har varit vår uppfattning att Arbetets museum gjort just detta.
            Man har jobbat gentemot organisationer, människor och utställare
            på ett annat sätt än vad andra museer har gjort. Det var det som
            gjorde att man startade, och det är det som gör att vi tycker
            att museet är speciellt och därigenom ska ha statligt stöd.
          </note>
          <note>
            Men det är bara att konstatera: Jag och Lennart
          </note>
          <note>
            Fridén gör helt skilda bedömningar av den verksamheten.
          </note>
          <note type="speaker">
            Anf. 97 JAN BACKMAN (m):
          </note>
          <note>
            Fru talman! Jag kommer i detta anförande att komplettera den
            bild som Lennart Fridén och Anne-
          </note>
          <note>
            Katrine Dunker redan har gett av det moderata budgetalternativet
            och några av de politiska ställningstaganden som ligger bakom
            våra siffror. Jag kommer att koncentrera mig till tre områden.
          </note>
          <note>
            För det första gäller det kulturmiljö. Här vill jag uttrycka
            vår förvåning - som det heter numera, sedan
          </note>
          <note>
            Annika Nilsson har anlagt en vänlig ton - över att utskottsmajoriteten
            har plockat bort 10 miljoner kronor från anslaget Bidrag till
            kulturmiljövård. Utan att göra det till en vana kan jag meddela
            att vi på denna punkt delar regeringens bedömning.
          </note>
          <note>
            I budgetpropositionen står det: "Genom anslaget ges kulturmiljövården
            möjlighet att som kraftfull aktör och tillsammans med andra aktörer
            inom och utom kulturmiljösektorn, åstadkomma stor kulturmiljönytta
            med goda effekter." Där står också:
          </note>
          <note>
            "Kulturmiljöområdets bidragsgivning har inneburit att andra parter
            ofta bidrar med ekonomiska medel såsom arbetsmarknadsmedel, regionalekonomiska
            medel, EU-medel samt medel från andra centrala myndigheter, kommuner,
            markägare m.fl."
          </note>
          <note>
            Det är sådana anslag som vi moderater tycker ska prägla budgeten
            i större utsträckning, dvs. pengar som lockar fram andra pengar.
            Ett exempel på det är den kulturfond som Lennart Fridén tidigare
            beskrev som ett exempel på vår politik.
          </note>
          <note>
            Fru talman! För det andra vill jag också beröra detta med museer
            och utställningar. På det området har vi några reservationer som
            jag inte avser att yrka bifall till men ändå kort vill beröra.
          </note>
          <note>
            Först gäller det brandskyddet i museer och kulturhistoriskt värdefulla
            byggnader. När nu Kulturrådets strategi för förbättrad säkerhet
            vid museerna har färdigställts är det utomordentligt viktigt att
            regeringen har beredskap att fatta de nödvändiga besluten för
            att de föreslagna åtgärderna ska kunna genomföras. Det är troligt
            att även en fastighetsägare som Fastighetsverket kommer att bli
            inblandad. Förhoppningsvis kan man då svara upp mot behovet av
            relevanta åtgärder.
          </note>
          <note>
            Museistrukturen har länge varit ett av oss moderater omhuldat
            område. Ända sedan Museiutredningen lade fram sina förslag har
            vi efterlyst åtgärder från regeringen. I nuvarande virrvarr av
            centrala museer, ansvarsmuseer, museer med nationella uppdrag
            eller med nätverksansvar, museimyndigheter, myndighetsmuseer och
            stiftelsemuseer behöver det göras nya markeringar.
          </note>
          <note>
            En del i detta måste vara att myndigheten Riksantikvarieämbetet
            renodlas och frigörs från den verksamhet man bedriver t.ex. inom
            den arkeologiska uppdragsverksamheten. Riksdagens revisorer nyligen
            framlagda förslag Det nya Lantmäteriet
          </note>
          <note>
            (2001/02:RR10) skulle kunna tjäna som en utmärkt inspirationskälla
            även på det här området. Risken för att det uppstår dubbelkommando
            mellan Riksantikvarieämbetet och Kulturrådet måste också uppmärksammas
            av kulturministern. Att som regeringen anse att strukturproblemen
            löses genom magasinssamordning innebär bara att de verkliga problemen
            kvarstår och fortfarande väntar på sin lösning.
          </note>
          <note>
            När det gäller den arkeologiska uppdragsverksamheten, fru talman,
            har kulturministern i ett svar på en skriftlig fråga den 21 november
            meddelat att regeringen avser att komma med en första redovisning
            av sin analys och översyn i 2002 års vårproposition. Det finns
            uppenbara risker för att den långsamma handläggningen innebär
            att de alternativa lösningar som ännu i dag finns tillgängliga
            under tiden hinner upphöra att existera. Möjligen kan man misstänka
            att detta varit kulturministerns avsikt hela tiden.
          </note>
          <note>
            Jag vill bara till protokollet ta den text från s. 92 i betänkandet
            som Lennart Fridén åberopade när det gällde Arbetets museum. Där
            står ordagrant:
          </note>
          <note>
            "Utskottet hänvisar än en gång till att - när initiativ tas till
            nya museer - det är initiativtagarnas ansvar att investeringar
            och drift kan finansieras." Det borde väl en gång i världen också
            ha gällt initiativtagarna LO,
          </note>
          <note>
            TCO och KF. Man kanske kunde vända sig till Stiftelsen Framtidens
            kultur och söka bidrag för sin nyskapande verksamhet.
          </note>
          <note>
            För det tredje några ord om folkbildningen. Ja, vi har i vårt
            budgetförslag 1,2 miljarder lägre anslag till folkbildningen än
            utskottsmajoriteten. Av dem överförs 900 miljoner till utgiftsområde
            16. Det motiverar vi med att vi anser att folkhögskolorna i sin
            verksamhet alltmer kommit att närma sig annan vuxenutbildning.
            Man har vissa yrkesförberedande utbildningar, till fritidspedagoger
            och annat. Man har studiemedelsberättigade kurser osv. Anknytningen
            till den fria och frivilliga folkbildningen har därigenom minskat.
          </note>
          <note>
            Kvar på det här anslaget finns då enligt vårt förslag 1 322 000
            000 kr som ska fördelas bland studieförbunden. Det är ungefär
            samma storleksordning som i Folkbildningsrådets preliminära statsbidragsfördelning
            för 2002, i synnerhet om vi räknar med att studieförbunden t.ex.
            kan få en rimlig andel av den kommunala vuxenutbildningen som
            uppdragsutbildning.
          </note>
          <note>
            Det nya i vår politik för folkbildningen är att vi vill ge Gerd
            Engman, som av regeringen utsetts att utvärdera folkbildningen,
            ytterligare ett uppdrag, nämligen att se efter vilka samordningsvinster
            man kan uppnå genom att samordna folkbildning och amatörkultur.
            Vi vet redan att många körer, orkestrar och amatörteatergrupper
            samarbetar med studieförbunden. Vi vet också att många kulturaktiviteter
            genomförs med ett studieförbund som arrangör. Vi anser att en
            fördjupad genomlysning av dessa samband skulle kunna leda fram
            till att vi, liksom Danmark har gjort i Dansk Folkeoplysnings
            Samråd, kunde samla studieförbund och amatörorganisationer under
            en hatt. Inte minst kommuner och landsting skulle nog som bidragsgivare
            få hjälp av en gemensam handläggning. Jag har uppfattat att kulturministern
            också ser fördelar med att amatörkulturen knyts närmare Kulturdepartementet.
          </note>
          <note>
            Fru talman! Jag har inga ytterligare yrkanden utöver dem som
            Lennart Fridén redan har framställt.
          </note>
          <note type="speaker">
            Anf. 98 ÅKE GUSTAVSSON (s) replik:
          </note>
          <note>
            Fru talman! Det finns inte mycket mer att gräla om när det gäller
            folkbildningen. Jag bara konstaterar att det är en kraftig nedskärning
            som moderaterna vill göra. Det är följdriktigt. Så här har man
            gjort år efter år. Jag tycker att det är viktigt att alla är medvetna
            om att det är en negativ attityd man intar till såväl folkhögskolor
            som studieförbund.
          </note>
          <note>
            När det gäller folkhögskolorna hänvisar Jan
          </note>
          <note>
            Backman till att de har kommit att närma sig komvux alltmer.
            Det är inte helt korrekt. Det är faktiskt på det sättet att de
            folkrörelsedrivna folkhögskolorna i allt högre grad sysslar med
            sin kärna, nämligen det som deras ägare är intresserad av. De
            bygger alltså på den mer idémässiga övertygelsen.
          </note>
          <note>
            Det är dessutom fler folkhögskolor som har kommit in i systemet.
            Det innebär att när man har ett redan ansträngt anslag med fler
            folkhögskolor vill moderaterna också skära där. Det tycker jag
            ärligt talat är en direkt negativ attityd till hela folkbildningen.
            Men det får stå för moderaterna.
          </note>
          <note type="speaker">
            Anf. 99 JAN BACKMAN (m) replik:
          </note>
          <note>
            Fru talman! Det tillförs samma belopp på utbildningsområdets
            utgiftsområde 16 som vi nu drar bort från utgiftsområde 17, nämligen
            900 miljoner. Det är vad grundanslaget till folkhögskolorna kostar
            i dag i bidrag från staten.
          </note>
          <note>
            Det är vår tanke att bedömningen av folkhögskolornas bidragsbehov
            ska kunna göras gemensamt med annan vuxenutbildning i kommunal
            regi eller i andras regi. Då menar vi att de hör bättre hemma
            under utbildningsutskottet. Det är för övrigt så att de redan
            finns på Utbildningsdepartementet.
          </note>
          <note type="speaker">
            Anf. 100 ÅKE GUSTAVSSON (s) replik:
          </note>
          <note>
            Fru talman! Jag bara konstaterar att ni av de 1,2
          </note>
          <note>
            miljarderna vill flytta över 900 miljoner kronor. Resterande
            300 miljoner vill ni dra bort.
          </note>
          <note type="speaker">
            Anf. 101 JAN BACKMAN (m) replik:
          </note>
          <note>
            Fru talman! Det är en besparing på studieförbunden. Den rör inte
            på något sätt folkhögskolorna.
          </note>
          <note type="speaker">
            Anf. 102 TASSO STAFILIDIS (v):
          </note>
          <note>
            Fru talman! När en teater läggs ned är det en förlust för Sverige.
            När danskonsten fortfarande inte tillåts utvecklas och expandera
            är det ett tydligt tecken på fattigdom, en ynkedom, men också
            ett bevis på bristande struktur och helhet i den nationella kulturpolitiken.
          </note>
          <note>
            Fru talman! Jag ska lyfta fram scenkonsten, teater- och dansfrågor
            för Vänsterpartiets räkning. Det är det mitt anförande kommer
            att handla om. I övrigt vill jag instämma i Charlotta Bjälkebrings
            och Peter Pedersens anföranden.
          </note>
          <note>
            Det är ingen hemlighet att Vänsterpartiet i förhandlingarna om
            kulturbudgeten hade prioriterat den fria scenkonsten högst. Vi
            har vetskapen om de fria dans- och teatergruppernas behov, den
            underfinansierade verksamheten och de urusla villkoren för de
            anställda. Vi har länge arbetat för att nå en lösning.
          </note>
          <note>
            När vi i Vänsterpartiet under tidigare debatter lyfte fram problematiken
            för de fria teater- och dansgrupperna var det ur de uppgifter
            vi själva inhämtade från verkligheten, från de scengolv där brinnande
            scenkonstnärer arbetar i sitt anletes svett och på sin egen bekostnad.
            Under lång tid har de subventionerat den scenkonst som vi alla
            i Sverige har kunnat uppleva.
          </note>
          <note>
            Det är ett mer sofistikerat sätt att säga det på, men vad det
            handlar om är att vi som ansvariga för den nationella kulturpolitiken
            utnyttjat den kreativa skaparkraft som konstnärer alltid presterar,
            oavsett om de får leva på brödsmulor eller dyrbara gräddbakelser.
          </note>
          <note>
            Fru talman! Inte förrän efter Ylva Gisléns rapport om situationen
            vid de fria teatergrupperna, som gjordes på uppdrag av Kulturrådet,
            tydliggjordes att behovet var akut och mycket större än vad de
            senaste årens budgetpropositioner har visat.
          </note>
          <note>
            Och vad är det då rapporten visar? Jo, att det i runda tal fattas
            närmare 70 miljoner kronor hos de fria teater- och dansgrupperna.
          </note>
          <note>
            Vad är det då vi har gjort? Jo, till slut blev det 20
          </note>
          <note>
            miljoner kronor efter budgetförhandlingarna. Efter
          </note>
          <note>
            Kulturrådets beslut i förra veckan fördelas de nu med drygt 14,5
            miljoner till teatergrupperna och 4 miljoner till dansgrupperna
            och koreograferna. Det fattas alltså fortfarande närmare 50 miljoner
            kronor för att nå en acceptabel miniminivå och i verkligheten
            värna mångfalden och yttrandefriheten.
          </note>
          <note>
            Från Vänsterpartiets sida, fru talman, ser vi det som en skuld
            till de fria teater- och dansgrupperna.
          </note>
          <note>
            Har staten en skuld ska den också betalas. Vi ser alltså, i likhet
            med det kulturministern sade tidigare, de 20 miljoner kronorna
            som en första insats för att under kommande mandatperiod komma
            tillbaka och lösa detta ekonomiska gissel. Vi i riksdagen måste
            faktiskt ta ansvar för att täcka underfinansieringen.
          </note>
          <note>
            Något som direkt urholkar hela frigruppsanslaget och som även
            tidigare nämnts är att det saknar en automatisk kostnadsuppräkning,
            en s.k. pris- och löneomräkning. Detta skulle man kunna säga också
            är grunden till de problem som grupperna står inför då anslaget
            till de enskilda grupperna i praktiken minskat från år till år
            då kostnadsökningarna inte kompenserats.
          </note>
          <note>
            Liknande problem finns ju även inom institutionerna, då kompensationen
            för löneökningar knappt täcker en tredjedel av de reella kostnaderna.
            Alltså urholkas hela anslaget även där.
          </note>
          <note>
            Fru talman! Jag skulle önska att anslaget till teater och dans
            kunde ha samma kostnadsutveckling som våra riksdagsledamotsarvoden.
          </note>
          <note>
            Ett stort problem med anslaget är att det byggs upp ett stort
            hål för uteblivna pensionsinbetalningar.
          </note>
          <note>
            Tyvärr kunde inte kulturministern svara på Charlotta
          </note>
          <note>
            Bjälkebrings fråga om detta tidigare. Men det är positivt att
            man har tillsatt en utredning från regeringens sida som ska se
            på just konstnärers socialförsäkringar.
          </note>
          <note>
            Men här menar vi att de retroaktiva pensionskostnaderna måste
            ligga på staten och inte på de enskilda grupperna. Grupperna ska
            självfallet ta sitt ansvar från det att deras anslag höjs, men
            ett retroaktivt ansvar är orimligt.
          </note>
          <note>
            Fru talman! Jag vill även ta upp de konsekvenser som nu gjort
            sig gällande och som vi tidigare varnat för. Det handlar givetvis
            om fördelningen av pengarna. Flera andra ledamöter har lyft upp
            den frågan i kammaren. Vi ser i grunden positivt på den analys
            som Kulturrådet presenterade under budgetberedningen. Det behövs
            en tydligare relation mellan beviljat bidrag och planerad verksamhet.
            Den hittills rådande synen har varit den rakt motsatta, då grupper
            tvingats genomföra projekt med kanske en femtedel av den faktiska
            kostnaden.
          </note>
          <note>
            Tala om att bli utnyttjad eller både nyttja och utnyttja! Problemet
            nu är att Kulturrådet bestämt sig för att gå hårt fram utan att
            egentligen föra en dialog med dem som drabbas och i synnerhet
            genomföra förändringen innan full kostnadstäckning existerar.
            Det fattas fortfarande 50 miljoner kronor. Men samma krav som
            skulle ställas med dessa 50 miljoner kronor i fickan ställs redan
            nu.
          </note>
          <note>
            Det ser vi i Vänsterpartiet som orimligt. Givetvis måste man
            börja fylla på de tomma och gapande fickorna för att äntligen
            påbörja saneringen av de usla ekonomiska och arbetsrättsliga villkoren.
            Men det ska inte ske genom att hota mångfalden och ytterst yttrandefriheten.
          </note>
          <note>
            Så här uttryckte sig Ingegärd Waaranperä i en analys i DN i onsdags,
            som tar upp samma sak som vi tidigare varnat för: "Att dra in
            eller frysa stödet till en döende grupp kan vara en välgärning,
            att göra det till en grupp som står i sin kreativa blomning är
            ett ingripande som i vissa fall kan liknas vid censur och nedläggningsbeslut.
            Därför är det viktigt att bidragspolitiken är känslig och avlyssnande:
            den ska i görligaste mån bekräfta en utveckling som redan har
            skett - inte styra den."
          </note>
          <note>
            Kulturrådet måste alltså se till helheten där de grupper som
            fått sina anslag sänkta kommer att hamna i en ännu mer problematisk
            och ohållbar situation än de redan befinner sig i. I synnerhet
            är detta inte tillfredsställande för Vänsterpartiet som har värnat
            detta och varit mest pådrivande i frågan om det ökande anslaget
            till de fria grupperna. Kulturrådet måste även här ta ansvar för
            de grupper som får sänkta anslag eller inga anslag alls. Det går
            inte, och är inte möjligt, att bara låta dem hamna i kylan.
          </note>
          <note>
            Fru talman! Det är en förlust för Sverige när en teater tvingas
            lägga ned verksamheten. Det är som att
          </note>
          <note>
            Sverige dör en smula.
          </note>
          <note>
            Jag kommer osökt in på Finska teatern. Det gör jag inte för att
            den är död, utan för att det bl.a. handlar om de nationella minoriteterna.
            Som bekant har
          </note>
          <note>
            Riksteatern haft uppdraget att ansvara för Finska teatern. Det
            är ett uppdrag som i praktiken går ut vid årsskiftet då ensembelns
            kontrakt går ut. I betänkandet föreslår kulturutskottets majoritet
            att ansvaret ska flyttas över till Kulturrådet, som nu också får
            ett större ansvar för att stödja de nationella minoriteternas
            språk och kultur.
          </note>
          <note>
            Det handlar då inte om att Kulturrådet plötsligt ska börja spela
            teater på finska utan om att finna lösningar på hur den fortsatta
            verksamheten för finskspråkig teater ska bedrivas. Rent budgettekniskt
            inryms den finskspråkiga teatern i kontot för de nationella minoriteterna.
            Men detta, fru talman, får inte innebära några inskränkningar
            för de övriga verksamheterna som t.ex. Tornedalsteaterns. Det
            nämnde även Åke Gustavsson tidigare. Vi kommer att följa utvecklingen
            på detta område och ser fram emot en lösning som tar till vara
            de nationella minoriteternas intressen så att de inte inskränks.
          </note>
          <note>
            Här blev jag lite frågande när kulturministern tidigare svarade
            på frågan om just den finskspråkiga teatern. Om man nu ska lita
            på det kulturministern sade - regeringen föreslog anslagsminskning
            i budgetpropositionen - innebär det att det finns pengar som följer
            den finskspråkiga teatern när nu ansvaret flyttas över till Kulturrådet.
            Om det är på det viset är det självfallet väldigt positivt. Då
            skulle inte den finskspråkiga teatern behöva hamna under anslagsposten
            som rymmer de nationella minoriteterna. Vi får väl hoppas att
            så är fallet. Kanske får vi ett svar längre fram. Ministern är
            inte här nu, ser jag.
          </note>
          <note>
            Vad gäller Tornedalsteatern specifikt har vi en reservation som
            lyfter upp Tornedalsteaterns utveckling med en målsättning på
            en utveckling till nationalscen.
          </note>
          <note>
            Fru talman! Scenkonstområdet är ett viktigt och livsnödvändigt
            konstnärligt uttryck. Det är också ett område med stort omfång,
            mångfald och med varierande organisation. Vänsterpartiet har valt
            att tydligt prioritera den fria scenkonsten i budgeten. Men det
            betyder inte att den övriga scenkonsten med våra nationalscener,
            de regionala och lokala scenkonstinstitutionerna är bortglömda.
            Tvärtom! Det finns ett stort behov inom hela scenkonstområdet.
            Precis som de fria grupperna har anslaget för institutionerna
            i viss mån urholkats när den reella kostnadsutvecklingen inte
            har kompenserats. Därför föreslås också i budgetpropositionen
            att anslaget ska öka med 20
          </note>
          <note>
            miljoner kronor, vilket vi ser som väldigt bra.
          </note>
          <note>
            Fru talman! Till skillnad från Moderaterna och
          </note>
          <note>
            Folkpartiet vill inte Vänsterpartiet lägga ned Riksteatern, eller
            som Folkpartiet föreslår lägga ned stora delar av Riksteaterns
            verksamhet. Vänsterpartiet ser
          </note>
          <note>
            Riksteaterns verksamhet som ytterst viktig. Därför tillförs Riksteatern
            1 miljon kronor samtidigt som den finskspråkiga teatern inte längre
            kommer att ligga under Riksteatern, där den tidigare har kostat
            2 miljoner kronor. Riksteatern är således en omistlig konstnärlig
            upplevelsefaktor med ansvar för hela Sverige.
          </note>
          <note>
            Fru talman! Det trängda ekonomiska läget på
          </note>
          <note>
            Operan får på inga villkor gå ut över Operabaletten.
          </note>
          <note>
            Därför får Operan ett tillskott på 6,5 miljoner. Men dansen är
            så mycket mer än Operabaletten. Det är bl.a. verksamheterna vid
            Dansens Hus, som för övrigt just nu bjuder på ett fyrverkeri av
            italiensk dans, vilket jag varmt vill rekommendera och hoppas
            att ingen missar. Det är också de få regionala dansinstitutionerna
            Göteborgsoperans balett, Skånes dansteater och Norrdans. Det är
            de fria dansgrupperna och koreograferna.
          </note>
          <note>
            Vi vill alltså slå ett slag för dansen, ja faktiskt många slag
            för dansen. Dansen är fortfarande ett konstområde som har mycket
            sämre villkor än t.ex.
          </note>
          <note>
            teatern. Det är viktigt att vi får en tydlig danspolitik som
            ger dansen möjligheter till utveckling. Ett ypperligt sådant initiativ
            borde t.ex. vara att dansen utses som nytt ämnesområde för nationellt
            uppdrag, vilket även lyfts upp i reservation 22 som Vänsterpartiet,
          </note>
          <note>
            Miljöpartiet och Kristdemokraterna står eniga om.
          </note>
          <note>
            Vi har i Vänsterpartiet tagit danskonsten på allvar.
          </note>
          <note>
            Den motion som går till djupet med strukturfrågorna om dansen
            kommer inte upp till behandling i detta betänkande. Jag förmodar
            att behandlingen kommer att ske i vår. Då återkommer vi i debatten
            med våra konkreta förslag för att lyfta dansen till samma höjder
            som en grand jeté av danslegenden Nurejev.
          </note>
          <note>
            Avslutningsvis, fru talman, vill jag säga något om information
            till invandrargrupper om kulturbidragssystemet. Här har vi en
            reservation nr 16 som tar upp att Kulturrådet borde ges i uppdrag
            att genomföra informationsinsatser gentemot invandrargrupper om
            kulturbidragssystemet.
          </note>
          <note>
            Här menar vi i Vänsterpartiet att den mångkultur vi värnar och
            lyfter i alla sammanhang inte på något sätt märks i anslagstilldelningen
            till t.ex. de fria grupperna. Kulturbidragen ska alltså tillgängliggöras
            för alla. Det är vad förslaget handlar om. Riktigt så är det tyvärr
            inte i dag.
          </note>
          <note>
            Fru talman! Med detta står jag givetvis bakom alla
          </note>
          <note>
            Vänsterpartiets reservationer med yrkanden och yrkar bifall till
            reservationerna 5 och 38. Jag kan också hjälpa fru talmannen med
            att påminna om att telefonerna ska vara avstängda i kammaren.
          </note>
          <note type="speaker">
            Anf. 103 LENNART FRIDÉN (m) replik:
          </note>
          <note>
            Fru talman! Jag vet inte om Tasso var med när vi justerade betänkandet.
            Han har ju trots allt varit med då och då i utskottets arbete.
            Tasso Stafilidis gör skillnad på Moderaterna och Folkpartiet och
            säger att
          </note>
          <note>
            Moderaterna vill lägga ned Riksteatern. Jag ska läsa direkt ur
            vårt särskilda yttrande: "att teatern genom sina s.k. specialensembler,
            som Tyst teater och Cullbergbaletten, skall kunna erbjuda lokala
            arrangörer det som inte regionteatrarna har kapacitet till." Vi
            har också sagt att detta skulle kunna vara någonting som man gör
            på området musikteater. Det som sades stämmer inte. Men det passar
            naturligtvis bra att måla ut det som att vi vill lägga ned allt.
          </note>
          <note>
            Jag vill samtidigt passa på att läsa vad som står i vårt yttrande
            i betänkandet: "Vi vill också påminna om att vi i samma motion"
            där vi tog upp dessa frågor
          </note>
          <note>
            "har föreslagit att de fria teatergrupperna skall få ett tillskott,
            utöver regeringens förslag, med 15 miljoner kronor per år under
            en treårsperiod." Vi har varit ganska ensamma om att år efter
            år lägga fram detta förslag som har legat ett bra stycke över
            vad regeringen har föreslagit. Vänsterpartiet har bl.a. genom
            sitt budgetsamarbete med regeringen varit förhindrade att lägga
            fram sådana förslag. Det är till gagn för våra fria grupper, teatrarna
            och den verksamhet som
          </note>
          <note>
            Tasso Stafilidis ägnade sig åt innan han hamnade i det här sammanhanget.
          </note>
          <note type="speaker">
            Anf. 104 TASSO STAFILIDIS (v) replik:
          </note>
          <note>
            Fru talman! Vi är inte riktigt överens när det gäller Riksteatern.
            Jag har läst ert särskilda yttrande. Ni har samtidigt en ton som
            i förlängningen går ut på något helt annat än det som Lennart
            Fridén lyfter upp här.
          </note>
          <note>
            Detsamma gäller egentligen också de fria grupperna. Jag och Lennart
            Fridén har varit överens om behovet av det ökade anslaget till
            de fria grupperna.
          </note>
          <note>
            Det är ingen hemlighet. Men om vi t.ex. under det förra budgetarbetet
            skulle ha stött det förslag som var helt i linje med vår åsikt
            så skulle det ha inneburit att vi hade behövt stödja också det
            övriga moderata budgetalternativet på kulturområdet. Och det är
            där skon klämmer, Lennart Fridén!
          </note>
          <note>
            Fru talman! Jag vill påpeka att skillnaderna vad gäller satsningen
            på de fria grupperna handlar om att man inte kan se de fria grupperna
            som en ensam liten ö. Institutioner, fria grupper och andra aktörer
            finns ju i kulturpolitiken i Sverige och lever i symbios. De måste
            leva och utvecklas tillsammans. Det går inte att satsa pengar
            på en grupp och sedan säga: Vi drar ned på det och det området!
            Det skulle vi i Vänsterpartiet aldrig gå med på. Där är vi inte
            överens, men vad gäller att den faktiska satsningen på de fria
            grupperna måste till är vi överens.
          </note>
          <note>
            Därför vill jag fråga Lennart Fridén om han i likhet med oss
            andra - både kulturministern och de flesta andra som har diskuterat
            frågan - är beredd att lägga de här ytterligare 50 miljonerna
            på sikt framöver för att nå den urholkning av bidragen som har
            skett.
          </note>
          <note type="speaker">
            Anf. 105 LENNART FRIDÉN (m) replik:
          </note>
          <note>
            Fru talman! Ni kan kanske börja med att nå upp till den nivå
            som Moderaterna redan har angett i sitt förslag. Det stödet skulle
            vi tacksamt ta emot också.
          </note>
          <note>
            Nu när jag har kommit på att Tasso Stafilidis har läst fel -
            och också har kunnat påpeka det för honom
          </note>
          <note>
            - eftersom han beskyller oss för att vilja lägga ned allt så
            försöker han smita undan genom att säga att vi har en ton i det
            hela som han tolkar på ett annat sätt.
          </note>
          <note>
            Låt mig bara konstatera att i det sammanhanget är
          </note>
          <note>
            Tassos tondöv.
          </note>
          <note type="speaker">
            Anf. 106 TASSO STAFILIDIS (v) replik:
          </note>
          <note>
            Fru talman! Jag ska inte gå in på tondövheten. I
          </note>
          <note>
            talarstolen får vi nämligen tyvärr inte sjunga. Annars hade jag
            gärna gjort det. Det är jag bra på, Lennart
          </note>
          <note>
            Fridén!
          </note>
          <note>
            Den motion som ni moderater har väckt i riksdagen säger en sak,
            och den är tydlig. Den talar tydligt om vad som ska skäras ned,
            vad som ska förändras, hur det ska förändras osv. Jag tycker att
            den motionen just talar för att de strukturförändringar som ni
            vill göra till viss del innebär Riksteaterns död. Att ni sedan
            modifierar och lättar upp det som ni tycker genom ert särskilda
            yttrande är förvisso bra och behjärtansvärt.
          </note>
          <note type="speaker">
            Anf. 107 GUNILLA TJERNBERG (kd):
          </note>
          <note>
            Fru talman! Jag vill börja med att instämma i det som tidigare
            sagts av Inger Davidson och Dan
          </note>
          <note>
            Kihlström. Jag kommer att koncentrera mig på fyra områden.
          </note>
          <note>
            Vi kristdemokrater välkomnar den förstärkning på
          </note>
          <note>
            20 miljoner kronor till regional musik-, dans- och teaterverksamhet
            som nu föreslås. Vi har i flera tidigare debatter här i kammaren
            påtalat behovet av en förstärkning - en förstärkning som vi också
            har följt upp i vår budget. Det är bra att vi nu får stöd för
            våra tankar.
          </note>
          <note>
            Fru talman! Det finns behov, inte minst vad gäller omkostnader
            som kommer av långa och ofta dyra resor, övernattningskostnader
            och traktamenten men också beroende på att regionernas ytor ofta
            är stora.
          </note>
          <note>
            Därmed är det förenat med stora kostnader när man ska täcka sådana
            turnéområden.
          </note>
          <note>
            Fru talman! Jag vill ta tillfället i akt och fästa uppmärksamhet
            på att jag har tagit upp detta i en egen motion, men då utifrån
            Norrlandsoperans villkor.
          </note>
          <note>
            Vi kristdemokrater föreslår ytterligare 5 miljoner kronor utöver
            regeringens och stödpartiernas förslag till den regionala musik-,
            dans- och teaterverksamheten.
          </note>
          <note>
            Tidigare här i kammaren har vi kristdemokrater -
          </note>
          <note>
            och det är många som har varit inne på det under den här dagen
            - framhärdat i att det finns all anledning att ta upp och förbättra
            förutsättningarna för konstnärerna. Det gäller t.ex. musik-, teater-
            och dansgrupper -
          </note>
          <note>
            inte minst för att de ska kunna bedriva en långsiktig verksamhet.
            Vi vet att många är de konstnärer som arbetar under förhållanden
            som vi aldrig skulle acceptera för andra grupper. Det handlar
            ju, precis som
          </note>
          <note>
            Tasso Stafilidis var inne lite grann på, just om att kunna vara
            någonstans och repetera, att få sin lön och att hinna repetera.
            Det är alltså grundläggande verksamhetsfrågor, där offentliga
            kulturmedel kan verka stödjande för de fria grupperna.
          </note>
          <note>
            I dag har de fria grupperna en självklar plats i svenskt kulturliv.
            De står för mer än en tredjedel av alla föreställningar som framförs
            i Sverige varje år.
          </note>
          <note>
            De är som en frisk vind som blåser genom Kultur-
          </note>
          <note>
            Sverige. Ingen kan i dag ifrågasätta de fria gruppernas betydelse.
            Det är därför en självklarhet att de ska ges rimliga ekonomiska
            villkor att fortsätta verka.
          </note>
          <note>
            Regeringens låga uppräkningar av löner och priser har drabbat
            de fria grupperna liksom den regionala teater-, dans- och musikverksamheten
            hårt. Vi kristdemokrater har under flera år arbetat för en höjning
            av anslaget. I år har regeringen äntligen tagit ett steg i rätt
            riktning och höjt anslaget. Jag vill påminna Tasso
          </note>
          <note>
            Stafilidis om en sak. Han sade tidigare i sitt anförande att
            Vänsterpartiet hade varit den mest pådrivande i frågan. Jag utgår
            då från att han tänkte på sina två medarbetarpartier, för Kristdemokraterna
            har drivit denna fråga under samtliga år sedan jag kom till riksdagen
            1998.
          </note>
          <note>
            Fru talman! Det behövs en snar lösning på frågan om hur pensionerna
            för de fria grupperna ska säkerställas. Det är oacceptabelt att
            regeringen ännu inte har presenterat någon lösning på problemet
            eller något förslag. Därför kräver vi att regeringen ska komma
            tillbaka till riksdagen snarast med ett sådant förslag. Jag blev
            inte särskilt hoppfull när ministern tidigare i dag, som svar
            på en fråga som hon tidigare fick vad gäller den delen, inte kunde
            ge något svar.
          </note>
          <note>
            Hon blev svaret skyldig. För mig tyder det på att det inte är
            så mycket tankearbete som har ägnats åt detta.
          </note>
          <note>
            Något måste man kunna säga i en så viktig fråga.
          </note>
          <note>
            För att bibehålla och utveckla kvaliteten på verksamheten måste
            de fria grupperna få möjlighet till en mer långsiktig planering
            än de har i dag. Därför välkomnar vi kristdemokrater Kulturrådets
            beslut att vid fördelningen av bidrag ska långsiktigheten vara
            en viktig utgångspunkt. Detta är också något som efterfrågas av
            konstnärerna själva.
          </note>
          <note>
            Med anledning av att Kulturrådet också avser att ändra principerna
            för fördelningen av bidrag till de fria grupperna vill vi påpeka
            att det är av synnerligen stor betydelse på vilket sätt dialogen
            sker mellan
          </note>
          <note>
            Kulturrådet och dem som berörs av besluten. Besluten måste så
            långt möjligt är förstås och förklaras och motiven för besluten
            ska vara väl motiverade. Detta är ett oerhört viktigt kvalitetsarbete.
          </note>
          <note>
            Jag ska nu säga några ord om filmen och filmavtalet. När riksdagen
            fattade beslut om filmavtalet hade vi kristdemokrater en del synpunkter.
            Dessa har vi utvecklat i en kommittémotion. När nu Filminstitutet
            står inför genomförandet av en avstämning av avtalet när det gäller
            på vilket sätt avtalet som det är utformat hittills har klarat
            av uppgiften så kommer vi med stort intresse att noga följa det
            arbetet. Det kommer vi att göra inte minst med anledning av den
            situation som uppstått beträffande det publikrelaterade filmstödet.
          </note>
          <note>
            Kulturministern synes, i ett svar på en skriftlig fråga som hon
            fått här i riksdagen i detta ärende, lägga hela ansvaret för den
            uppkomna situationen på parterna i avtalet. Hon avfärdar utan
            motivering att det har något med den tekniska utformningen av
            avtalet att göra. Det kan möjligtvis vara så, men frågan kvarstår:
            Hur kan kulturministern vara så tvärsäker på detta?
          </note>
          <note>
            I dag har vi tre län som saknar de ekonomiska förutsättningar
            som krävs för att man ska kunna upprätta regionala filmcentrum
            med allt vad det innebär.
          </note>
          <note>
            Jag har tagit upp detta tidigare i riksdagens kammare.
          </note>
          <note>
            Det är Jönköpings, Gävleborgs och Östergötlands län.
          </note>
          <note>
            Såsom avtalet är utformat lägger det hinder i vägen för en långsiktig
            lösning. I stället tvingas regeringen att pytsa ut medel via Framtidens
            kultur. Vilken trygghet ligger i detta? Som jag tidigare sade
            har vi tagit upp den här frågan tidigare. Frågan kvarstår:
          </note>
          <note>
            Vad gör Socialdemokraterna för att en långsiktig lösning ska
            kunna skapas? En annan fråga som man måste ställa sig är om detta
            är Framtidens kulturs uppgift.
          </note>
          <note>
            Fru talman! Jag ska också säga några ord om dansen. Dans består
            av rörelser. Det känner vi alla till, men ibland får vi påminna
            varandra om det. Dessa rörelser fylls med historier och känslor.
            I dansen kan man gestalta sina innersta tankar. Men dansen fyller
            också en social funktion. I alla tider har människor dansat tillsammans
            för att uttrycka glädje, sorg och önskningar. Dans som konstnärligt
            uttryck har länge betraktats som en exklusiv konstform, men nu
            befinner den sig i ett expansionsskede. Dansen når ut till alltfler.
            Publiken strömmar till. Många, framför allt ungdomar, upptäcker
            i dag dansen både som uttrycksmedel och som motionsform.
          </note>
          <note>
            När de kulturpolitiska målen fastslogs 1996 bekräftades dansen
            som en egen konstform. Det borde ha varit startskottet för den
            statliga politiken på danskonstområdet, men sedan dess har inte
            mycket hänt.
          </note>
          <note>
            Regeringen, liksom den socialdemokratiska riksdagsmajoriteten,
            talar sig varm för dansen men gör väldigt lite.
          </note>
          <note>
            Vi kristdemokrater vill att ett nationellt uppdrag för dansen
            ska inrättas. Vi konstaterar med tillfredsställelse att Vänsterpartiet
            och Miljöpartiet har anslutit sig till vår reservation. Detta
            är också någonting som Kulturrådet arbetar för. Ett nationellt
            uppdrag skulle sätta ökat fokus på dansens betydelse och ytterligare
            hjälpa dansen att nå ut till nya publikgrupper.
          </note>
          <note>
            Utskottsmajoriteten har avstyrkt vårt förslag men samtidigt uttalat
            sig positivt om att på sikt införa ett sådant uppdrag. För tredje
            året i rad har vi i utskottet förutsatt att regeringen ska ompröva
            behovet av ett nationellt uppdrag när det gäller dansen - ännu
            har inget hänt.
          </note>
          <note>
            Fru talman! Avslutningsvis vill jag säga några ord om Dansens
            hus. Eftersom dansen saknar fasta institutioner ute i landet är
            Dansens hus en ovärderlig resurs för den svenska danskonsten.
            Publiken strömmar dit. Kritikerna är förtjusta. En fjärdedel av
            publiken är under 26 år, vilket är ovanligt i dessa sammanhang.
          </note>
          <note>
            Ett stort problem för Dansens hus är hyran. 50 %
          </note>
          <note>
            av anslaget går till att betala hyra för lokalerna. Vi hade naturligtvis
            hoppats att regeringen skulle ta itu med detta problem när den
            i våras utlovade en lösning på problemen med kulturinstitutionernas
            hyror, men så blev det inte.
          </note>
          <note>
            Dansen lyfts fram och hyllas, men några resurser tillförs inte.
            I stället utlovas en hearing om dans någon gång under nästa år.
            Det är positivt, men inte tillräckligt. Dansen måste få det stöd
            som behövs.
          </note>
          <note>
            Som en del i det arbetet behöver anslaget till Dansens hus höjas.
          </note>
          <note>
            Fru talman! Jag står självfallet bakom Kristdemokraternas samtliga
            yrkanden i det aktuella betänkandet, men för tids vinnande vill
            jag yrka bifall till reservation 22.
          </note>
          <note type="speaker">
            Anf. 108 STIG ERIKSSON (v):
          </note>
          <note>
            Fru talman! I betänkandet föreslås att Kulturrådet bör få ett
            större ansvar för att stödja de nationella minoriteternas språk
            och kultur. Det föreslås också att den finskspråkiga teatern bör
            föras över till Kulturrådet. Stöd till verksamhet med finskspråkig
            teater bör alltså inrymmas inom de särskilda medel som beräknas
            under anslaget för stöd till de nationella minoriteternas språk
            och kultur. Vidare sägs att det inte bör komma att inskränka möjligheterna
            att stödja de i propositionen redovisade bidragsändamålen. De
            ändamål som avses är bl.a. barn och unga, projektstöd till Tornedalsteatern,
            finskspråkig kulturverksamhet, stöd till romsk kultur samt förstärkt
            bidrag till samisk kultur.
          </note>
          <note>
            Jag är naturligtvis glad att regeringen uttalat att det kommer
            att behövas ytterligare insatser på olika områden för att vidareutveckla
            kulturpolitiken för minoriteterna. Förslaget under anslaget ska
            ses som ett första steg.
          </note>
          <note>
            Det finns två motioner från föregående riksmöte om en utveckling
            av Tornedalsteatern. Det är dels en s-motion av Monica Öhman m.fl.,
            dels en motion från
          </note>
          <note>
            Vänsterpartiet som är undertecknad av mig och Siv
          </note>
          <note>
            Holma. Utskottets svar på dessa motioner är försiktigt. Man säger
            att motionerna om Tornedalsteatern i viss mån bör bli tillgodosedda
            genom de nya pengarna i budgetpropositionen.
          </note>
          <note>
            Fru talman! Om jag tar på mig de allra positivaste glasögonen
            är väl utskottets skrivningar bättre än inget. Men jag vill ändå
            framföra vissa farhågor. Om det tillskapas nya medel tycker jag
            att de borde användas för att klara nya verksamheter och inte
            till verksamheter som funnits i flera år. Det betyder ingen reell
            förstärkning för det nya, som det var tänkt. Dessa nya medel borde
            enligt min mening först och främst gå till de nationella minoriteter
            som aldrig fått statliga stöd eller som tidigare fått tillfälliga,
            mycket små statliga stöd. Det handlar i första hand om de minoriteter
            som är de minsta och kanske mest utsatta.
          </note>
          <note>
            Jag tänker på den romska kulturen men också på den minoritet
            som jag själv har rötterna i, dvs. den tornedalska.
          </note>
          <note>
            I praktiken innebär utskottets förslag att man till viss del
            förstärker befintliga verksamheter på de nyas bekostnad. Det är
            också olyckligt för den gamla verksamheten, och i detta fall tänker
            jag på den finskspråkiga teatern. Den finskspråkiga nationella
            minoriteten är den i särklass största. Finska teatern borde ges
            bättre ekonomiskt långsiktiga förutsättningar för att bedriva
            sin kulturverksamhet.
          </note>
          <note>
            Avslutningsvis vill jag vädja till Kulturrådet, som nu fått ansvaret,
            att verka för att det blir så positiva lösningar som möjligt för
            den romska kulturen, Tornedalsteatern och den finska teatern.
            Jag hoppas att vi som vill stärka minoriteternas möjligheter att
            utveckla kulturen tillsammans i allianser kan ladda upp med mer
            och god argumentering så att anslaget för just den verksamheten
            stärks i kommande budgetar.
          </note>
          <note>
            I detta anförande instämde Charlotta L Bjälkebring och Tasso
            Stafilidis (båda v).
          </note>
          <note type="speaker">
            Anf. 109 CLAES-GÖRAN BRANDIN (s):
          </note>
          <note>
            Fru talman! Även i år har vi socialdemokratiska ledamöter i Västsverige
            lagt en motion om Göteborgsoperan under den allmänna motionstiden.
            I vår motion önskar vi en översyn av Göteborgsoperans statsbidrag.
          </note>
          <note>
            Göteborgsoperan är en kulturangelägenhet för hela Västsverige
            - en region med ca 1 ½ miljon invånare. Publiktillströmningen
            är stor till de ofta uppmärksammade och hyllade föreställningarna.
            Göteborgsoperan kan i dag mycket väl mäta sig med
          </note>
          <note>
            Kungliga Operan i Stockholm. Sedan Västra Götalandsregionen bildades
            kan man med fog påstå att
          </note>
          <note>
            Göteborgsoperan nu är hela Västsveriges opera och en kulturell
            mötesplats för invånarna i regionen med omnejd.
          </note>
          <note>
            Som sagt - Göteborgsoperan uppfyller med råge publikens högt
            ställda krav och förväntningar. Jag anser därför att det är beklämmande
            att Göteborgsoperan i jämförelse med exempelvis Kungliga Operan
            tillförs mindre ekonomiska resurser. Självklar argumenterar jag
            inte emot Kungliga Operan - tvärtom.
          </note>
          <note>
            Jag uppskattar och är stolt över att vi har en magnifik nationalscen
            i Sverige. Men det är lika viktigt att det ges möjlighet att uppleva
            och njuta av bra operaföreställningar i Västra Götaland och i
            hela Sverige.
          </note>
          <note>
            Fru talman! Kulturrådet har i sin rapport Från Sevilla till Duvemåla
            uttalat att det sannolikt krävs en högre offentlig finansiering
            av Göteborgsoperan för att verksamheten vid institutionen även
            i fortsättningen ska bli framgångsrik. Med den betydelse som verksamheten
            i Göteborg har för musikteaterns utveckling i ett nationellt perspektiv
            finns starka skäl för en höjning av nivån på statsbidraget, menar
            Kulturrådet. Att kulturutskottet i sitt betänkande delar den här
            uppfattnningen är positivt. Att kulturutskottet vidare konstaterar
            att musikteater är en dyr konstform, som fordrar mycket personal,
            är bra.
          </note>
          <note>
            Fru talman! Förra året valde jag att inte yrka bifall till den
            västsvenska motionen, fastän det kliade i fingrarna. I år kliar
            det ännu mera. Hjärtat säger en sak och huvudet en annan. Det
            är emellertid glädjande att kulturutskottets s-grupp tagit initiativ
            till ett tillkännagivande om att Göteborgsoperan ska försäkras
            få ta del av Kulturrådets höjning av anslagen om
          </note>
          <note>
            20 miljoner kronor till de regionala teater-, dans- och musikinstitutionerna.
            Men faktum kvarstår: Detta är osäkra premisser, och det är därför
            svårt för Göteborgsoperan att långsiktigt planera sin verksamhet.
          </note>
          <note>
            Det finns en risk för att vi står här igen nästa år - med mössan
            i hand.
          </note>
          <note>
            I sammanhanget vill jag nämna att anslagsnivån för Kungliga Operan
            höjs med 6,5 miljoner per år fram till 2004. Jag anser att Göteborgsoperan
            borde ha fått med Kungliga Operan likvärdiga ekonomiska villkor.
          </note>
          <note>
            Fru talman! Jag vill avsluta med att säga att det är min och
            de västsvenska socialdemokraternas förhoppning att regeringen
            inom en snar framtid drar samma slutsats som Kulturrådet och höjer
            verksamhetsanslaget till Göteborgsoperan, hela Västsveriges kulturella
            mötesplats.
          </note>
          <note type="speaker">
            Anf. 110 SVEN HULTERSTRÖM (s):
          </note>
          <note>
            Fru talman! Jag tror nog att jag kan säga att jag på senare år
            inte särskilt ofta har tagit kammarens tid i anspråk, och jag
            tänker inte göra det i någon större utsträckning nu heller. Jag
            har inte något yrkande, men jag skulle gärna vilja göra två korta
            kommentarer innan behandlingen av detta betänkande från kulturutskottet
            avslutas.
          </note>
          <note>
            Jag vill först gärna instämma i det som Claes-
          </note>
          <note>
            Göran Brandin nyss sade om Göteborgsoperan och dennas ekonomiska
            förutsättningar. Jag behöver inte närmare utveckla detta utan
            vill bara understryka det som Claes-Göran Brandin sade.
          </note>
          <note>
            Mitt egentliga ärende är att kort kommentera utskottets skrivning
            när det gäller motion Kr325, som handlar om villkoren för de s.k.
            öppna kanalernas verksamhet. Utskottet hänvisar i det sammanhanget
            till att man har noterat att Kulturdepartementet ska genomföra
            en hearing, som ska ses som ett steg mot en fördjupad dialog om
            framtiden för öppna kanaler och andra lokala sändarföretag.
          </note>
          <note>
            Det är klart att ett anordnande av en hearing i och för sig inte
            förpliktigar till någonting, men jag vill ändå gärna ha sagt att
            jag tycker att det är bra att en sådan genomförs. Jag har vid
            mina kontakter med företrädare för öppna kanaler fått det intrycket
            - rätt eller fel - att de här organisationerna har haft vissa
            svårigheter att få till stånd en bra dialog med departementet.
            Jag vill därför gärna ge uttryck för förhoppningen att den dialog
            som man nu har utlovat ska resultera i någonting som är konstruktivt
            för de öppna kanalernas fortsatta verksamhet. Om så mot förmodan
            inte skulle ske är det min förhoppning att kulturutskottet, liksom
            man har gjort när det gäller Göteborgsoperan, tar ett eget initiativ
            i sammanhanget.
          </note>
          <note>
            Anf. 111 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Det gläder mig särskilt att Sven Hulterström är engagerad
            vad gäller öppna kanaler.
          </note>
          <note>
            Vänsterpartiet har ju avgivit en reservation om öppna kanaler.
          </note>
          <note>
            Min förhoppning är att Sven Hulterström även inom det socialdemokratiska
            partiet ska kunna verka för att vi ska få möjlighet till öppna
            kanaler, gärna i hela landet, och till någon typ av statligt stöd
            för detta.
          </note>
          <note>
            Jag tror inte att det räcker med att kulturutskottet försöker
            göra någonting i den här frågan. Socialdemokrater bör också inom
            sitt parti försöka verka för att stärka de öppna kanalerna.
          </note>
          <note type="speaker">
            Anf. 112 SVEN HULTERSTRÖM (s) replik:
          </note>
          <note>
            Fru talman! Jag har ingen bestämd uppfattning om hur stödet till
            de öppna kanalerna exakt ska utformas.
          </note>
          <note>
            Jag har bara velat stödja dem i deras ansträngningar att få till
            stånd en bra dialog om deras arbetsförutsättningar. Min motion
            handlar inte så mycket om statligt stöd som om möjligheterna för
            de här kanalerna att i framtiden bli tilldelade frekvenser, så
            att de kan utföra sitt arbete på ett tillfredsställande sätt.
          </note>
          <note>
            Jag har naturligtvis ingenting emot att också de aspekter som
            Charlotta Bjälkebring för fram i sammanhanget behandlas, utan
            jag förutsätter att också de kommer upp till behandling.
          </note>
          <note type="speaker">
            Anf. 113 ÅKE GUSTAVSSON (s) replik:
          </note>
          <note>
            Fru talman! Jag ska inte säga så mycket mer om de öppna kanalerna
            än att jag förutsätter att man vid den hearing som ska hållas
            också tar upp såväl frågan om frekvenser som frågan om statlig
            finansiering. Det finns också andra ekonomiska ansvarsfrågor i
            sammanhanget som berör kommuner och landsting.
          </note>
          <note>
            Jag vill för Sven Hulterström och inte minst
          </note>
          <note>
            Claes-Göran Brandin understryka det som utskottet skriver om
            Göteborgsoperan. Vi vill inte precisera hur stor ökningen av anslaget
            till Göteborgsoperan ska vara mer än att det ska göras en ökning.
            Det bör i stället ankomma på Kulturrådet att besluta om hur stor
            uppräkning av bidraget som får göras, fördelning osv.
          </note>
          <note>
            Bakom detta ligger två resonemang. Det ena är att
          </note>
          <note>
            Kulturrådet självt har uttalat att det finns starka skäl för
            en höjning av statsbidragsnivån. Det andra är, som utskottet självt
            lägger till, att musikteater är en dyr och personalintensiv konstform.
            Detta är alltså ytterligare två kvalificeringsgrunder.
          </note>
          <note>
            Jag har tidigare i debatten tagit mig friheten att säga att jag
            inte skulle beklaga om Kulturrådet inom anslagsramen kan göra
            en uppräkning för Göteborgsoperan till samma nivå som för Kungliga
            Operan i Stockholm, dvs. 6,5 miljoner kronor.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 4 december.)
          </note>
          <note>
            6 § Förnyad riksdagsbehandling av vissa ändringar i lotterilagen
            (1994:1000)
          </note>
          <note>
            Föredrogs kulturutskottets betänkande 2001/02:KrU6
          </note>
          <note>
            Förnyad riksdagsbehandling av vissa ändringar i lotterilagen
            (1994:1000) (prop. 2001/02:47).
          </note>
          <note type="speaker">
            Anf. 114 ROY HANSSON (m):
          </note>
          <note>
            Fru talman! Det är ett något märkligt ärende som i dag ska debatteras
            för beslut i nästa vecka, dvs. i december månad. Om regeringen
            hade följt tidigare gällande regler och gjort anmälan på sedvanligt
            sätt, hade detta ärende och detta beslut varit obehövliga.
          </note>
          <note>
            Nog är det lite pinsamt att man på grund av bristande handlag
            får göra om en lagstiftningsprocedur efter påpekande om felaktigheter.
            Därtill har oklarheten om vad som gäller skapat bekymmer inom
            berörd bransch och för vårt rättsväsende. Just nu är det nog egentligen
            ingen som vet vilka regler som gäller och hur ärendet ska hanteras.
          </note>
          <note>
            Fru talman! Moderata samlingspartiet motsätter sig inte att lagstiftningen
            görs om men beklagar att regeringens proposition inte innehåller
            några övergångsregler. Eftersom den tidigare lagstiftningen inte
            ansetts gälla, måste det nu pågående förfarandet anses som ny
            lagstiftning och behandlas i enlighet med detta, och då krävs
            övergångsregler.
          </note>
          <note>
            Det har för berörda företag varit omöjligt att veta när - ja,
            även om - regeringen avsåg att rätta till misstagen med ett nytt
            förslag. Inte förrän regeringens proposition i ärendet presenterades
            blev det klart att lagen skulle tillämpas fr.o.m. den 1 februari
            2002, dvs. lite mer än en månad efter riksdagsbeslutet, och det
            kan inte anses rimligt.
          </note>
          <note>
            Det hade varit möjligt för regeringen att inte lägga fram något
            förslag och vidhålla att inget misstag var begånget eller att
            behandla ärendet under våren tillsammans med övriga aviserade
            frågor inom spelområdet och då med eller utan övergångsregler.
            Således var det helt omöjligt att förutse giltigheten från 1
          </note>
          <note>
            februari nästa år.
          </note>
          <note>
            Detta uppmärksammas av såväl Svenskt näringsliv som Sveriges
            hotell- och restaurangföretagare, vilket alla ledamöter i kulturutskottet
            väl känner till.
          </note>
          <note>
            Jag förstår att alla företagare som nu får ett beslut med ikraftträdande
            lite mer än en månad efter riksdagsbeslutet är bekymrade. Det
            är helt orimligt att företagen ska kunna anpassa verksamheten
            på så kort tid. Det berör många anställda med uppsägningstider,
            och sedvanliga förhandlingar ska naturligtvis äga rum enligt sedvanliga
            former. I många fall är det säkert så att företagen har kontrakt
            på lokaler med en viss längd på uppsägningstiden, vilket då kan
            innebära att företag kommer att tvingas betala hyra för onödiga,
            stora lokaler, vilket kan försvåra för företag med små marginaler.
            I många fall är det just mindre restaurangföretag med relativt
            många anställda som berörs, och i den vikande konjunktur som nu
            råder är åtgärder som försvagar företagandet det sista som behövs.
          </note>
          <note>
            Fru talman! Kulturutskottets ledamöter har även fått ta del av
            ett PM där rättsläget analyseras utifrån gällande lagstiftning
            och regelverk. Jag ser en uppenbar risk för fortsatta rättsliga
            och andra ifrågasättanden i detta ärende, eller möjligen när en
            riksdagsmajoritet beslutar enligt föreliggande betänkande. Det
            går att undvika om riksdagen i stället bifaller reservation 1,
            som jag härmed yrkar bifall till.
          </note>
          <note>
            Fru talman! Således yrkar jag bifall till reservation
          </note>
          <note>
            1!
          </note>
          <note>
            Därmed undviks fortsatta ifrågasättanden, och företagen får rimliga
            möjligheter till nödvändiga anpassningar, vilket Svenskt näringsliv
            och Sveriges hotell- och restaurangägare framhåller är nödvändigt.
          </note>
          <note type="speaker">
            Anf. 115 DAN KIHLSTRÖM (kd):
          </note>
          <note>
            Fru talman! Jag vill inleda med att yrka bifall till reservation
            2.
          </note>
          <note>
            Under de senaste åren har riksdagen vid ett par tillfällen, 1997
            och 1999, genomfört förändringar i lotterilagen. Förändringarna
            har syftat till att anpassa lagen till en ny verklighet på spelmarknaden.
            Lagändringarna har bl.a. behandlat s.k. automatspel, dvs.
          </note>
          <note>
            penningautomater, skicklighetsspel, värdeautomater och varuspelsautomater.
            Vi har nu att ta ställning till ändringar i lotterilagen som inte
            innebär någon ändring i sak.
          </note>
          <note>
            Orsaken är ju att ändringarna i lotterilagen som gjordes 1999
            inte föregicks av ett anmälningsförfarande till EU-kommissionen,
            och sedan dess har lagen ifrågasatts. Flera domar under detta
            år har konstaterat att vissa av ändringarna i lotterilagen inte
            föregåtts av ett sådant anmälningsförfarande och därför inte kunnat
            tillämpas mot enskilda. Detta skapar självklart en osäkerhet hos
            rättsvårdande myndigheter, men också hos dem som är verksamma
            i lotteribranschen.
          </note>
          <note>
            Detta ska nu åtgärdas genom ett förnyat beslut här i riksdagen.
            Denna gång har Kommerskollegium på regeringens uppdrag till EU-kommissionen
            anmält förändringar av lotterilagen av samma materiella innehåll
            som redan antagits av riksdagen. Den föreskrivna tremånadersfristen
            för EU-kommissionen eller övriga medlemsstater att lämna synpunkter
            på de anmälda ändringarna har löpt ut utan att några synpunkter
            lämnats. Regeringen föreslår att ändringarna ska träda i kraft
            den 1 februari 2002 och att några övergångsregler inte ska gälla.
          </note>
          <note>
            Eftersom förslaget följaktligen främst är ett formaliabeslut
            av redan beslutade lagändringar har vi kristdemokrater inte för
            avsikt att här ta upp mer principiella frågor om spel och lotterier.
            Vi ifrågasätter dock att lagen ska träda i kraft redan den
          </note>
          <note>
            1 februari 2002. Situationen har varit oklar för många aktörer
            på denna marknad under de senaste åren.
          </note>
          <note>
            Ingen har kunnat ge klara besked om lagen har varit tillämplig
            eller inte. Först i och med den proposition som nu ligger på riksdagens
            bord blir rättsläget tydligt. För att ge de företag som är verksamma
            i denna bransch en möjlighet att ställa om sin verksamhet anser
            vi att lagen bör träda i kraft den 1 juli 2002.
          </note>
          <note>
            Regeringen och majoriteten i kulturutskottet menar att det för
            aktörerna på spelmarknaden bör ha framstått som uppenbart att
            regeringen skulle komma att vidta åtgärder för att snabbt stoppa
            en utveckling på spelautomatsmarknaden som går stick i stäv med
            vad regeringen beslutat. Det kan vi nog tycka, vi som verkar i
            det här huset. Men det har dock gått över två år sedan vi tog
            beslutet förra gången här i riksdagen, och jag vet att många olika
            signaler har nått aktörerna, alltifrån att lagen inte gäller till
            att frågan skulle komma upp i en kommande spel- och lotteriproposition.
            Med tanke på detta tycker vi kristdemokrater att tre månaders
            respit är en mycket kort tid för t.ex. en företagare som ska ställa
            om sin verksamhet. Därför är det mer rimligt att lagen ska träda
            i kraft om ett halvår.
          </note>
          <note>
            Slutligen, fru talman, när vi nu ännu en gång diskuterar lotterier
            vill jag säga att vi kristdemokrater självklart med stor spänning
            väntar på en omfattande proposition på området. Då handlar det
            bl.a. om folkrörelsernas andel av spel- och lotterimarknaden,
            om utvecklingen på Internet, om spelmissbruk och mycket annat.
            I det sammanhanget återkommer vi med vår syn på spel- och lotterifrågor.
          </note>
          <note type="speaker">
            Anf. 116 LARS WEGENDAHL (s):
          </note>
          <note>
            Fru talman! Fredagen den 22 november 1996 och tisdagen den 1
            juni 1999 fattade vi här i Sveriges riksdag två beslut som dagens
            betänkande handlar om. Kulturutskottet föreslår i dagens betänkande
            att riksdagen på nytt ska anta de ändringar i lotterilagen som
            riksdagen alltså redan har fattat beslut om. Bakgrunden till detta
            är att det har satts i fråga om de redan beslutade förändringarna
            är sådana förändringar som borde ha föregåtts av en s.k. notifiering
            inom
          </note>
          <note>
            EU. Regeringen och riksdagen gjorde bedömningen när beslutet
            i juni 1999 togs att förändringarna var av sådan art att det inte
            skulle behövas någon notifiering.
          </note>
          <note>
            Min avsikt i denna debatt är inte att återigen ta upp det materiella
            innehållet i lotterilagstiftningen och vad riksdagens tidigare
            beslut innebär för olika entreprenörer inom branschen. De frågorna
            diskuterades inför riksdagsbeslutet 1999. Vad jag däremot ska
            beröra är vad som har hänt sedan riksdagsbeslutet, och jag ska
            också beröra de två motioner som behandlas i betänkandet.
          </note>
          <note>
            De beslut som fattades 1996 och 1999 föregicks av breda remissbehandlingar,
            och även Lagrådet granskade dessa förslag och lämnade dem utan
            erinran. Jag tror att det är viktigt att slå fast detta, eftersom
            vi i detta betänkande behandlar förslag som är identiska med de
            tidigare. Det är också av detta skäl som varken någon remissbehandling
            eller någon lagrådsremiss skett denna gång.
          </note>
          <note>
            Beslutet 1999 innebar också en rimlig övergångsperiod för marknadens
            aktörer. De som hade tillstånd som beviljats före den 1 juli 1999
            fick en övergångsperiod på så sätt att de äldre bestämmelserna
            gällde till utgången av år 2000, och den som vid lagens ikraftträdande
            innehade en varuspelsautomat med tillstånd enligt 25 § i lotterilagen
            fick en övergångstid till utgången av år 2001.
          </note>
          <note>
            Fru talman! Som jag tidigare nämnde gjorde regering och riksdag
            bedömningen vid den tidpunkten att någon notifiering av de förändrade
            lagarna inte skulle behöva ske. Vad som har hänt därefter är att
            det har uppstått en osäkerhet hos rättsvårdande myndigheter om
            vissa av lotterilagens bestämmelser kan göras gällande mot enskilda.
            Det handlar då inte om själva innehållet i bestämmelserna, utan
            det handlar uteslutande om att lagen inte kan göras gällande eftersom
            den inte notifierats inom EU.
          </note>
          <note>
            I de rättsliga prövningar som gjorts kan jag konstatera att en
            tingsrätt och två hovrätter menar att den förändrade lagstiftningen
            borde ha föregåtts av en notifiering, medan en tingsrätt inte
            delar denna uppfattning. Till saken hör att frågan inte har prövats
            till högsta instans.
          </note>
          <note>
            Fru talman! När den osäkerhet som jag har beskrivit uppstod kan
            man säga att regeringen har två vägar att gå, om man verkligen
            vill att de lagar som stiftas också ska vara giltiga. Antingen
            väljer man att notifiera ändringarna, eller så går man den juridiska
            vägen med förhoppningen att i högsta instans få rätt.
          </note>
          <note>
            Det senare alternativet innebär högst troligt att processandet
            tar en ansenlig tid och att den osäkerhet som råder blir bestående
            under en orimligt lång tid.
          </note>
          <note>
            Att man nu valt den snabba vägen via notifiering kan förklaras
            av den utveckling som iakttagits sedan osäkerheten uppstod och
            som bl.a. Lotteriinspektionen pekat på i en skrivelse till regeringen.
          </note>
          <note>
            Man pekar där på att många inom branschen
          </note>
          <note>
            "utnyttjat" den uppkomna situationen genom att ställa ut ett
            växande antal automater. Detta trots att det för alla inom branschen
            måste ha varit fullkomligt klart vad innehållet var i de av riksdagen
            beslutade, men ej notifierade, lagarna. Det måste även för aktörerna
            på marknaden ha varit helt klart att regering och riksdag skulle
            komma att vidta åtgärder för att snabbt stoppa en utveckling på
            spelautomatsmarknaden som går stick i stäv med vad riksdagen beslutat.
          </note>
          <note>
            Det är också av detta skäl som vi i betänkandet inte föreslår
            några övergångsbestämmelser. Jag måste säga att det är högst förvånande
            att marknadsaktörerna under den övergångstid som man faktiskt
            har haft inte har utnyttjat den till att omdana eller omstrukturera
            sin verksamhet utan tvärtom till att expandera den. Det finns
            uppgifter på att antalet automater på bara denna korta tid har
            ökat långt mer än vad branschen medger. I detta måste naturligtvis
            ligga ett medvetet företagsekonomiskt risktagande, som jag för
            min del har svårt att förstå. Det kan inte ha förelegat någon
            oklarhet i lagens materiella innehåll som motiverar denna expansion.
          </note>
          <note>
            Fru talman! Avslutningsvis vill jag för det första kort kommentera
            de två motioner som behandlats i detta betänkande. Vad jag först
            kan konstatera är att båda motionerna behandlar frågan om en övergångsperiod,
            inte det materiella innehållet i lagen. Och det är bra. När det
            gäller övergångsperioder har jag tidigare beskrivit den utveckling
            som skett under den period som branschens företag egentligen skulle
            använda för att omstrukturera sin verksamhet. Den är enligt socialdemokratins
            uppfattning djupt oroande.
          </note>
          <note>
            I och med att riksdagens tidigare identiska beslut innehöll övergångsperioder
            finner vi ingen som helst anledning till att branschen ånyo ska
            få en omställningsperiod längre än till lagens ikraftträdande
            den 1
          </note>
          <note>
            februari 2002.
          </note>
          <note>
            För det andra kan jag konstatera att regeringen nu genomfört,
            precis som Dan Kilström sade, en notifiering av lagändringsförslaget.
            Den tremånadersprövning som föreskrivs har genomförts utan att
            några synpunkter inkommit från vare sig kommissionen eller medlemsstaterna.
            Det föreligger således inget
          </note>
          <note>
            EU-rättsligt grundat hinder att anta lagändringarna på nytt.
          </note>
          <note>
            Fru talman! Jag yrkar bifall till förslaget i KrU6 i dess helhet
            och avslag på de två reservationerna i betänkandet.
          </note>
          <note type="speaker">
            Anf. 117 ROY HANSSON (m) replik:
          </note>
          <note>
            Fru talman! Det går rimligen inte att åberopa tidigare lagstiftning
            eftersom den har varit giltig. Hade den varit giltig hade regeringen
            inte behövt återkomma nu med detta, utan därför står vi på så
            att säga ruta noll.
          </note>
          <note>
            Ser inte Lars Wegendal risk för fortsatta rättsprocesser om man
            inte har övergångsregler på ett sedvanligt sätt? Lars Wegendal
            har ju fått del av ett PM i utskottet där man talar om vilka regler
            som gäller på det här området.
          </note>
          <note>
            Ser inte Lars Wegendal risk med att på så kort tid avveckla ganska
            mycket personal under ordnade former? Risken består i att många
            av dessa i så fall kommer att bli arbetslösa.
          </note>
          <note>
            Delar Lars Wegendal inte svenskt näringslivs och
          </note>
          <note>
            Sveriges hotell- och restaurangägares uppfattning i denna fråga?
          </note>
          <note type="speaker">
            Anf. 118 LARS WEGENDAL (s) replik:
          </note>
          <note>
            Fru talman! Låt mig börja med risken för fortsatta rättsprövningar.
            Jo, jag är fullt medveten om de risker som finns. Jag är ganska
            säker på, om inte helt, att oavsett vilket beslut som vi fattar
            på tisdag kommer de rättsliga prövningarna att fortsätta. Grunden
            för den uppfattningen är följande. Går man in på Nöjesbranschens
            riksförbunds hemsida och läser vad de tycker ser man att det alltså
            inte handlar om en övergångsperiod utan om att de vill ha en helt
            fri spelmarknad och full konkurrens på den spelmarknaden.
          </note>
          <note>
            Det är en uppfattning som jag inte delar. Det är också en uppfattning
            som riksdagen i beslut redan 1996 har försökt att förhindra genom
            att anordna statliga monopol och genom att fatta beslut som innebär
            att s.k.
          </note>
          <note>
            lyckohjulen ska fasas ut från marknaden.
          </note>
          <note type="speaker">
            Anf. 119 ROY HANSSON (m) replik:
          </note>
          <note>
            Fru talman! Jag tycker att det här är något märkligt. Lars Wegendal
            är fullt medveten om att detta innebär fortsatta rättsprocesser.
            Men ett beslut enligt betänkandet innebär att man med öppna ögon
            öppnar för nya rättsprocesser, och det kan inte vara ett rimligt
            riksdagsbeslut? Hade man däremot gått på vår reservation, där
            vi vill ha en övergångstid enligt gängse regler, hade man undanröjt
            grunden för fortsatt rättsprövning. Det måste vara det som är
            målet för ett parlament att göra.
          </note>
          <note>
            Lars Wegendal tog upp konkurrensfrågor. Det finns ingenting i
            detta betänkande som handlar om det. Det kommer möjligen i nästa
            stora betänkande till våren. Jag tycker att det är illa att en
            majoritet är beredd att öppna för nya fortsatta rättsprocesser
            som lätt kunde undvikas genom att bifalla reservation 1.
          </note>
          <note type="speaker">
            Anf. 120 LARS WEGENDAL (s) replik:
          </note>
          <note>
            Fru talman! När vi fattade beslut 1996 respektive
          </note>
          <note>
            1999 var vår tanke inte heller att öppna vägen för rättsprocesser.
            Det är den som startat processerna som naturligtvis får ta det
            avgörandet. Självklart hoppas jag att det inte blir några rättsprocesser.
            Men med tanke på de idéer som marknadsaktörer har är jag ganska
            säker på att vi inte kommer att kunna undvika rättsprocesser,
            oavsett vilket beslut vi fattar, oavsett om vi går på Roy Hanssons
            yrkande eller på majoritetens förslag.
          </note>
          <note type="speaker">
            Anf. 121 DAN KILSTRÖM (kd) replik:
          </note>
          <note>
            Fru talman! Jag vill bara något kommentera Lars
          </note>
          <note>
            Wegendals syn på den här frågan. Det låter nästan som att Lars
            Wegendal har en mer juridisk syn på frågan. Jag har en ganska
            praktisk syn på den. Lars
          </note>
          <note>
            Wegendal sade i sitt inlägg att han tyckte att företagen hade
            utnyttjat den här situationen. Det borde vara uppenbart för dem
            att det snart skulle komma beslut.
          </note>
          <note>
            Ja, två år är väl inte så där väldigt snabbt. Det har ändå gått
            en ganska lång tid. De flesta av de företagare som vi talar om
            har säkert inte egna jurister som kan sitta och studera hur det
            fungerar på det här området.
          </note>
          <note>
            När vi har lagt vår reservation har vi sett väldigt praktiskt
            på frågan. Vi tycker att tre månader är en väldigt kort tid för
            företagare, oftast småföretagare, i branschen som jobbar med automater.
            För att ge branschen och småföretagarna en chans att ställa om
            sin verksamhet vill vi förlänga och ge ett halvår i stället för
            tre månader. Det är utgångspunkten för oss
          </note>
          <note>
            - att se lite praktiskt också, inte bara juridiskt, på frågan.
          </note>
          <note type="speaker">
            Anf. 122 LARS WEGENDAL (s) replik:
          </note>
          <note>
            Fru talman! Jag har alltså sett praktsikt på den här frågan också,
            tidigare. Dan Kilström vet om att vi i samband med beslutet 1999
            antog ganska praktiska övergångsbestämmelser. Jag hade hoppats
            att de skulle fungera. Det visade sig att de inte har fungerat,
            utan man har från branschens sida expanderat verksamheten. Eftersom
            vi är överens om det materiella innehållet i lagen rakt över riksdagens
            alla partier tror jag att det vore bra om vi kom fram till att
            vi inte skulle ha en övergångsperiod längre än till den 1
          </note>
          <note>
            februari. Då riskerar vi inte att fler automater ställs ut under
            den här relativt korta tiden. Ger vi en lägre övergångsperiod
            tror jag att fler automater kommer att placeras ut, och det är
            inte bra för spelmarknaden i
          </note>
          <note>
            Sverige.
          </note>
          <note type="speaker">
            Anf. 123 DAN KILSTRÖM (kd) replik:
          </note>
          <note>
            Fru talman! Nu handlar det bara om ett halvår.
          </note>
          <note>
            Det handlar om att ställa om produktionen på en mer rimlig tid
            än tre månader, som jag tycker är oerhört tufft.
          </note>
          <note>
            Som en slutkommentar vill jag säga - även om vi nu inte diskuterar
            det här principiellt, det inte är någon skillnad materiellt -
            att det finns bekymmer på spelmarknaden. Det visar sig också när
            det gäller de automater som man kommer att få monopol på. Det
            har vi anledning att återkomma till och följa väldigt noggrant.
          </note>
          <note type="speaker">
            Anf. 124 LARS WEGENDAL (s) replik:
          </note>
          <note>
            Fru talman! Det oro som Dan Kihlström tar upp delar vi fullt
            ut. Jag hoppas verkligen att vi i kommande debatter i det här
            ämnet får behandla frågeställningar om hur man ska komma till
            rätta med de bekymmer som spelande över huvud taget generellt
            åstadkommer.
          </note>
          <note>
            Anf. 125 CHARLOTTA L BJÄLKE-
          </note>
          <note type="speaker">
            BRING (v):
          </note>
          <note>
            Fru talman! Det är inom få områden som man kan ha så kul som
            man kan ha när man håller på med spel.
          </note>
          <note>
            Samtidigt är det få områden där man har så stora möjligheter
            att förlora pengar som när det gäller spel.
          </note>
          <note>
            Sannolikheten att vinna är mycket liten. Att det ändå finns vinnare
            beror på att det är flera hundratusentals människor som försöker,
            men det är väldigt få som lyckas. Men det är nästan bara de som
            lyckas som vi hör talas om. Därför kan hjulen snurra vidare.
          </note>
          <note>
            Det finns hela tiden folk som vill försöka och försöka.
          </note>
          <note>
            Det här betänkandet kommer tillbaka till riksdagen trots att
            vi redan 1996 och 1999 beslutade i frågan, och detta på grund
            av att regeringen inte ansett sig nödgad att notifiera detta i
            EU, dvs. att informera
          </note>
          <note>
            EU-staterna om att lagstiftningen har antagits och ge dem en
            möjlighet att lämna synpunkter på den. Detta har då inneburit
            ett oklart rättsläge i Sverige.
          </note>
          <note>
            Sist vi beslutade i frågan drev Vänsterpartiet att det skulle
            införas övergångsbestämmelser. Vi drev också frågan om produktansvar
            för de företag som skulle skrota de förbjudna maskinerna. Men
            den här gången anser vi att två månader bör räcka innan förbudet
            återigen träder i kraft. Vi hävdar det, eftersom lyckohjulsfabrikanterna
            mycket väl under flera års tid har vetat var vi politiker har
            stått i frågan. Ser man det hela i det perspektivet har övergångstiden
            varit väldigt lång.
          </note>
          <note>
            Ett annat problem som jag tycker är mycket mer oroande är de
            svårigheter som kan uppstå för många föreningar. Många föreningar
            har väldigt stora intäkter från den här typen av maskiner. Därför
            är det viktigt att det snarast görs en total översyn av lotterimarknaden
            och av föreningslivets andel av lotterimarknaden. Därför vill
            jag fråga Lars Wegendal: När kommer denna översyn? Kommer det
            att läggas fram en proposition under den här mandatperioden, eller
            hur blir det?
          </note>
          <note>
            Den maskin som vi vill förbjuda kallas för lyckohjul. Det är
            en spelmaskin som liknar en enarmad bandit, men den har ingen
            arm. Utbetalning av vinst sker av en person i lokalen, och det
            finns ett räkneverk på maskinen. Lyckohjulen fungerar inte exakt
            som de enarmade banditerna, som förbjöds 1979, men de är väldigt
            snarlika varandra.
          </note>
          <note>
            Det var inte utan anledning som riksdagen beslutade om att förbjuda
            den enarmade banditen. Den ansågs som farlig och beroendeframkallande.
            Snabb vinst, snabb utbetalning och snabb insats ansågs leda till
            osunt spelande. Jag och Vänsterpartiet delar uppfattningen att
            sådana här typer av maskiner leder till ökat spelberoende.
          </note>
          <note>
            Visst kan vissa företag få svårt att klara omställningen. Jag
            förstår också att många föreningar kan få penningproblem på grund
            av att man förbjuder den här typen av apparater. Men rent generellt
            anser
          </note>
          <note>
            Vänsterpartiet att det offentliga måste ta ett större ansvar
            för barns och ungdomars fritid. Lotteri, bingo och lyckohjul ska
            inte vara en förutsättning för att finansiera verksamheter. Det
            offentliga måste här ta ett ökat ansvar. Därför är det också viktigt
            att vi snabbt får den utlovade propositionen som behandlar alla
            dessa frågor i ett sammanhang.
          </note>
          <note>
            För mig och Vänsterpartiet är det nu viktigare att få bort en
            apparat från marknaden som är skadlig för användare än att tala
            om övergångsregler.
          </note>
          <note>
            Jag yrkar bifall till förslaget.
          </note>
          <note type="speaker">
            Anf. 126 LARS WEGENDAL (s) replik:
          </note>
          <note>
            Fru talman! Jag ska svara på Charlotta Bjälkebrings fråga.
          </note>
          <note>
            Enligt de planeringar som finns är en lotteriproposition tänkt
            att komma den 18 mars 2002. Vad den sedan innehåller vågar jag
            i dagsläget inte uttala mig om. Jag är rädd för att den inte innehåller
            allt det som jag och Charlotta Bjälkebring vill att den ska innehålla.
            Man har nog inte hunnit med alla delar, men jag hoppas att de
            mest väsentliga delarna kommer att behandlas.
          </note>
          <note>
            Sedan delar jag Charlotta Bjälkebrings uppfattning och oro när
            det gäller de lokala idrottsföreningarna. Den totala summan pengar
            från spel och lotterier som går till idrotten är relativt stor.
            De går ju till
          </note>
          <note>
            Riksidrottsförbundet, och sedan är det upp till förbundet självt
            att fördela dessa pengar. I den fördelningen har vi från riksdagen
            ingen insyn. Jag hoppas att detta får ett bättre genomslag i framtiden
            ned till de lokala idrottsföreningarna så att de verkligen märker
            ett tillskott av pengar från spel- och lotterimarknaden.
          </note>
          <note>
            Anf. 127 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Det är bara att beklaga att det kommer att dröja
            så länge som till den 18 mars innan förslaget kommer och att det
            inte heller innehåller alla de delar som jag och förmodligen Wegendal
            är överens om borde finnas med i propositionen.
          </note>
          <note>
            Man kan också vända på det hela. Nu har övergångsbestämmelserna
            gällt under väldigt lång tid, eftersom vi fattade beslut 1996
            och 1999. Lika lång tid har också regeringen haft på sig för att
            försöka komma fram till ett förslag som ger ökad möjlighet för
            föreningslivet till en ökad egenfinansiering och också till att
            ta över de statsbidrag som går till föreningslivet. Jag vill bara
            rikta kritik till Regeringskansliet. Så här långsamt får det bara
            inte gå.
          </note>
          <note type="speaker">
            Anf. 128 LARS WEGENDAL (s) replik:
          </note>
          <note>
            Fru talman! Jag lovar att jag ska framföra denna kritik.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 4 december.)
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Justitieutskottets betänkanden
          </note>
          <note>
            2001/02:JuU1 Utgiftsområde 4 Rättsväsendet
          </note>
          <note>
            2001/02:JuU4 Utvidgning av Europols behörighet
          </note>
          <note>
            2001/02:JuU5 Privilegier och immunitet för Europeiska unionens
            institut för säkerhetsstudier och Europeiska unionens satellitcentrum
          </note>
          <note>
            Miljö- och jordbruksutskottets betänkanden
          </note>
          <note>
            2001/02:MJU4 Åtgärder mot förorening från fartyg
          </note>
          <note>
            2001/02:MJU6 Avgasrening, m.m.
          </note>
          <note>
            Finansutskottets betänkande
          </note>
          <note>
            2001/02:FiU7 AP-fondernas verksamhet 2000 m.m.
          </note>
          <note>
            8 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 30 november
          </note>
          <note>
            2001/02:318 av Per-Samuel Nisser (m) till statsrådet
          </note>
          <note>
            Mona Sahlin
          </note>
          <note>
            Informationsteknologin
          </note>
          <note>
            2001/02:319 av Margareta Cederfelt (m) till statsrådet Britta
            Lejon
          </note>
          <note>
            Information på flera språk
          </note>
          <note>
            2001/02:320 av Margareta Cederfelt (m) till justitieminister
            Thomas Bodström
          </note>
          <note>
            Fastighetsskatten
          </note>
          <note>
            2001/02:321 av Margareta Cederfelt (m) till finansminister Bosse
            Ringholm
          </note>
          <note>
            Fastighetsskatten och olika boendeformer
          </note>
          <note>
            2001/02:322 av Margareta Cederfelt (m) till finansminister Bosse
            Ringholm
          </note>
          <note>
            Fastighetsskatten och villaboende
          </note>
          <note>
            2001/02:323 av Jan Erik Ågren (kd) till finansminister Bosse
            Ringholm
          </note>
          <note>
            Den svenska skogsbärsindustrin
          </note>
          <note>
            2001/02:324 av Marie Engström (v) till finansminister Bosse Ringholm
          </note>
          <note>
            Bolagsskatten
          </note>
          <note>
            2001/02:325 av Carl Fredrik Graf (m) till finansminister Bosse
            Ringholm
          </note>
          <note>
            Boendeskatter 2002
          </note>
          <note>
            2001/02:326 av Carl Fredrik Graf (m) till försvarsminister Björn
            von Sydow
          </note>
          <note>
            Materieltillförsel till hemvärnet
          </note>
          <note>
            2001/02:327 av Sten Tolgfors (m) till utrikesminister
          </note>
          <note>
            Anna Lindh
          </note>
          <note>
            Arbetsförhållandena på UD
          </note>
          <note>
            2001/02:328 av Ulla Hoffmann (v) till utrikesminister
          </note>
          <note>
            Anna Lindh
          </note>
          <note>
            Portugisiska kvinnors rätt till abort
          </note>
          <note>
            2001/02:329 av andre vice talman Eva Zetterberg (v)
          </note>
          <note>
            till utrikesminister Anna Lindh
          </note>
          <note>
            Folkomröstning om Västsaharas framtid
          </note>
          <note>
            2001/02:330 av Marianne Jönsson (s) till utrikesminister Anna
            Lindh
          </note>
          <note>
            Kaliningrad
          </note>
          <note>
            2001/02:331 av Désirée Pethrus Engström (kd) till statsrådet
            Ingela Thalén
          </note>
          <note>
            Gravida kvinnors situation
          </note>
          <note>
            2001/02:332 av Göran Norlander (s) till näringsminister Björn
            Rosengren
          </note>
          <note>
            Ersättningsarbeten i Härnösand
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 4 december.
          </note>
          <note>
            9 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 30 november
          </note>
          <note>
            2001/02:246 av Carl Fredrik Graf (m) till finansminister Bosse
            Ringholm
          </note>
          <note>
            Fastighetsskatt på äldreboende
          </note>
          <note>
            2001/02:264 av Ingemar Vänerlöv (kd) till näringsminister Björn
            Rosengren
          </note>
          <note>
            Vänersjöfarten
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 4 december.
          </note>
          <note>
            10 § Kammaren åtskildes kl. 16.08
          </note>
          <note>
            Förhandlingarna leddes av förste vice talmannen från sammanträdets
            början t.o.m. 5 § anf. 20 (delvis), av tredje vice talmannen därefter
            t.o.m. anf. 48 (delvis), av andre vice talmannen därefter t.o.m.
            anf. 102 (delvis) och av talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
