<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--118</head>
          <docDate when="2002-06-03 00:00:00">2002-06-03 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------
          </note>
          <note>
            1 § Justering av protokoll
          </note>
          <note>
            Justerades protokollen för den 27 och 28 maj.
          </note>
          <note>
            2 § Svar på interpellationerna 2001/02:401 och
          </note>
          <note>
            419 om Turkiets uppfyllande av Köpenhamnskriterierna
          </note>
          <note type="speaker">
            Anf. 1 Utrikesminister ANNA LINDH (s):
          </note>
          <note>
            Fru talman! Lars Ohly har frågat mig om jag avser att ta några
            initiativ för att Turkiet ska uppfylla Köpenhamnskriterierna och
            underteckna och efterleva
          </note>
          <note>
            Europarådets konvention för skydd av minoriteter.
          </note>
          <note>
            Margareta Viklund har frågat mig vad regeringen gör vad gäller
            turkiska statens förföljelse av assyrier/syrianer och icke-muslimska
            minoriteter.
          </note>
          <note>
            Jag delar kritiken mot den bristande respekten för mänskliga
            rättigheter i Turkiet. Det stämmer också att
          </note>
          <note>
            Turkiet inte har följt sin tidtabell för uppfyllandet av
          </note>
          <note>
            Köpenhamnskriterierna. Samtidigt har Turkiets status som kandidatland
            lett till en reformprocess och en intensiv debatt i Turkiet även
            i känsliga frågor om t.ex. det kurdiska språket och dödsstraffet.
            Två paket med lagreformer har under våren antagits av det turkiska
            parlamentet som en uppföljning till justeringarna i författningen
            i höstas. Sverige och EU har välkomnat dessa reformer som ett
            steg i rätt riktning, men även betonat behovet av ytterligare
            åtgärder för uppfyllandet av de politiska Köpenhamnskriterierna.
          </note>
          <note>
            Det återstår också för Turkiet att implementera dessa reformer.
            Detta framfördes senast vid ett möte mellan
          </note>
          <note>
            EU:s medlemsländer och Turkiet den 17 maj. Den nya medielag som
            antogs nyligen innebär dessvärre ett steg tillbaka. Andra språk
            än turkiska är fortfarande förbjudna, och bland nya begränsningar
            i yttrandefriheten märks framkallande av pessimism. Kommissionen
            har uppmanat den turkiska regeringen att revidera lagen. Fler
            reformer och en rättstillämpning som ligger i linje med EU:s normer
            krävs innan situationen för den turkiska medborgaren verkligen
            har förändrats. Köpenhamnskriterierna är tydliga när det gäller
            kravet på respekt för och skydd av minoriteter.
          </note>
          <note>
            Sverige och EU tar löpande upp frågor som berör minoriteter,
            t.ex. obegränsad rätt att bruka sitt modersmål. Självklart vore
            det önskvärt att Turkiet undertecknade Europarådets konvention
            för skydd av minoriteter. Tyvärr är det även flera EU-länder som
            ännu inte undertecknat konventionen. Det viktigaste är förstås
            att titta på hur minoriteter behandlas i praktiken.
          </note>
          <note>
            Situationen för assyrier/syrianer är fortfarande otillfredsställande
            men tycks ändå ha förbättrats.
          </note>
          <note>
            Sveriges generalkonsul i Istanbul Ingmar Karlsson besökte nyligen,
            bl.a. tillsammans med ett par riksdagsledamöter, de assyrisk/syrianska
            områdena i
          </note>
          <note>
            Turkiet. De företrädare han träffade - även religiösa och politiska
            - ansåg att situationen hade förbättrats under det senaste året.
            Det rådde inte längre reseförbud till några byar och fotografering
            var tillåten överallt. Folk hade börjat återvända.
          </note>
          <note>
            Det huvudsakliga problemet i dag är lagen från
          </note>
          <note>
            1936 som förbjuder religiösa samfund att förvärva fastigheter
            och andra tillgångar. EU har, bl.a. på initiativ av Sverige, tagit
            upp frågan med de turkiska myndigheterna. Sverige och EU kommer
            även fortsättningsvis att verka för att prioriteringarna i EU:s
            partnerskapsdokument för Turkiet, som bl.a. syftar till att förbättra
            situationen för religiösa minoriteter, ska uppfyllas.
          </note>
          <note>
            Regeringen kommer - såväl inom EU som vid bilaterala kontakter
            och genom direkt stöd till organisationer som arbetar för mänskliga
            rättigheter - fortsätta att verka för att Turkiet ska leva upp
            till sina löften och förbättra bl.a. minoriteters ställning i
            enlighet med internationella åtaganden.
          </note>
          <note type="speaker">
            Anf. 2 MARGARETA VIKLUND (kd):
          </note>
          <note>
            Fru talman! Först vill jag tacka för svaret, som
          </note>
          <note>
            Lars Ohly och jag får dela på.
          </note>
          <note>
            Jag har under ganska lång tid följt det assyrisk/syrianska folkets
            situation i bl.a. och kanske framför allt Turkiet. När jag i början
            på 90-talet blev informerad om dess situation hade jag svårt att
            förstå och sätta mig in i den fullständiga bilden. Men ju mer
            jag har träffat assyrier/syrianer i vårt land, men också i bl.a.
            Turkiet, har jag förstått vilka fruktansvärda traumatiska händelser
            som de har varit med om.
          </note>
          <note>
            Assyrier/syrianerna är i dag inget stort folk, men likväl har
            det överlevt som folk trots ihärdiga förföljelser och massdödande.
            Men tyvärr, fru talman, finns de snart inte kvar i Turkiet om
            inget nu görs för att bromsa den under årtionden pågående intensiva
            utrotningsprocessen, som jag vill kalla den. Det är allvarligt
            och långt ifrån den verklighet vi lägger i begreppen mänskliga
            rättigheter och folkrätt.
          </note>
          <note>
            Vi kan inte längre blunda för det kristna folket assyrier/syrianernas
            situation i Turkiet och hela Mellanöstern. Det är kris. De människorna
            har samma rätt att finnas där som alla andra - detta äldsta av
            alla kristna folk, som så ofta fått klä skott för våra tilltag
            i västvärlden. De är på många håll i den islamiska världen representanter
            för just oss i västvärlden, för de är ju kristna.
          </note>
          <note>
            Fru talman! För att försöka vidga perspektivet något och försöka
            visa på problemets stora vidd och djup måste jag nämna något om
            de hundratusentals assyrisk/syrianska flyktingar som finns i Jordanien.
          </note>
          <note>
            Där lever de i armod och under stor press och överhängande hot
            om att sändas tillbaka till Irak, som de flesta av dessa flyktingar
            kommer ifrån. Vid ett sådant hemsändande är det enligt uppgift
            bara halshuggning eller dödande på annat sätt, samt fängelse,
            som gäller.
          </note>
          <note>
            Man sägar också att Saddam Hussein självklart vill ha dessa flyktingar
            tillbaka och låter därför säkerhetspolis fånga in dem. Han vill
            inte att omvärlden ska veta vad dessa människor har gått igenom
            och hur hotad deras situation är.
          </note>
          <note>
            Fru talman! Nöden är stor, och situationen för assyrier/syrianer
            i hela Mellanöstern så nära outhärdlig man kan komma. Men nu gäller
            det Turkiet, som är på väg in i EU. Det är allvarligt nog med
            tanke på att
          </note>
          <note>
            Turkiet inte uppfyllt sina förpliktelser när det gäller anpassningsprogrammet
            för inträde i den europeiska unionen.
          </note>
          <note>
            Men det är en annan sak i sammanhanget som också oroar mig, och
            det är den uppmärksamhet som
          </note>
          <note>
            Turkiets kommande ledningsansvar för den internationella säkerhetsstyrkan
            i Afghanistan eventuellt kan innebära och vilka konsekvenser det
            kan få för uppfyllandet av Köpenhamnskriterierna och de mänskliga
            rättigheterna i Turkiet. Jag anser att EU måste öka och skärpa
            sin uppmärksamhet speciellt under det närmaste halvåret vad gäller
            Turkiets hantering av demokrati och frågor om mänskliga rättigheter.
            Kan inte Turkiet infria sina förpliktelser vad gäller kraven på
            EU-medlemskap borde, anser jag, Turkiets status som EU-ansökarland
            omprövas. Vad säger utrikesministern om det?
          </note>
          <note type="speaker">
            Anf. 3 LARS OHLY (v):
          </note>
          <note>
            Fru talman! Jag vill tacka utrikesministern för svaret. Det andas
            inte någon större optimism vad gäller utvecklingen i Turkiet,
            och det gör inte heller min interpellation. Tyvärr är verkligheten
            sådan att det inte finns fog för någon större optimism i dagsläget.
            Den nya radio- och TV-lag som utrikesministern nämnde är så utformad
            att en myndighet, RTUK, kan stänga kanaler på obestämd tid och
            utdöma böter för övergrepp mot lagen, t.ex. om någon sprider pessimism.
            Dess beslut kan inte överklagas.
          </note>
          <note>
            Det finns uppgifter om tortyr och om en ökande kränkning av mänskliga
            rättigheter. Samtidigt har
          </note>
          <note>
            Turkiet frisläppt ett antal grovt kriminella och gett dem amnesti.
            Det handlar om människor som bl.a.
          </note>
          <note>
            begått mord på människor i de folkgrupper som kämpar för respekt
            för sina rättigheter.
          </note>
          <note>
            Det finns också uppgifter om att EU-
          </note>
          <note>
            kommissionens representant har fått sin e-post övervakad. Romani
            Prodi har protesterat mot detta.
          </note>
          <note>
            Dagligen grips människor som bara har begått ett brott: de har
            döpt sina barn till namn på ett språk som inte är godkänt, t.ex.
            kurdiska. Därför ställs de inför statens säkerhetsdomstol.
          </note>
          <note>
            Det här är en mörk bild, men tyvärr är den alltför sann. Fikret
            Baskaya sitter fortfarande fängslad tillsammans med hundra ytterligare
            journalister och intellektuella. Deras brott är otillåtet yttrande.
          </note>
          <note>
            Min fråga var egentligen: Avser utrikesministern att ta några
            initiativ för att förmå Turkiet att uppfylla de löften som angavs
            i mars förra året i Turkiets nationella handlingsplan? De initiativen
            lyser tyvärr med sin frånvaro i utrikesministerns svar. Kommer
            utrikesministern att ta några initiativ utifrån den situation
            som nu har uppstått, att Turkiet inte har följt den tidtabell
            som angavs för uppfyllandet av villkoren i Köpenhamnskriterierna,
            eller ska man bara låta det gå på? Ska man se några små förbättringar
            och några försämringar och säga: Vi fortsätter som förut?
          </note>
          <note>
            Det skulle vara att svika dem som kämpar för respekt för mänskliga
            rättigheter och för kulturella och språkliga rättigheter i Turkiet
            i dag. Det skulle vara att göra dem en otjänst. Då skickas nämligen
            signalen till Turkiet att Turkiet kan fortsätta att förtrycka
            stora minoritetsgrupper likaväl som små minoritetsgrupper.
          </note>
          <note>
            Det handlar inte om att Turkiet ska avskaffa ett antal förbud.
            Det handlar om att Turkiet ska leva upp till ett antal rättigheter
            som vi anser är universella.
          </note>
          <note>
            Om det inte görs visar Turkiet att man inte är beredd att anpassa
            sin lagstiftning till demokratiska spelregler. Låt mig därför
            också säga att jag gärna skulle vilja se ett demokratiskt Turkiet
            som medlem i EU.
          </note>
          <note>
            Jag har ingenting emot att Turkiet blir medlem och att vi får
            ett stort muslimskt medlemsland i den europeiska unionen, men
            med tanke på hur den turkiska regeringen i dag behandlar olika
            krav på respekt för mänskliga rättigheter finns det ingen anledning
            att i dagsläget gå vidare med processen innan Turkiet har ändrat
            sig.
          </note>
          <note type="speaker">
            Anf. 4 Utrikesminister ANNA LINDH (s):
          </note>
          <note>
            Fru talman! Jag kan instämma med båda talarna om att vi ser väldigt
            många problem när det gäller mänskliga rättigheter i Turkiet.
            Den debatten har vi haft ganska många gånger här i kammaren. Det
            som möjligen är skillnaden är väl att vi tidigare har varit lite
            mer optimistiska. Det har ändå varit en process framåt, och det
            har ändå skett förbättringar.
          </note>
          <note>
            Nu har vi sedan en tid tillbaka kunnat se att det är alltför
            mycket som har gått i stå när det gäller hela den turkiska reformprocessen.
            Styrkan hos motståndarna till att utveckla demokrati och mänskliga
            rättigheter och motståndarna till att man ska komma närmare en
            integrering i EU har ökat. Vi har därför kunnat se ett antal väldigt
            allvarliga exempel under våren.
          </note>
          <note>
            Lars Ohly nämner rättsprocesserna mot familjer som har döpt sina
            barn till kurdiska namn. Vi ser debatter här i Sverige om Aftonbladets
            resebilaga och om vilka åtgärder som bör vidtas mot Aftonbladet.
            Vi ser den här förändringen av massmedielagen. Det blir alltså
            förbjudet att framkalla pessimism. Detta är bara några exempel.
          </note>
          <note>
            Lars Ohly frågade efter initiativ. De som har velat se andra
            initiativ är framför allt den turkiska regeringen, som hade velat
            se att man kom framåt i processen mot ett medlemskap i EU. Det
            som i dag är viktigt för oss är att markera för Turkiet att det
            inte längre bara är Sverige som kritiserar Turkiet. Nu ser vi
            att alltfler av EU-länderna agerar och att EU
          </note>
          <note>
            gemensamt agerar, och Turkiet kan inte komma vidare i processen
            om man inte på allvar visar att man uppfyller kraven när det gäller
            de mänskliga rättigheterna.
          </note>
          <note>
            Margareta Viklund tar upp exemplet med syrianerna och assyrierna.
            Där kan man nog säga att situationen ändå har förbättrats något.
            Människor börjar återvända. Det finns fler som kommer tillbaka.
            De vågar i dag komma tillbaka, vilket de inte gjorde förr, men
            fortfarande är det en fruktansvärt otillfredsställande situation.
            Utgångsläget var ju väldigt dåligt.
          </note>
          <note>
            Jag skulle dock inte vilja gå så långt som Margareta Viklund
            och ompröva Turkiets ställning som kandidatland. Om man skulle
            göra det skulle de som är direkta motståndare till en demokratisering
            och reformering av Turkiet liksom få vatten på sin kvarn och kunna
            säga: Här ser ni att man inte vill ha Turkiet som medlemsland
            i EU, eftersom Turkiet är ett muslimskt land. Därför tror jag
            att det är bättre att Turkiet får vara kvar som kandidatland,
            men man får inte börja förhandla på allvar innan man har uppfyllt
            Köpenhamnskriterierna. Man ska alltså vara kvar på samma nivå
            som i dag men självklart inte på allvar börja förhandla om medlemskap
            innan man har uppfyllt Köpenhamnskriterierna.
          </note>
          <note>
            Jag kan nämna ett svenskt initiativ. Vi hade planerat att ha
            en ordentlig diskussion för några veckor sedan med den turkiska
            regeringen och med olika organisationer i Turkiet. Det skulle
            bl.a. vara ett stort arrangemang på det svenska center som vi
            har i Istanbul. Vi hade också tänkt ha en diskussion med myndighetsrepresentanter
            och med kurdiska organisationer och den lokala borgmästaren i
            Diyarbakir.
          </note>
          <note>
            Eftersom vi inte fick möjlighet och tillstånd att besöka Diyarbakir
            ställde vi in resan. Även om jag hade önskat att vi hade kunnat
            fullfölja det här initiativet var det för oss viktigare att markera
            att vi inte accepterade att vi inte fick besöka Diyarbakir än
            att genomföra resten av programmet. Det var den typen av initiativ
            som Lars Ohly efterlyste. Jag menar att vår protest, genom att
            vi ställde in resan, blev en väldigt tydlig signal till den turkiska
            regeringen.
          </note>
          <note type="speaker">
            Anf. 5 MARGARETA VIKLUND (kd):
          </note>
          <note>
            Fru talman! Självklart vill jag också innerst inne att Turkiet
            ska vara med i EU, för jag tror inte att ett land blir bättre
            om det inte får vara med i EU. Däremot måste det finnas en gräns
            för hur långt man kan gå i sitt väntande på att det ska bli en
            förbättring. Jag undrar var den gränsen ligger någonstans. Finns
            det någon sådan gräns, eller kan man vänta i all evighet?
          </note>
          <note>
            Då kan det ju bli en oerhört lång förhalningsprocess, då vi då
            kommer att få se många exempel på brott mot mänskliga rättigheter
            och annat. Det oroar mig.
          </note>
          <note>
            På något sätt måste det finnas någon yttre gräns.
          </note>
          <note>
            När det gäller utrikesministerns svar på mina frågor ställer
            jag mig faktiskt skeptisk till en del. Jag anser att jag har fått
            svar som delvis har ett starkare skimmer över sig än vad de i
            verkligheten förtjänar.
          </note>
          <note>
            Utrikesministern säger bl.a. att det har blivit tillåtet att
            återvända till sina ursprungsbyar och att fotografera igen. Det
            här fotograferingsförbudet och förbudet för framför allt assyrier/syrianer
            att komma hem till sina byar eller komma som turister till landet
            är ju så nytt som från förra året. Efter kraftfulla protester
            från assyrisk/syrianska organisationer, andra organisationer och
            enskilda i Sverige och andra länder kände sig Turkiet nödgat att
            lätta på de sanktionerna efter bara någon månad eller några månader.
          </note>
          <note>
            Osaken till det hela är att Turkiet inte vill att omvärlden ska
            se vad som egentligen har hänt i landet och hur man behandlar
            sina invånare, särskilt minoriteter, och det kristna kulturarv
            som finns där.
          </note>
          <note>
            Ministern nämner inte i sitt svar något om de av den turkiska
            staten konfiskerade assyrisk/syrianska byarna och annan assyrisk/syriansk
            egendom som har konfiskerats.
          </note>
          <note>
            Vi talar i många olika sammanhang om vikten av att människor
            ska kunna och få möjlighet att återvända till sina hemländer.
            Det är bra om det kan ske nu, men hur ska assyrier/syrianerna
            kunna återvända, som många gärna vill, om deras by och egendom
            har konfiskerats och om den turkiska staten har placerat andra,
            sina egna, där?
          </note>
          <note>
            Påståendet om att många har återvänt ställer jag mig en aning
            skeptisk till. Jag har träffat och hört talas om någon enstaka
            som verkligen har ansträngt sig för att återfå sin egendom och
            för att kunna flytta tillbaka. Men det är så gott som omöjligt
            att få de papper, avtal och kontrakt som man behöver för att återfå
            det som borde vara ens rättmätiga egendom.
          </note>
          <note>
            Att de kristna assyrier/syrianernas frihet och verksamhet är
            begränsad visar bl.a. exemplet i min interpellationen om att guvernören
            i Içel ändrade det sedan tio år gällande beslutet. Det innebar
            att den katolska kyrkan Saint Antuan i Içel, tidigare Mersin,
            helt plötsligt inte längre fick hjälpa sju föräldralösa barn så
            att de hade mat, husrum och kläder. Detta hände så sent som i
            år. De här barnen deltog i den officiella turkiska skolans undervisning,
            och de föstes i bildlig bemärkelse ut på gatan utan att ha eller
            få någon tillsyn och omvårdnad.
          </note>
          <note>
            Dessutom blev munken Giorgio Bruno Simonelli strängt tillsagd
            att inte berätta något för omvärlden om det inträffade. Man har
            satt honom under hot och press. Han har därmed fått sin frihet
            och sina mänskliga rättigheter begränsade.
          </note>
          <note>
            Ganska nyligen blev assyrisk/syrianska präster i en protestantisk
            kyrka i Diarbakir åtalade och anklagade för att dela ut biblar
            och förtala profeten Mohammed.
          </note>
          <note>
            Men, fru talman, ingen vettig assyrier/syrian gör något sådant
            om de vill behålla sitt liv i frihet, den lilla frihet de kan
            få i dagens Turkiet. Den kyrkan ville man nog säkert bomma igen
            för alltid.
          </note>
          <note type="speaker">
            Anf. 6 LARS OHLY (v):
          </note>
          <note>
            Fru talman! Som Margareta Viklund har berättat är det faktiskt
            så att assyrier och syrianer knappast kan sägas ha fått några
            stora förbättringar. Det har knappast skett några lättnader för
            denna numera lilla folkgrupp. Det bor mångdubbelt fler assyrier
            och syrianer i Sverige än det gör i Turkiet i dagsläget.
          </note>
          <note>
            Kanske de få eventuella lättnader som vi nu kan se bygger på
            att Turkiet har lyckats med att rensa ut en folkgrupp, sprida
            den över världen och därigenom beröva den sin egen historia.
          </note>
          <note>
            Jag skulle vilja fråga utrikesministern om de ställningstaganden
            som har gjorts den senaste tiden i den s.k. kampen mot terrorismen
            och som berör Turkiet.
          </note>
          <note>
            EU har satt upp PKK på den s.k. terroristlistan. Vi vet sedan
            tidigare att Turkiet, liksom flera andra lite ljusskygga regeringar,
            har använt argumentet att de bekämpar terrorism när de i själva
            verket slår ned intern opposition. Det gäller Ryssland och Tjetjenien.
          </note>
          <note>
            Det gäller Israel och Palestina. Det gäller Turkiet och kurderna
            och andra minoriteter.
          </note>
          <note>
            I det ljuset kan man se den amerikanska kongressmannen Weldons
            besök i oktober. Han ledde en styrka på elva kongressledamöter
            från USA och sade att Turkiet alltid har varit en lojal allierad.
            Turkiet är som en skinande kronjuvel, sade han i anslutning till
            sitt besök i Turkiet. USA har också lovat att Turkiet ska få ersättning
            för de förluster som de har drabbats av genom sanktionerna mot
            Irak som delvis spillde över på Turkiet. USA är väldigt angeläget
            om att få med Turkiet i kampen mot terrorism. Därför går man dem
            till mötes.
          </note>
          <note>
            Detta krockar med respekten för mänskliga rättigheter. Det krockar
            med den kamp för demokrati och människors möjligheter att leva
            ett gott liv som vi är överens om och som vi så hårt försöker
            föra fram.
          </note>
          <note>
            Man måste fråga sig hur kampen mot terrorismen sätts in i Turkiet
            i det läge som just nu är, där minoriteter kämpar för sina rättigheter.
          </note>
          <note>
            Jo, kampen mot terrorismen används för att fortsätta förtrycka.
            Den används för att fortsätta behålla t.ex. § 312 som innebär
            att man inte får yttra sig på ett sätt som hotar den turkiska
            statens enhet. Den paragrafen gäller även utomlands. Det var med
            den Mehmet Uzun ställdes inför rätta. I de uppmärksammade fallen
            fälls inte domar. Däremot finns det ett antal personer som döms
            i tysthet och som sitter fängslade på dessa mycket lösa grunder.
          </note>
          <note>
            Utrikesministern säger att vi inte ska gå så långt som till att
            ompröva Turkiets ställning som kandidatland. Nej, kanske inte
            just nu. Men när uppstår ett läge då vi måste göra det?
          </note>
          <note>
            Det är onekligen så att Turkiet just nu uppnår den bästa av världar,
            nämligen frihandel och ökade kontakter med den europeiska unionen,
            men de slipper tydligen undan kraven på förändring av lagstiftningen
            i syfte att uppnå mänskliga rättigheter och demokrati.
          </note>
          <note>
            Om det inte sker några större förbättringar måste vi väl komma
            till en punkt, där vi frågar oss hur länge detta ska kunna pågå.
          </note>
          <note type="speaker">
            Anf. 7 Utrikesminister ANNA LINDH (s):
          </note>
          <note>
            Fru talman! På det sista vill jag svara att jag tror att det
            skulle få helt motsatt effekt. Även om Turkiet inte hade ställningen
            som presumtiv medlem i EU
          </note>
          <note>
            och kandidatland i EU skulle man säkert som grannland ha de avtal
            som övriga grannländer har. I och med att man ändå har ställningen
            som kandidatland måste Turkiet acceptera en ständig inblandning
            av
          </note>
          <note>
            EU i turkiska angelägenheter och krav och kritik när det gäller
            demokrati och mänskliga rättigheter.
          </note>
          <note>
            Det enda vi skulle uppnå med att säga att Turkiet helt ska strykas
            från listan vore att ge ett ordentligt slag mot reformvännerna
            i Turkiet. Det skulle också innebära att vi inte hade möjligheter
            till en ständig diskussion med Turkiet om detaljer och principer
            i den turkiska lagstiftningen. Det tror jag vore en brist.
          </note>
          <note>
            Jag tycker inte att svaret framställde syrianernas och assyriernas
            situation i något positivt skimmer, tvärtom. Det enda jag säger
            är att det har varit en mycket dålig situation. Det är fortfarande
            en dålig situation. Precis som Margareta Viklund säger har det
            dock blivit något bättre det senaste året. För att fortsätta att
            få den turkiska regeringen att förbättra för syrianer och assyrier
            tror jag det är viktigt att vi samtidigt som vi kräver nya reformer
            erkänner att besöksförbudet och fotograferingsförbudet har upphört.
          </note>
          <note>
            Annars kan det bli ett argument för Turkiet att inte göra några
            ytterligare förbättringar.
          </note>
          <note>
            I mitt svar tar jag också upp förbudet för religiösa samfund
            att förvärva fastigheter. Jag pekar på det som ett stort problem
            och att både Sverige och EU
          </note>
          <note>
            fortsätter att driva på Turkiet att ge dem den rätten.
          </note>
          <note>
            Vi är helt överens om det stora bekymret att Turkiet förtrycker
            människor och inte minst behandlar sina kurder illa. Det är inte
            så, Lars Ohly, att EU
          </note>
          <note>
            accepterar den beskrivning som amerikanska kongressledamöter
            kan ge av Turkiet, tvärtom. Jag tror det finns få som har uttalat
            så tydlig kritik av övergrepp mot mänskliga rättigheter som EU
            har gjort.
          </note>
          <note>
            EU har också varit väldigt tydligt med att man inte accepterar
            Turkiets beskrivning av terrorism. EU
          </note>
          <note>
            har inte satt upp KADEK, HADEP m.fl. på terroristlistan. Man
            har satt upp PKK därför att PKK de facto har använt sig av terroristattentat,
            bl.a. i andra länder än Turkiet. Det är den enda terroristorganisation
            som har utfört mord även i Sverige. Det vet Lars Ohly mycket väl.
          </note>
          <note>
            Sveriges anseende i arbetet för mänskliga rättigheter i Turkiet
            hade försämrats om vi hade motsatt oss att den organisation som
            faktiskt använder terroristmetoder hade satts upp på terroristlistan.
            Många i
          </note>
          <note>
            Turkiet vill gärna framställa både mig och den svenska regeringen
            och riksdagen som propagerandes för terrorism i Turkiet just för
            att vi har stött kurdernas rätt. Av det skälet är det viktigt
            att vi fortsätter att markera att vi stöder demokratiska organisationer,
            att vi stöder organisationer som inte använder våld men att vi
            inte stöder PKK. Vi kan inte motsätta oss att
          </note>
          <note>
            PKK sätts upp på listan över terroristorganisationer.
          </note>
          <note>
            Däremot ska vi fortsätta att bevaka att det inte drabbar andra
            kurdiska organisationer och att Turkiet aldrig får använda kampen
            mot terrorismen för att bekämpa kurdernas rättigheter och mänskliga
            rättigheter. Det har de gjort i alla år, men vi måste fortsätta
            att bevaka att vi och andra EU-länder och EU som sådant aldrig
            accepterar det.
          </note>
          <note type="speaker">
            Anf. 8 MARGARETA VIKLUND (kd):
          </note>
          <note>
            Fru talman! Området mänskliga rättigheter är ett oerhört stort
            område. Det är ganska lätt att man misstolkas i sina ansträngningar
            för mänskliga rättigheter. Jag uppfattade att det bl.a. var det
            som utrikesministern försökte säga. Jag vet också att utrikesministern,
            UD och regeringen har gjort stora ansträngningar för att få Turkiet
            att uppfylla de villkor och förpliktelser som de har åtagit sig
            för en avtalad tid.
          </note>
          <note>
            Detta gällde framför allt under ordförandeskapet i
          </note>
          <note>
            EU.
          </note>
          <note>
            Det har inte räckt. Turkiet har också tidigare skjutit upp de
            förpliktelser de haft enligt ingångna avtal och lagar. De skjuter
            och skjuter på det. Som exempel kan nämnas en lag från år 1839
            som innebär att kristna skulle ha rätt till skyddad egendom och
            skyddat liv. Det är en lag som är 163 år gammal men som ännu inte
            efterlevs.
          </note>
          <note>
            Då undrar jag till slut: Hur ska man kunna pressa på Turkiet
            om man nu inte har någon gräns för hur långt man kan gå? Hur ska
            man då få dem att uppfylla Köpenhamnskriterierna? Hur tänker utrikesministern
            agera i fortsättningen i den frågan?
          </note>
          <note>
            Jag fick inget svar på frågan om Turkiets ledningsansvar för
            säkerhetsstyrkorna i Afghanistan kan bli en käpp i hjulet för
            arbetet med de demokratiska rättigheterna i själva Turkiet.
          </note>
          <note>
            Okej, besöksförbudet har upphört, och det är jättebra. Men det
            var bara en liten parentes, utrikesministern. Det varade bara
            några månader men visade ändå på ett positivt sätt att det går
            att engagera sig och opponera sig mot felaktigheter. Det finns
            mycket att göra för mänskliga rättigheter i det landet.
          </note>
          <note type="speaker">
            Anf. 9 LARS OHLY (v):
          </note>
          <note>
            Fru talman! PKK har begått avskyvärda handlingar. Nu har PKK
            tagit ställning mot terrorismen. Nu har man tagit avstånd från
            dessa avskyvärda handlingar och lagt ned vapnen, och då terrorstämplas
            organisationen. Hur tas det emot i Turkiet? Jo, självklart använder
            man det som argument för att bekämpa kurders rättigheter i allmänhet.
            Den s.k. kampen mot terrorismen, som lett till att USA i stort
            sett bestämmer själva vilka som är terrorister och vilka som ska
            bekämpas, har lett till att Turkiet har fått närmast ett fribrev
            för att bekämpa minoriteters kamp för sina rättigheter.
          </note>
          <note>
            Jag vill också gärna höra ett svar på Margareta
          </note>
          <note>
            Viklunds fråga om hur Turkiets befälsföring av den internationella
            FN-styrkan i Afghanistan kan påverka
          </note>
          <note>
            Turkiets möjligheter att få en position och en status som gör
            att man på sin egen bakgård kan fortsätta att bekämpa demokrati
            och människors rättigheter i namn av kamp mot terrorismen. Det
            här är olycksaligt och en följd av att alltför få röster har höjts
            mot
          </note>
          <note>
            USA:s ensidiga rätt att själva bestämma hur kampen mot terrorismen
            ska föras, vem som ska bestämma vilka som är terrorister och vilka
            medel som ska användas i den kampen.
          </note>
          <note>
            Slutligen vill jag ändå betona att i beskrivningen av utvecklingen
            av mänskliga rättigheter och demokrati i Turkiet är vi i stort
            överens. Det är ingen positiv bild som utrikesministern ger här
            i dag kammaren, och det är ingen positiv bild som verkligheten
            uppvisar. Tvärtom går alltför mycket i fel riktning. Jag hoppas
            att det åtminstone innebär att utrikesministern ägnar ökad uppmärksamhet
            åt att kritisera den här utvecklingen.
          </note>
          <note type="speaker">
            Anf. 10 Utrikesminister ANNA LINDH (s):
          </note>
          <note>
            Fru talman! Först och främst: Turkiets befälsföring i Afghanistan
            stärker inte landets möjligheter att förtrycka sina egna minoriteter.
            Jag hoppas att det blir en motsatt utveckling, att fler länder
            kommer att mer kritiskt granska vad Turkiet gör i och med att
            landet kan få en sådan framträdande roll och att Turkiet därför
            har större skäl att respektera mänskliga rättigheter på hemmaplan.
          </note>
          <note>
            Turkiet har självklart inget fribrev, som Lars Ohly säger, för
            att bekämpa minoriteter. Turkiet har ägnat sig åt att bekämpa
            minoriteter under decennier. Man har gjort det under stark kritik
            från omvärlden. Den förändring vi har kunnat se är snarare att
            omvärldens
          </note>
          <note>
            - läs: EU:s - kritik har ökat under senare år. Det är inte längre
            enbart Sverige som kritiserar Turkiet när det sker brott mot demokratin
            och de mänskliga rättigheterna, utan det är i dag många länder
            som kräver att vare sig man är turk, kurd, assyrier eller syrian
            ska man ha rätten till sitt eget språk, sin egen tro och sin egen
            kyrka.
          </note>
          <note>
            Jag hoppas att vi kommer att kunna fortsätta, både från svensk
            sida och från EU:s sida, att förmå Turkiet att stärka sin demokrati
            och faktiskt börja respektera mänskliga rättigheter. Det är enda
            sättet för Turkiet att på allvar kunna bli ett kandidatland till
            EU och på allvar kunna förhandla om ett framtida medlemskap i
          </note>
          <note>
            EU.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 2001/02:407 om granskning av terrorbekämpning
            ur MR-
          </note>
          <note>
            perspektiv
          </note>
          <note type="speaker">
            Anf. 11 Utrikesminister ANNA LINDH (s):
          </note>
          <note>
            Fru talman! Lars Ohly har frågat mig om jag har vidtagit några
            åtgärder för att förstärka perspektivet av respekt för mänskliga
            rättigheter i relation till den s.k. kampen mot terrorism, om
            jag kommer att vidta åtgärder för att höja statusen på arbetet
            med mänskliga rättigheter inom FN samt om skälen till att Sverige
            valt att inte ställa sig bakom FN:s högkommissaries förslag som
            syftar till att öka respekten för mänskliga rättigheter i den
            pågående jakten på terrorister.
          </note>
          <note>
            Kampen mot terrorism är en angelägen uppgift för hela världssamfundet.
            Förra höstens fruktansvärda terrorattacker i USA visade att ingen
            går säker för terroristernas illdåd. Terrorismen känner inga nationella
            gränser. Den hotar allas vår säkerhet, det öppna samhället och
            demokratin. Den legitima kampen mot terrorism har den svenska
            regeringens fulla stöd. Vi stöder de nationella och internationella
            initiativ som har tagits i denna kamp för att skydda människor
            mot terrorismens ondska. Kampen mot terrorismen får dock under
            inga omständigheter inskränka de mänskliga rättigheterna.
          </note>
          <note>
            Den svenska uppfattningen är att respekt för mänskliga rättigheter,
            demokrati och rättsstaten bidrar till säkerhet, stabilitet och
            förhindrande av terrorism.
          </note>
          <note>
            Jag framförde dessa synpunkter i mitt tal inför FN:s kommission
            för mänskliga rättigheter i mars i år. Jag betonar även vikten
            av respekten för mänskliga rättigheter i alla bilaterala samtal
            som berör terrorismfrågan. Sveriges ståndpunkt i den här frågan
            är väl förankrad i EU och framgår bl.a. av den deklaration som
            antogs i toppmötet mellan EU och latinamerikanska stater i Madrid
            den 17 maj i år.
          </note>
          <note>
            Arbetet med mänskliga rättigheter åtnjuter hög status inom FN.
            Utvecklingen de senaste årtiondena visar klart och tydligt att
            mänskliga rättigheter intar en betydelsefull roll på FN:s dagordning.
            Från att ha varit ett redskap i kalla krigets retorik har mänskliga
            rättigheter blivit en genuin angelägenhet för hela det internationella
            samfundet. Detta betonas gång på gång av FN:s generalsekreterare
            Kofi Annan.
          </note>
          <note>
            Även utvecklingen på det rättsliga området visar att mänskliga
            rättigheter är en mycket viktig fråga i
          </note>
          <note>
            FN:s arbete. Nya instrument för att öka skyddet av och respekten
            för mänskliga rättigheter tillkommer.
          </note>
          <note>
            Den internationella brottmålsdomstolens stadga och de två tilläggsprotokollen
            till barnkonventionen är några viktiga instrument för arbetet
            med mänskliga rättigheter som har antagits i FN:s regi de senaste
            åren.
          </note>
          <note>
            Lars Ohlys tredje fråga tycks grunda sig på uppfattningen att
            Sverige inte stödde den vid MR-
          </note>
          <note>
            kommissionen framlagda resolutionen om skyddet av mänskliga rättigheter
            vid bekämpning av terrorism.
          </note>
          <note>
            Så var inte fallet. Tvärtom anslöt sig Sverige till initiativet
            på ett tidigt stadium. Redan i mitt tal under
          </note>
          <note>
            MR-kommissionens första vecka uttryckte jag det svenska stödet
            för högkommissariens initiativ.
          </note>
          <note>
            Under kommissionens möte presenterade en grupp frivilliga organisationer
            med Amnesty International och Human Rights Watch i spetsen ett
            förslag till resolution i detta ämne. Efter förfrågan från dessa
            organisationer åtog sig Mexiko att driva frågan i kommissionen
            med aktivt stöd från bl.a. Sverige. Alla
          </note>
          <note>
            EU-länder anslöt sig till resolutionen som medförslagsställare.
            Under förhandlingarnas gång blev det uppenbart att det ursprungliga
            förslaget inte skulle kunna antas med konsensus på grund av kritik
            som riktats mot delar av texten från flera håll. Tidsbristen omöjliggjorde
            fortsatt arbete för att uppnå en kompromiss.
          </note>
          <note>
            Högkommissarien vädjade till alla parter att undvika öppen konfrontation
            vid behandlingen av denna viktiga text. Mexiko och de övriga medförslagsställarna
            beslutade därför att dra tillbaka förslaget. Från svensk sida
            beklagar vi att resolutionen inte kunde antas, men vi har full
            förståelse för beslutet att inte anta en text som inte var färdigförhandlad
            och inte uppfyllde kraven på vad en sådan resolution måste innehålla.
          </note>
          <note type="speaker">
            Anf. 12 LARS OHLY (v):
          </note>
          <note>
            Fru talman! Tack, utrikesministern, för svaret.
          </note>
          <note>
            Vi är inte riktigt överens i värderingen av hur perspektivet
            av respekt för mänskliga rättigheter i dag framhävs i den s.k.
            kampen mot terrorism. Alltför många beslut och alltför många snabba,
            effektiva ställningstaganden har tagits utan att mänskliga rättigheter
            har varit den grund på vilken besluten har vilat. Det gäller både
            EU:s egna beslut och de beslut som Sveriges riksdag så olycksaligen
            har ställt sig bakom - i onsdags i förra veckan rambeslutet i
            kampen mot terrorismen, onsdagen dessförinnan beslutet om den
            europeiska arresteringsordern. Det finns en risk att de demokratiska
            samhällena försvarar sig på ett sätt som innebär att man inskränker
            demokrati och mänskliga rättigheter.
          </note>
          <note>
            Även svenska medborgare har drabbats. Även svenska medborgare
            får i dag uppleva en situation där man har fråntagits möjligheten
            att erhålla lön eller bidrag, ja, faktiskt att överleva, om det
            inte var så att det fanns ett antal människor som var benägna
            att begå brott genom att tillställa dessa svenska medborgare medel
            som gör att de kan överleva.
          </note>
          <note>
            Det finns alltså en risk för panik, och den paniken används av
            dem som egentligen inte alls vill stärka kampen för mänskliga
            rättigheter. Den används av dem som tycker att det här snarast
            är någonting som man bör kunna förändra, därför att man tycker
            att det är viktigare att kunna bekämpa politiska motståndare än
            att hävda respekten för t.ex. oliktänkande.
          </note>
          <note>
            Vi har redan i en tidigare interpellationsdebatt i dag varit
            inne på hur Turkiet använder kampen mot terrorismen som argument.
            Vi vet att det sker på andra håll i världen. Stater bekämpar terrorismen,
            men egentligen bekämpar de minoriteters rättigheter eller kampen
            för demokrati. Därför är kampen för mänskliga rättigheter i perspektivet
            av bekämpningen av terrorism så viktig.
          </note>
          <note>
            Det är det Mary Robinson har lyft fram. Det har inte varit populärt.
            Hon kommer inte att få ett nytt mandat som högkommissarie för
            mänskliga rättigheter inom FN. Sannolikt beror det på att USA,
            med benäget bistånd från Ryssland, har uttryckt kritik mot hennes
            alltför tydliga ställningstaganden för mänskliga rättigheter.
            Det här beklagar jag, och jag är säker på att utrikesministern
            också beklagar att Mary Robinson inte tillåts fortsätta.
          </note>
          <note>
            När Mary Robinson lade fram ett förslag om att man skulle tillsätta
            en kommitté som skulle granska kampen mot terrorismen i perspektivet
            av mänskliga rättigheter var min uppfattning, på plats i Genève,
            att
          </note>
          <note>
            Sverige inte hade så rena händer som utrikesministern beskriver.
            Vid flera tillfällen var den ansvariga ambassadören på möten med
            organisationer som Amnesty International, Human Rights Watch m.fl.
            och argumenterade mot att Mary Robinsons förslag skulle antas,
            argumenterade mot de förslag som frivilligorganisationerna själva
            hade lagt fram som ett utvecklande av Mary Robinsons förslag.
            Det var inte alls så att Sverige var någon stark tillskyndare
            av det här förslaget.
          </note>
          <note>
            Det beklagar jag, därför att jag anser att det hade varit ett
            viktigt bidrag i respekten för mänskliga rättigheter i denna kamp
            mot terrorismen.
          </note>
          <note type="speaker">
            Anf. 13 Utrikesminister ANNA LINDH (s):
          </note>
          <note>
            Fru talman! Det är bra och viktigt om vi är överens om att stärka
            och stödja mänskliga rättigheter.
          </note>
          <note>
            För att det ska vara trovärdigt tror jag att det också är viktigt
            att vi är överens om att man ska bekämpa terrorismen. Vi får aldrig
            misstänkas för att vika eller svika på något av de två benen.
            Det skulle förta trovärdigheten för det andra benet.
          </note>
          <note>
            Det finns naturligtvis en risk, och lite grann tycker jag att
            Lars Ohly tangerar den gränsen när han så kraftigt angriper kampen
            mot terrorismen i sig. Däremot finns det naturligtvis en risk
            att man i kampen mot terrorismen stöter på många länder som försöker
            försvara sina egna intressen. Man kallar det kamp mot terrorism,
            precis som vi har berört i den tidigare interpellationsdebatten,
            när det i själva verket bara handlar om att bekämpa den egna oppositionen,
            bekämpa minoriteter eller stärka sina egna intressen.
          </note>
          <note>
            Jag har själv tagit upp det här flera gånger, bl.a.
          </note>
          <note>
            eftersom jag har sett att det först är efter det kalla krigets
            slut som mänskliga rättigheter på allvar börjat spela en roll
            globalt och som man fått ett så starkt stöd för mänskliga rättigheter.
            Det vore därför oerhört tragiskt om stödet för mänskliga rättigheter,
            intresset för dem och det praktiska arbetet för dem minskade som
            ett resultat av den 11 september.
          </note>
          <note>
            Det här kände jag kanske en starkare rädsla för under vintern,
            när kampen mot terrorismen var ganska ny och rösterna kring mänskliga
            rättigheter alltför få. Sedan tycker jag ändå att det har fått
            nya proportioner. Alltfler länder har också betonat de här riskerna
            och vikten av att vi markerar mänskliga rättigheter, både i kampen
            mot terrorismen och i det fortsatta arbetet med olika länder.
          </note>
          <note>
            Mary Robinson har hela tiden haft den svenska regeringens stöd,
            både i sin position och i sitt arbete för mänskliga rättigheter.
            Vi har tidigt markerat att hade Mary Robinson velat fortsätta
            hade hon den svenska regeringens fulla stöd. Vi skulle gärna ha
            sett och lanserat henne som fortsatt kandidat.
          </note>
          <note>
            När det sedan gäller det arbete som Lars Ohly tar upp håller
            jag inte med om den beskrivningen. Sverige har stött, inte en
            kommitté, det var inte Mary Robinsons förslag, utan förslaget
            var att hennes kontor skulle fortsätta att arbeta med att se till
            att mänskliga rättigheter respekterades. Det har Sverige stött.
          </note>
          <note>
            Den resolution som man inte kunde uppnå enighet om hade flera
            brister, bl.a. fanns där krav på att man skulle kunna anklaga
            olika terroristorganisationer för brott som faktiskt just skulle
            kunna ge en regering en ursäkt för att gå in och förtrycka minoriteter.
            Därmed tror jag att det var ett exempel på det som även Lars
          </note>
          <note>
            Ohly hade ansett oacceptabelt i den resolutionen. Det var ett
            skäl till att det aldrig gick att uppnå enighet kring resolutionen.
            Men när det gäller principen att
          </note>
          <note>
            Mary Robinson och hennes kontor skulle ha kunnat undersöka och
            stärka arbetet för mänskliga rättigheter i kampen mot terrorismen
            rådde det inget tvivel om
          </note>
          <note>
            Sveriges ställningstagande.
          </note>
          <note type="speaker">
            Anf. 14 LARS OHLY (v):
          </note>
          <note>
            Fru talman! Låt mig först säga att det finns en gemensam grund
            för utrikesministern och mig. Den är att terrorismen ska bekämpas
            och att det aldrig får ske på ett sätt som inskränker de mänskliga
            rättigheterna. Det är vad utrikesministern sade i sitt svar, vilket
            jag fullständigt instämmer i. Men tolkningen skiljer sig lite
            grann åt.
          </note>
          <note>
            Att bekämpa terrorismen är oerhört viktigt därför att den slår
            så blint. Det är det fegaste sättet som kan användas för några
            politiska eller andra syften. Den slår mot civila, mot oskyldiga
            på ett sätt som är fullständigt oförutsägbart, och den slår blint.
            Terroristdåden i New York och Washington den 11 september var
            avskyvärda på alla sätt.
          </note>
          <note>
            Men man får inte falla in i en retorik som skulle gjort George
            Bush avundsjuk, nämligen påstå att kritik mot det sätt som kampen
            mot terrorism förs i dag skulle vara någon sorts försvar av terrorismen.
            Så är inte fallet. Tvärtom är det Sveriges, den svenska regeringens,
            den svenska riksdagens och de politiska partiernas skyldighet
            att kritiskt granska de starka stater som vill använda kampen
            mot terrorismen för att förstärka sin egen ställning.
          </note>
          <note>
            Det är självklart att ta avstånd från terrorbrott och självklart
            att vi vill se de ansvariga för terrordåden den 11 september ställda
            inför rätta. Men det är inte lika självklart att Turkiet ska få
            ett argument för att bekämpa kurders rättigheter genom terrorstämpling
            av PKK, en organisation som nu har tagit avstånd från terrorismen.
            Det är inte heller självklart att den colombianska regeringen
            och den högermilis som agerar i landet ska kunna påstå att de
            bekämpar terrorism när de slår ned legitima krav på demokratiska
            rättigheter i Colombia. Det är definitivt inte självklart när
            organisationer som själva inte agerar i någon som helst terrorverksamhet
            förbjuds eller deras verksamhet försvåras därför att de politiskt
            driver krav som även terrorgrupper gör.
          </note>
          <note>
            Då är vi inne på ett sluttande plan. Då är vi inne på att faktiskt
            godkänna de starkas rätt att bestämma när terrorismen ska bekämpas,
            vad som är terrorism och hur den kampen ska föras. Själva är de
            inte intresserade av någon granskning av sina egna dåd.
          </note>
          <note>
            Turkiet bedriver terror. Israel bedriver terror. Men det är de
            som använder den amerikanska definitionen av kampen mot terrorism
            för sina syften.
          </note>
          <note>
            Mary Robinsons förslag var inte enbart att hennes eget kontor
            skulle göra detta. Det var en särskild expert som skulle knyta
            ett antal personer till sig och som skulle kunna ställas till
            säkerhetsrådets förfogande.
          </note>
          <note>
            Min minnesbild av den vecka jag tillbringade i
          </note>
          <note>
            Genève och de kontakter jag hade såväl med den svenska delegationen
            som med frivilligorganisationer var att Sverige uppfattades som
            en mycket svag allierad i arbetet för att få FN att anta förslaget
            från högkommissionären. Det var inte ett agerande som väckte något
            större jubel bland dem som gärna ville se att man lyfte upp respekten
            för mänskliga rättigheter på en likvärdig nivå som kampen mot
            terrorismen. Detta förslag bekämpades av dem som anser att terrorismen
            ska bekämpas alldeles oavsett hur det slår mot mänskliga rättigheter.
          </note>
          <note type="speaker">
            Anf. 15 Utrikesminister ANNA LINDH (s):
          </note>
          <note>
            Fru talman! Jag tror att vi är överens om att politiska grupper
            som slåss för politiska krav aldrig ska stå på terroristlistor.
            Grupper som använder terroristmetoder måste vi däremot alltid
            fördöma och ta avstånd från. Där är det viktigt att vi alltid
            är glasklara.
          </note>
          <note>
            Annars undermineras vårt arbete för att stödja politiska grupper
            som slåss med fredliga medel, och då undermineras vårt arbete
            för mänskliga rättigheter.
          </note>
          <note>
            Det är därför vi måste vara tydliga när vi mot olika länder hävdar
            att vi inte accepterar att förtrycka mänskliga rättigheter, att
            vi inte accepterar deras definition av terrorism. Men vi måste
            vara lika tydliga mot grupper som använder våld och terror som
            metod, dvs. att vi anser att det är terroristattentat som bara
            kan fördömas och aldrig accepteras. Sådana organisationer hör
            också hemma på terroristlistorna.
          </note>
          <note>
            Sedan är det diskussionen i Genève. Det här blir en teoretisk
            diskussion om vi nu ska gå tillbaka till beslut och förfaranden
            som genomfördes för flera månader sedan och dessutom i stor utsträckning
            inför stängda dörrar. Det som står i förslaget till resolution
            är en begäran, dvs. decides to request United Nations
          </note>
          <note>
            High Commissioner for Human Rights to provide guidance on the
            question of protecting human rights and fundamental freedoms whilst
            countering terrorists as well as., och sedan fortsätter man med
            vilka olika saker man vill att hon ska göra.
          </note>
          <note>
            Det här var någonting som Sverige stödde. Vi är också övertygade
            om att om det hade funnits tid att gå igenom detta med de tveksamma
            länderna hade detta fått en majoritet bakom sig. Vi beklagar att
            så inte blev fallet.
          </note>
          <note>
            När det gällde den stora resolutionen om mänskliga rättigheter
            och terrorism, som hade Algeriet som förstanamn, dvs. förslagsställare,
            fanns det skrivningar som var oacceptabla för oss och som därmed
            inte heller gick att förhandla färdigt i tid. Till de skrivningarna
            hör att terroristgrupper kränker mänskliga rättigheter. Det skriver
            man för att minska staternas ansvar för kränkningar av mänskliga
            rättigheter -
          </note>
          <note>
            t.ex. Algeriets ansvar för kränkningar av mänskliga rättigheter
            i sitt eget land - för att staterna i stället ska kunna säga att
            detta är något som terroristgrupperna har ansvar för. Därmed menar
            vi att man friskriver stater från att kränka mänskliga rättigheter.
            Därmed var en sådan skrivning inte acceptabel. Jag tror inte att
            den hade varit det för Lars Ohly heller eftersom jag utgår från
            att vi delar den principiella synen på hur man ska hantera mänskliga
            rättigheter och terrorism.
          </note>
          <note type="speaker">
            Anf. 16 LARS OHLY (v):
          </note>
          <note>
            Fru talman! Jag välkomnar beskedet från utrikesministern att
            organisationer som kämpar för politiska rättigheter med legitima
            medel aldrig någonsin ska kunna stå på en terroristlista. Det
            gäller således Sinn
          </note>
          <note>
            Féin. Det gäller således Batasuna. Det gäller således alla de
            politiska organisationer som har diskuterats bl.a. inom EU. Där
            har det t.o.m. lagts fram förslag om att de ska omfattas av de
            listor på terrororganisationer som har upprättats inom organisationen.
            Jag tar med mig löftet, och utrikesministern har mitt fulla stöd
            för att fullfölja det.
          </note>
          <note>
            När det gäller historieskrivningen är det sant att det blir en
            strid om ord. Vi behöver väl inte gräva ned oss alltför mycket
            i vad som hände eller inte hände i
          </note>
          <note>
            Genève. Det är kanske inte så allmänt intressant.
          </note>
          <note>
            Däremot är det intressant hur kampen för mänskliga rättigheter
            inom FN kommer att utvecklas, när Mary
          </note>
          <note>
            Robinson inte får förnyat förtroende, när generalsekreteraren
            har att utse någon ny. Om misstankarna om att han faktiskt har
            fallit undan för påtryckningar som har gjort att Mary Robinson,
            trots en uttryckt önskan, inte har fått fullfölja sitt uppdrag
            ytterligare en mandatperiod, finns det en risk att en ny högkommissionär
            inte kommer att vara en lika stark förkämpe för mänskliga rättigheter
            som Mary Robinson har gjort sig känd för. Det skulle vara olyckligt.
            Just i detta speciella läge när USA och andra stater använder
            kampen mot terrorismen för att uppnå egna politiska syften behövs
            det en oberoende ansvarig inom FN-
          </note>
          <note>
            systemet som faktiskt vågar tala klarspråk och även vågar tala
            klarspråk när det är obekvämt, vågar tala om att det Ryssland
            just nu utövar i Tjetjenien är brott mot mänskliga rättigheter,
            brott mot Genèvekonventionen och en krigföring som inte är acceptabel.
            En sådan ny högkommissionär skulle möjligtvis kunna fullfölja
            arbetet för mänskliga rättigheter inom FN.
          </note>
          <note type="speaker">
            Anf. 17 Utrikesminister ANNA LINDH (s):
          </note>
          <note>
            Fru talman! Om Mary Robinson verkligen vill ha ett förnyat mandat
            eller inte eller, som hon sade, nu anser att hon har gjort det
            hon kan och därmed också vill avsluta sitt arbete, lär varken
            Lars Ohly eller jag få någon kunskap om. Däremot kan jag också
            intyga att Mary Robinson inte bara hade gjort sig oense med de
            stora länderna, USA och Ryssland, och att det inte bara handlade
            om kampen mot terrorismen, utan just för att Mary Robinson under
            alla år gentemot alla länder, både stora och små, hade talat klarspråk
            om mänskliga rättigheter, ansågs hon av många länder vara obekväm.
          </note>
          <note>
            Jag hoppas och förutsätter att när generalsekreteraren utser
            en ny högkommissarie för mänskliga rättigheter att han även denna
            gång väljer att utse någon som förmår att vara mycket obekväm,
            både mot USA, Ryssland och ett antal mindre enskilda länder som
            förtjänar att få kritik när det gäller mänskliga rättigheter.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2001/02:414 om kritik mot Sverige
            från FN:s kommitté för de mänskliga rättigheterna
          </note>
          <note type="speaker">
            Anf. 18 Utrikesminister ANNA LINDH (s):
          </note>
          <note>
            Fru talman! Lars Ohly har frågat statsministern om han avser
            att presentera rapporten från FN:s kommitté för de mänskliga rättigheterna
            och initiera en offentlig debatt, utöka samarbetet med frivilligorganisationerna,
            vidta åtgärder för att försäkra att personer som utvisats från
            Sverige inte utsätts för brott mot de mänskliga rättigheterna
            samt vidta åtgärder för att tillse att respekten för rätten till
            privatliv och yttrandefrihet, för såväl svenska som utländska
            medborgare, inte kringskärs i kampen mot terrorismen.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Innan jag går över och besvarar de specifika frågorna vill jag
            först helt kort framhålla att FN:s granskningskommittéers observationer
            innehåller, som brukligt, både ris och ros. Regeringen tar den
            kritik som framförs på allvar och följer noga upp den kritik som
            riktas mot Sverige vad avser åtaganden om mänskliga rättigheter.
          </note>
          <note>
            När det gäller mänskliga rättigheter i allmänhet har regeringen
            under året vidtagit ett antal konkreta åtgärder för att öka medvetenheten
            om de mänskliga rättigheterna hos allmänheten. Regeringen lanserade
            den 28 maj en hemsida om de mänskliga rättigheterna. Sveriges
            rapporter till FN:s övervakningskommittéer är tillgängliga på
            hemsidan, liksom de rapporter som FN:s övervakningskommittéer
            presenterat.
          </note>
          <note>
            Regeringen överlämnade i januari i år till riksdagen en skrivelse
            med rubriken (2001/02:83) "En nationell handlingsplan för de mänskliga
            rättigheterna". Planen är ett uttryck för den politiska viljan
            att se till att mänskliga rättigheter respekteras i enlighet med
            den svenska grundlagen och våra internationella åtaganden. Av
            handlingsplanen framgår att regeringen avser att med jämna mellanrum
            återkomma till riksdagen för att samlat redovisa hur arbetet med
            mänskliga rättigheter på nationell nivå fortskrider.
          </note>
          <note>
            Handlingsplanen hör till de åtgärder för vilka
          </note>
          <note>
            FN:s kommitté för de mänskliga rättigheterna uttalat sin uppskattning.
          </note>
          <note>
            Vad gäller frivilligorganisationerna finns det en ovärderlig
            kunskap hos dem som arbetar med mänskliga rättigheter, och Regeringskansliet
            har ett omfattande och väl fungerande samarbete med dem. I utarbetandet
            av handlingsplanen bestod exempelvis den största informella referensgruppen
            av ca 170 enskilda organisationer. Utrikesdepartementet håller
            även kontinuerlig kontakt med frivilligorganisationerna inför,
            under och efter möten i t.ex. FN:s kommission för mänskliga rättigheter
            och FN:s generalförsamling.
          </note>
          <note>
            Europeiska konventionen om skydd för de mänskliga fri- och rättigheterna
            är införd i regeringsformen och utgör alltså en del av den svenska
            grundlagen. De åtgärder vi vidtar för att bekämpa terrorism måste
            naturligtvis respektera de mänskliga rättigheterna. Detta har
            också varit en av regeringens prioriteringar i det internationella
            samarbetet. Sverige har arbetat med detta både i EU och FN.
          </note>
          <note>
            Lars Ohly tar också upp frågan om utvisningar av två egyptiska
            medborgare i höstas. De saknade uppehållstillstånd i Sverige och
            har varit ledare i en organisation som gjort sig skyldig till
            terrorhandlingar.
          </note>
          <note>
            Inför avvisningen fick regeringen garantier från
          </note>
          <note>
            Egypten som innebar att de båda männen inte skulle behandlas
            eller straffas på ett sätt som skulle medföra att Sverige skulle
            riskera att handla i strid med sina folkrättsliga förpliktelser.
            Avvisningsbesluten står också helt i överensstämmelse med FN:s
            säkerhetsråds resolution nr 1373 (2001) som Sverige är förpliktigat
            att följa.
          </note>
          <note>
            FN-kommittén har inte heller uttryckt kritik mot avvisningarna
            som sådana.
          </note>
          <note type="speaker">
            Anf. 19 LARS OHLY (v):
          </note>
          <note>
            Fru talman! Jag vill tacka utrikesministern för svaret.
          </note>
          <note>
            Efter att interpellationen skrevs har också Amnesty International
            presenterat en rapport där man är skarpt kritisk till hur retoriken
            i kampen mot terrorismen har utnyttjats i världen för att försämra
            situationen för mänskliga rättigheter.
          </note>
          <note>
            Sverige kritiseras för ett antal fall, bl.a. tvångsavvisningen
            av de två asylsökande egyptierna i december i fjol. Man menar
            från Amnestys sida att männen hade goda skäl att frukta förföljelse
            och att det inte fanns garantier för att de skulle behandlas på
            ett människovärdigt sätt, men de utvisades på grund av hemligstämplade
            anklagelser som deras advokater inte fick se.
          </note>
          <note>
            Polisens hantering av EU-toppmötet i Göteborg är också en anklagelsepunkt
            från Amnesty. Där finns rapporter om övervåld, skottskadade demonstranter
            och omfattande godtyckliga gripanden, som kräver svar som organisationen
            menar att man ännu inte har fått.
          </note>
          <note>
            Trots detta är situationen för de mänskliga rättigheterna i Sverige
            god, för de flesta. Problemet är att det finns grupper som inte
            ingår i samhällets mittfåra och som inte alltid omfattas av den
            respekt för mänskliga rättigheter som vi andra anser som självklar.
            Det gäller minoriteter, asylsökande och brottsmisstänkta.
          </note>
          <note>
            Det här är oerhört viktigt. Mänskliga rättigheter kan inte enbart
            bedömas efter hur majoriteten av medborgarna har möjlighet att
            utöva kritik, yttra sig fritt eller skriva vad man vill, utan
            det är just i behandlingen av dem som står utanför den gängse
            bilden av majoritetsmedborgarna i ett land som man ser om respekten
            för mänskliga rättigheter är fullständig.
          </note>
          <note>
            Därför är den här kritiken, liksom den kritik som har kommit
            från Helsingforskommittén och från Fonden för mänskliga rättigheter
            och som har legat till grund för rapporten från FN:s kommitté
            för mänskliga rättigheter, så viktig. Därför är det så viktigt
            att vi tar den på allvar. Jag tycker också att utrikesministern
            i sitt svar försöker ta det på allvar, genom att säga att vi naturligtvis
            tar till oss den kritik som finns.
          </note>
          <note>
            Samtidigt vet vi att det i dag finns starka tendenser till att
            kampen för mänskliga rättigheter sätts på undantag. Det är inte
            effektivt att ta hänsyn till dem.
          </note>
          <note>
            Det krävs ibland snabba beslut. Det krävs beslut som inte alltid
            är förankrade i en demokratisk eller rättssäker process. Det leder
            till att rättigheter som vi är överens om ska vara universella
            kränks även i vårt land.
          </note>
          <note>
            De här kränkningarna sker i namn av bekämpande av terrorism.
            Värre är det naturligtvis i andra länder.
          </note>
          <note>
            Det är mycket värre i Storbritannien och USA, där man har använt
            kampen mot terrorismen som ursäkt för en mycket sträng lagstiftning,
            som bortser från krav på rättssäkerhet och annat.
          </note>
          <note>
            Inskränkningar av yttrandefriheten finns också i
          </note>
          <note>
            Jordanien, Sydkorea, Indien, Ryssland, Israel och
          </note>
          <note>
            Colombia. Man använder argumentationen för att snarare försämra
            situationen för mänskliga rättigheter. Sverige spelar naturligtvis
            inte alls i samma division. Men för att vår kritik mot dessa länder
            ska kunna tas på allvar krävs det också att vi tar den kritik
            som riktas mot oss på allvar.
          </note>
          <note>
            Därför skulle det vara bra om utrikesministern och regeringen
            kunde föra ut diskussionen om den kritik som har framkommit från
            Amnesty, från andra frivilliga organisationer och från FN:s kommitté,
            för att därigenom uppmärksamma de problem med mänskliga rättigheter
            som även finns i vårt land.
          </note>
          <note type="speaker">
            Anf. 20 Utrikesminister ANNA LINDH (s):
          </note>
          <note>
            Fru talman! Vi tycker att det är viktigt att ta kritiken på allvar.
            Sedan är det klart att vi också har varit lite kritiska till hur
            kommittén har arbetat, när den har arbetat under så stark tidspress
            att det blivit så allvarliga faktafel som de som finns i rapporten
            från FN:s kommitté. Inte desto mindre finns det ett antal punkter
            där man är kritisk och där vi självfallet också tar diskussionen
            och kritiken på allvar.
          </note>
          <note>
            Vi tycker också att det är viktigt att det här diskuteras. Det
            är därför som detta nu ligger på vår hemsida, så att kritiken
            är möjlig att se för alla. Vi har dessutom något senare på samma
            hemsida startat ett diskussionsforum kring mänskliga rättigheter
            så att man kan gå in och kommentera och starta debatten direkt
            där om man vill eller göra det i andra former.
          </note>
          <note>
            Det går alltså att ta del av hela rapporten på UD:s hemsida.
          </note>
          <note>
            Jag vill bara kommentera en av de specifika frågor som Lars Ohly
            tar upp, och det gäller de avvisade egyptierna. Jag uppfattar
            att Amnestys kritik utgår från att det handlar om två vanliga
            oppositionella egyptier. Det var också den debatt som fördes i
            början på den asylbehandlingen, men där det inte alls stämmer
            överens med den svenska polisens bedömning av de avvisade egyptierna.
            Det är väl också därför som vi har uppfattat att det egentligen
            inte finns någon kritik från FN-kommittén mot att Sverige valde
            att utvisa personer som är misstänkta för både tidigare och eventuellt
            pågående terroristverksamhet.
          </note>
          <note type="speaker">
            Anf. 21 LARS OHLY (v):
          </note>
          <note>
            Fru talman! När det gäller åtgärder som är vidtagna i Sverige
            kritiseras ju både i FN-rapporten och, framför allt, i de rapporter
            som ligger till grund för den, nämligen från Helsingforskommittén
            och Fonden för mänskliga rättigheter, utvisningen av de två egyptierna
            till ett land där de riskerar sin personliga säkerhet och t.o.m.
            sitt liv, såväl som att Sverige inte har följt upp de garantier
            som man säger sig ha fått från Egypten för att männen skulle behandlas
            på ett rättssäkert sätt.
          </note>
          <note>
            Kommittén anser att det måste utarbetas trovärdiga system, som
            ska försäkra att det mottagande landet kommer att leva upp till
            den utvisades mänskliga rättigheter. Det saknar man i det här
            fallet.
          </note>
          <note>
            Amnestys kritik utgår inte enbart från det som utrikesministern
            tror, utan man kritiserar också förfarandet. Det gick oerhört
            snabbt vid Lucia förra året.
          </note>
          <note>
            Männens advokater fick inte ens möjlighet att ta ställning till
            några som helst anklagelser. De har förresten inte fått göra det
            än i dag, eftersom grunden för utvisningen är hemligstämplad.
          </note>
          <note>
            Därmed finns det ingen rättssäker process för människor som anklagas
            för den här typen av brottslighet.
          </note>
          <note>
            Självfallet menar jag, liksom alla sunda människor, att har man
            begått brott eller har för avsikt att begå brott, särskilt med
            terroristanknytning, är det så pass allvarligt att det ska prövas
            och man ska ställas inför domstol och fällas om brotten bevisas
            vara begångna.
          </note>
          <note>
            Men vi får inte falla undan för kraven på att mänskliga rättigheter
            ska ses som någon sorts broms i kampen mot terrorismen och därigenom
            inte respekteras fullt ut i varje enskild situation. Svenska medborgare,
            likväl som medborgare i andra länder, måste veta att Sverige alltid
            arbetar för att deras rättigheter ska tas till vara, alltid arbetar
            för att de ska få en rättssäker process om de behöver det. Det
            bör vara en rättighet som omfattar alla som vi över huvud taget
            känner till.
          </note>
          <note type="speaker">
            Anf. 22 Utrikesminister ANNA LINDH (s):
          </note>
          <note>
            Fru talman! När det gäller fallet med de två personerna ska man
            komma ihåg att Sverige fick garantier. Både vi och andra länder
            ansåg att det gick att lita på dessa garantier.
          </note>
          <note>
            Egypten har självfallet också ett intresse av att bevisa att
            man står vid sitt ord. Annars vet man att man kommer att ha problem
            i fortsättningen när det gäller den här typen av samarbete med
            andra länder.
          </note>
          <note>
            Egypten har inget skäl att inte fullfölja det man har garanterat
            Sverige. Det är inte aktuellt med dödsstraff. Deras säkerhet garanteras.
            De ska behandlas bra i fängelset. De ska få rättssäkra processer.
          </note>
          <note>
            Sverige har också följt upp och följer upp detta genom att göra
            regelbundna besök hos männen i fängelset, det senaste för bara
            några dagar sedan. På det sättet har Sverige en kontinuerlig uppföljning
            av att personerna behandlas i enlighet med de garantier vi har
            fått av Egypten.
          </note>
          <note type="speaker">
            Anf. 23 LARS OHLY (v):
          </note>
          <note>
            Fru talman! Slutligen skulle jag gärna vilja att utrikesministern
            kommenterar det som egentligen är huvudspåret i interpellationen
            och som jag har lagt som förslag här i dag.
          </note>
          <note>
            Varför inte försöka att få en offentlig diskussion och debatt
            om respekten för mänskliga rättigheter i det perspektiv som vi
            har nu efter terrorattackerna den 11 september? Vi har sett hur
            mänskliga rättigheter har kränkts i andra länder, och där är vi
            överens.
          </note>
          <note>
            Man har använt argumentet att bekämpa terrorism för att bekämpa
            minoriteters rättigheter. Vi vet också att det har lagts fram
            ganska långtgående förslag, och i en del fattats ganska långtgående
            beslut, om inskränkningar av rättssäkerhet och mänskliga rättigheter
            även i länder som vi betecknar som demokratier. Därför skulle
            det kanske vara läge att ta upp en offentlig diskussion om hur
            vi ska kunna värna de mänskliga rättigheterna och demokratin även
            när så allvarliga brott som terrorattackerna i New York och mot
            Pentagon begås.
          </note>
          <note>
            Kanske är det just nu som vi borde föra den diskussionen för
            att se till att vi inte hamnar i samma fälla som man har gjort
            i andra länder där man har instiftat militärdomstolar, utvidgat
            häktningstider och behandlar människor på ett rättosäkert sätt.
            Det får aldrig ske här. Därför är det så viktigt att vi öppet
            diskuterar och debatterar det och att vi ser till att kritiken
            mot alla brott mot mänskliga rättigheter kommer att fortsätta
            att vara stark, även om de som utövar dessa övergrepp gör det
            i namn av att bekämpa terrorism.
          </note>
          <note type="speaker">
            Anf. 24 Utrikesminister ANNA LINDH (s):
          </note>
          <note>
            Fru talman! Den debatt som Lars Ohly tycker att vi ska föra förs
            redan, skulle jag vilja säga. Jag tror att det är väldigt viktigt.
            Sverige, och inte minst jag själv, har vid flera tillfällen tagit
            upp frågan om vikten av att länder inte bryter mot mänskliga rättigheter
            när man bekämpar den egna politiska oppositionen.
          </note>
          <note>
            Vi har bl.a. tagit exemplen Ryssland i Tjetjenien,
          </note>
          <note>
            Turkiet mot kurderna och den israeliska regeringen mot palestinierna.
          </note>
          <note>
            Sverige har också lett debatten inom EU om hur vi ska få ett
            rättssäkrare system i EU. Mänskliga rättigheter måste alltid finnas
            med när vi bekämpar terrorismen. Det är också därför vi har fått
            bättre regler i EU än vi har i FN när det gäller hur man t.ex.
          </note>
          <note>
            för upp namn de s.k. terroristlistorna.
          </note>
          <note>
            Sverige har också fört den här debatten i FN-
          </note>
          <note>
            systemet. Det är internationellt känt att det är Sverige som
            hårdast och mest aktivt har drivit den här debatten, trots att
            vi inte sitter i säkerhetsrådet och därmed inte har det direkta
            inflytande som man har när man sitter där.
          </note>
          <note>
            Möjligheten finns för många fler att delta i den här debatten.
            Jag välkomnar Lars Ohly i debatten också. Jag välkomnar också
            alla som vill att delta i debatten på vår nyöppnade hemsida kring
            mänskliga rättigheter.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2001/02:441 om Ilascugruppen
          </note>
          <note type="speaker">
            Anf. 25 Utrikesminister ANNA LINDH (s):
          </note>
          <note>
            Fru talman! Margareta Viklund har, med hänvisning till de i Transnistrien
            fängslade medlemmarna i den s.k. Ilascugruppen, frågat vilka åtgärder
            regeringen avser vidta för att människor inte ska hållas i fängsligt
            förvar utan rannsakan eller dom. Margareta
          </note>
          <note>
            Viklund frågar också vilka åtgärder regeringen avser vidta för
            att de tre återstående fångarna ska få en fri och rättvis rättegång
            samt släppas fria. Det gäller
          </note>
          <note>
            Andrei Ivantoc, Alexandru Lesco och Tudor Petrov-
          </note>
          <note>
            Popa.
          </note>
          <note>
            Inledningsvis kan jag försäkra Margareta Viklund om att regeringen
            nu och i framtiden kommer att verka för att människor inte ska
            hållas fängslade i strid mot internationella konventioner och
            erkända rättsprinciper. Vad som hänt Ilascugruppen är ett brott
            mot mänskliga rättigheter och självfallet något som den svenska
            regeringen ser mycket allvarligt på.
          </note>
          <note>
            När det gäller valet mellan att verka för en rättegång eller
            för att fångarna ska bli släppta, känner
          </note>
          <note>
            Margareta Viklund redan väl till min bedömning. Jag tror inte
            att det går att få till stånd en rättvis rättegång i Transnistrien.
            Inte heller en rättegång i tredje land förefaller vara en framkomlig
            väg. Därför tycker jag att våra ansträngningar ska fokusera på
            att de tre fångarna snarast och villkorslöst ska friges.
          </note>
          <note>
            I frågor som rör brott mot de mänskliga rättigheterna verkar
            Sverige på olika sätt, inte minst i ett antal internationella
            organ. Vilket agerande som är mest effektivt i varje fråga, beror
            på vilken typ av åtgärd det gäller, om det rör sig om mer generella
            principer eller enskilda fall. I fallet med Ilascugruppen är jag
            fortfarande av uppfattningen att agerande inom OSSE
          </note>
          <note>
            bör ha bäst förutsättningar att nå framgång. Det var som bekant
            efter påtryckningar från en OSSE-
          </note>
          <note>
            delegation som Ilie Ilascu släpptes, och ansträngningarna har
            inte minskat för att få också de övriga frigivna.
          </note>
          <note type="speaker">
            Anf. 26 MARGARETA VIKLUND (kd):
          </note>
          <note>
            Fru talman! Först vill jag tacka för svaret. Jag har under innevarande
            mandatperiod vid flera tillfällen ställt frågor till utrikesministern
            om Ilascugruppen och fängslandet av de fyra män som ingår i den.
          </note>
          <note>
            Ilascu, som har givit gruppen dess namn, är ju fri i dag. Han
            är rumänsk representant i Europarådet där man kan se honom delta
            i debatter och fritt gå omkring som alla andra delegater. Det
            är bra. Det visar att det lönar sig att arbeta för mänskliga rättigheter
            vare sig det gäller en enskild individ eller generellt, även om
            det ibland kan vara tufft.
          </note>
          <note>
            Fru talman! Om också de övriga i gruppen hade varit fria i dag
            hade glädjen naturligtvis varit större.
          </note>
          <note>
            Jag vet att många också har agerat för deras sak i olika sammanhang
            och försökt att på olika sätt väcka opinion och utöva påtryckningar.
          </note>
          <note>
            Personligen har jag vid ett par tillfällen talat med ordföranden
            för OSSE, Adrian Severin, och framför allt med ryska företrädare
            vid OSSE-mötet förra sommaren. Men vart de samtalen tagit vägen,
            om de förts vidare eller vad som blivit av dem vet jag inte.
          </note>
          <note>
            Men jag har inte givit upp. Jag kommer att fortsätta att ta upp
            frågan i olika sammanhang, framför allt vid
          </note>
          <note>
            OSSE:s parlamentarikermöte i sommar.
          </note>
          <note>
            Det var ju vi från Sverige som för ett par år sedan tog upp den
            här frågan i OSSE. Vid det tillfället fick jag föra Sveriges talan.
            Det är kanske en av anledningarna till att jag är fortsatt engagerad
            i Ilascufrågan och vill se ett bra slut på den.
          </note>
          <note>
            Fru talman! Det är egentligen få saker som upprör mig så mycket
            som då människor fängslas på grund av makt och prestige. Rättsväsendet
            måste ha havererat totalt när man håller människor fängslade år
            efter år utan att de har dömts vid en fri och rättvis rättegång.
            Vi vet att det finns människor som är fängslade i dag på grund
            av sin religiösa tro, politiska uppfattning eller för att de skyddas
            för konsekvenser av en lagstiftning som inte bygger på vad vi
            menar med mänskliga rättigheter, som också finns definierade av
          </note>
          <note>
            FN. Jag skulle kunna ge flera exempel, men jag tänker inte gå
            in på dem här.
          </note>
          <note>
            Fru talman! Med detta vill jag säga att det vi kan göra för att
            få de tre ännu ofria parlamentarikerna
          </note>
          <note>
            Andrei Ivantoc, Alexandru Lesco och Tudor Petrov-
          </note>
          <note>
            Popa, som sitter fängslade utan dom och rannsakan, fria gäller
            naturligtvis för dem personligen men också generellt för alla
            andra i liknande situationer. Ingen enda människa ska behöva sitta
            i fängelse år efter år på obestämd tid utan att ens ha blivit
            dömd. Tiden är väl kanske det mest värdefulla som vi människor
            har.
          </note>
          <note>
            Att bli fråntagen tid måste ses som ett grovt brott mot mänskliga
            rättigheter. Det är bl.a. därför som jag tycker att det är viktigt
            att återigen lyfta upp Ilascufrågan på den svenska regeringens
            bord. Sverige har ett gott anseende i världen när det gäller mänskliga
            rättigheter, och jag anser att det anseendet ger oss vissa skyldigheter
            och förpliktelser också.
          </note>
          <note>
            Utrikesministern lägger i sitt svar över frågan och dess hantering
            på framför allt OSSE. Det kan kanske vara riktigt, men jag tror
            att det ändå inte är tillräckligt. Trots de, vad jag kan förstå,
            intensiva påtryckningar som hittills har gjorts har det ändå inte
            räckt.
          </note>
          <note>
            Det behövs således ytterligare engagemang och påtryckningar.
            Här har ju regeringen större möjligheter till påtryckningar på
            en annan nivå och i andra sammanhang än vad vi parlamentariker
            har. Jag skulle önska ett mer klargörande och tydligare svar på
            vad regeringen och utrikesministern ytterligare kan göra för att
            få de här tre männen fria.
          </note>
          <note type="speaker">
            Anf. 27 Utrikesminister ANNA LINDH (s):
          </note>
          <note>
            Fru talman! Jag välkomnar att Margareta Viklund regelbundet tar
            upp de här fångarna. Det är viktigt att markera för det internationella
            samfundet och inte minst för Moldavien och alla ansvariga att
            det regelbundet uppmärksammas runtom i världen. Därför tycker
            jag att det är viktigt att få till stånd de här interpellationsdebatterna.
          </note>
          <note>
            Däremot ser vi det ganska svårt att gå någon annan väg än genom
            OSSE. Det är framför allt OSSE
          </note>
          <note>
            som har arbetat med detta och varit framgångsrikt.
          </note>
          <note>
            Det man dessutom skulle kunna tänka sig är att vi tar upp frågan
            i EU. Men då är det också viktigt att det inte upplevs så att
            vi därmed för frågan ifrån OSSE.
          </note>
          <note>
            Vi tror att OSSE är en effektivare förhandlingspartner i det
            här fallet.
          </note>
          <note>
            I våra diskussioner har vi sagt att det inte är dags riktigt
            ännu. Vi hoppas fortfarande att OSSE ska kunna uppvisa ett resultat
            och få dem frisläppta.
          </note>
          <note>
            Vi håller inför framtiden öppet för att inom EU ta upp frågan
            om Ilascugruppen och för att EU ska driva frågan parallellt med
            OSSE. Men vi vill då också känna att vi är garanterade att OSSE
            kommer att fortsätta att driva frågan, så att båda organen gör
            det.
          </note>
          <note type="speaker">
            Anf. 28 MARGARETA VIKLUND (kd):
          </note>
          <note>
            Fru talman! Tack för det här klargörandet. Jag tycker att det
            var bra. Jag håller helt med om att det behövs flera parallella
            vägar. Jag tror inte att de tre övriga i Ilascugruppen blir fria
            utan omvärldens påtryckningar. Därför handlar det om att inte
            ge upp.
          </note>
          <note>
            Frågan är hur vi i de gamla demokratierna i EU, av vilka Sverige
            är en, agerar för att om de tre fortfarande fängslade parlamentarikerna
            förmedla en bild av att vi i demokratiska länder inte fängslar
            människor utan dom och rannsakan.
          </note>
          <note>
            En mot en regim oliktänkande politiker har rätt att uttrycka
            sina åsikter och att med fredliga medel arbeta för dem utan att
            riskera att hamna i fängelse. Jag anser att det är oerhört angeläget
            att den bilden får ett fäste inom EU:s både interna och externa
            arbete. Den bilden måste enligt min uppfattning bli tydlig på
            både
          </note>
          <note>
            EU:s och OSSE:s agendor.
          </note>
          <note>
            Men frågan är då hur man ska kunna gå vidare rent praktiskt konkret.
            Jag håller helt med om det som utrikesministern sade om OSSE:s
            stora ansvar för den här frågan liksom om att EU har vissa förpliktelser.
          </note>
          <note>
            Skulle man kanske kunna tänka sig - jag vet inte om det är ett
            bra förslag eller om det är naivt - att utrikesministrarna i EU
            riktade en gemensam skrivelse till OSSE för att dels driva på
            frågan och skapa ett förnyat engagemang, dels ge dem som arbetar
            med den ytterligare stöd och råg i ryggen till förnyade tag.
          </note>
          <note>
            Det är bara en försiktig undran.
          </note>
          <note>
            Jag vill till sist säga att varken Ilascugruppen eller några
            andra politiker ska utan dom eller rannsakan fängslas eller utsättas
            för andra straff eller sanktioner bara därför att de kanske är
            obekväma. Ingen ska kunna fängslas för sin åsikts skull. Börjar
            ett land luckra upp den principen vill jag påstå att det snabbt
            placerar sig på vägen utför.
          </note>
          <note type="speaker">
            Anf. 29 Utrikesminister ANNA LINDH (s):
          </note>
          <note>
            Fru talman! Jag tackar Margareta Viklund för förslaget. Jag ska
            gärna titta närmare på det. Alla dessa länder är också medlemmar
            i OSSE, och det kan möjligen vara så att de inte vill göra ett
            samordnat agerande mot en organisation som man samtidigt är medlem
            i.
          </note>
          <note>
            Men jag fick en annan idé när Margareta Viklund sade detta. Vi
            kommer om ett par månader att få hit
          </note>
          <note>
            OSSE:s ordförande till en stor konferens som ska handla om att
            internationellt förebygga kriser. Det ger möjlighet att ta ett
            nytt initiativ när det gäller Ilascugruppen. OSSE:s ordförande
            har ett stort ansvar för och en avsevärd möjlighet att påverka
            hur arbetet i
          </note>
          <note>
            OSSE bedrivs. Det är också ett sätt att direkt på den politiska
            ministernivån ta upp vikten av att OSSE
          </note>
          <note>
            arbetar med den här frågan.
          </note>
          <note>
            Jag ska gärna gå vidare med både dessa och eventuella andra uppslag
            till hur vi kan föra den här kampen vidare.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2001/02:442 om Centralasien
          </note>
          <note type="speaker">
            Anf. 30 Utrikesminister ANNA LINDH (s):
          </note>
          <note>
            Fru talman! Margareta Viklund har frågat mig om
          </note>
          <note>
            Centralasien; hur Sverige arbetar i dag och hur Sverige avser
            att arbeta i framtiden för att stärka samarbetet mellan regionens
            stater och internationella forum som FN, EU och OSSE. Margareta
            Viklund har vidare frågat efter de konkreta resultaten hittills
            av det svenska engagemanget för att stärka samarbetet mellan den
            centralasiatiska regionens stater och olika internationella forum,
            samt om det finns en utarbetad strategi för det svenska engagemanget.
          </note>
          <note>
            Centralasien är en säkerhetspolitiskt komplicerad region omgiven
            som den är av Ryssland, Kina, Afghanistan och Iran samt med Pakistan
            och Indien i närområdet, dvs. fyra av världens kärnvapenmakter.
          </note>
          <note>
            Centralasien är också en region präglad av auktoritära regimer,
            misstänksamhet och spänningar mellan länderna, hög arbetslöshet,
            stor fattigdom, omfattande narkotikatrafik och ett bekymmersamt
            läge för de mänskliga rättigheterna.
          </note>
          <note>
            Av de fem länderna - Kazakstan, Kirgizistan,
          </note>
          <note>
            Tadzjikistan, Turkmenistan och Uzbekistan - har
          </note>
          <note>
            Tadzjikistan, Turkmenistan och Uzbekistan gräns mot
          </note>
          <note>
            Afghanistan. Men militära aktioner i Afghanistan löser inte de
            säkerhetspolitiska problemen i Centralasien. För att höja säkerheten
            och skydda sig mot islamsk extremism måste länderna i Centralasien
            praktisera ökad tolerans och demokratisering.
          </note>
          <note>
            EU har ingått Partnerskaps- och samarbetsavtal med alla länderna
            i Centralasien utom Tadzjikistan, där säkerhetsläget lagt hinder
            i vägen. Avtalet utgör en plattform för dialog och vidgat samarbete
            mellan
          </note>
          <note>
            EU och republikerna i Centralasien.
          </note>
          <note>
            Mot bakgrund av händelserna den 11 september
          </note>
          <note>
            2001 pågår en nyorientering av EU:s policy gentemot
          </note>
          <note>
            Centralasien, som Sverige aktivt medverkar i. EU:s insatser via
            TACIS ska fördubblas, från 25 miljoner euro till 50 miljoner euro
            per år.
          </note>
          <note>
            Nyorienteringen innebär också en vidgad dialog med länderna inom
            ramen för Partnerskaps- och samarbetsavtalen samt en utökad dialog
            om regionen med andra aktörer inklusive Ryssland, USA, Kina och
          </note>
          <note>
            Iran. EU ska också i nära kontakt med FN och OSSE
          </note>
          <note>
            stimulera det regionala samarbetet kring frågor som gränser,
            vattentillgång och illegal narkotikahandel.
          </note>
          <note>
            OSSE:s engagemang i Centralasien har efter hand ökat, och organisationen
            har nu missioner i alla de fem länderna. Missionernas mandat omfattar
            såväl mänskliga rättigheter som säkerhetsrelaterade politiska,
            ekonomiska och miljömässiga aspekter. Sverige är en av de nationer
            som medverkat till OSSE:s ökade engagemang i Centralasien.
          </note>
          <note>
            Sverige bidrar också till UNDP:s insatser vad gäller uppbyggandet
            av de centralasiatiska samhällena och stöder också i övrigt FN:s
            strävan att vidga verksamheten i regionen, inte minst vad gäller
            kampen mot narkotikan.
          </note>
          <note>
            Sverige har liksom EU i ökad grad uppmärksammat Centralasien,
            och Sveriges biståndsinsatser i regionen har efter hand ökat från
            37 miljoner kronor år 2000 till ca 43 miljoner kronor år 2001.
          </note>
          <note>
            Enligt av regeringen antagna riktlinjer ska det svenska utvecklingsbiståndet
            till Centralasien inriktas på kunskapsöverföring till stöd för
            de demokratiska och ekonomiska reformprocesserna samt på MR-
          </note>
          <note>
            relaterade insatser. Sociala projekt och miljöprojekt ska också
            prioriteras och möjligheten till regionala projekt undersökas.
          </note>
          <note>
            Regeringen har vidare gett Sida i uppdrag att under år 2002 utarbeta
            en strategi för det svenska utvecklingsbiståndet till regionen.
          </note>
          <note>
            Det svenska engagemanget innebär också att vi verkar för att
            länderna i Centralasien i ökad utsträckning ska kunna involveras
            i aktiviteter inom ramen för Partnerskap för fred och Euroatlantiska
            partnerskapsrådet. Erfarenheterna från praktiskt fredsfrämjande
            arbete på Balkan bör här kunna utnyttjas.
          </note>
          <note>
            Sverige stöder utvecklandet av självständiga, suveräna stater
            i Centralasien, byggda på demokrati, marknadsekonomi och respekt
            för mänskliga rättigheter. Mot den bakgrunden kommer Sverige också
            fortsättningsvis att, såväl bilateralt som multilateralt, verka
            för att utveckla samarbetet med länderna i
          </note>
          <note>
            Centralasien.
          </note>
          <note type="speaker">
            Anf. 31 MARGARETA VIKLUND (kd):
          </note>
          <note>
            Fru talman! Återigen vill jag börja med att tacka utrikesministern
            för svaret. Jag håller med utrikesministern om mycket i svaret,
            inte minst när det gäller den komplicerade säkerhetspolitiska
            situationen i området. Tyvärr har det inte uppmärksammats särskilt
            mycket i Sverige, åtminstone inte utanför en snäv krets av politiker,
            forskare och journalister.
          </note>
          <note>
            Såväl Utrikespolitiska institutet som FOI ägnar intresse åt regionen
            när det gäller de säkerhetspolitiska åsikterna. Det är bra, men
            det är minst lika viktigt att man ägnar uppmärksamhet åt den enskilda
            människan och hans eller hennes möjligheter till ett drägligt
            liv. Hit räknas sådant som vi i vårt land ofta tar för givet,
            t.ex. respekten för mänskliga rättigheter och demokrati, som vi
            har diskuterat tidigare, men också så enkla saker som tillgång
            till rent vatten och till en fungerande sjukvård.
          </note>
          <note>
            Fru talman! Utrikesministerns uppräkning av olika insatser som
            är gjorda i Centralasien, både av det internationella samfundet
            och av andra, är omfattande, men till vissa delar är insatserna
            kanske ändå präglade av, som det kan tyckas, en viss yrvakenhet.
          </note>
          <note>
            Det gäller inte minst EU, som ökat sina insatser i regionen först
            efter den fruktansvärda katastrofen den
          </note>
          <note>
            11 september förra året.
          </note>
          <note>
            Tendenser till islamisk extremism har regionens ledare diskuterat
            i minst fem år utan att det har väckt något större intresse i
            vår del av världen, trots att massmedier har rapporterat om skrämmande
            händelser i både det ena och det andra landet. När det gäller
            gränser mellan länder i området har oroligheter ägt rum av och
            till ända sedan Sovjetimperiets sammanbrott för tio år sedan.
            Ferghana-dalen i Uzbekistan är ett sådant problematiskt område
            där såväl gränser som vattentillgångar har orsakat spänningar
            under senare år. Inte heller narkotikatrafiken i området torde
            vara någon nyhet.
          </note>
          <note>
            Känner utrikesministern till om det arbete som har bedrivits,
            som utrikesministern tar upp i sitt svar och som nu har intensifierats,
            har lett till några påtagliga resultat, t.ex. när det gäller uppdelningen
            av vattenresurser mellan regionens länder eller vad gäller försöken
            att stoppa narkotikatrafiken?
          </note>
          <note>
            Det gläder mig naturligtvis att Sverige är drivande när det gäller
            OSSE:s projekt om demokrati och mänskliga rättigheter i området.
            Jag är väl medveten om att respekten för demokrati och mänskliga
            rättigheter tyvärr inte är något som kan få genomslag på bara
            några år, utan att detta är en process som kan komma att ta ytterligare
            ett eller flera decennier för att nå åtminstone något litet resultat.
            Men går det redan i dag att se några resultat av det svenska engagemanget
            för demokrati och mänskliga rättigheter?
          </note>
          <note>
            Kan utrikesministern berätta något ytterligare om de svenska
            projekten inom det sociala området? Vem eller vilka är det som
            driver projekten, och går det att i dag se några konkreta resultat?
          </note>
          <note>
            När det gäller den strategi som är under utarbetande av Sida
            har jag också en fråga, nämligen: När är man beredd att redovisa
            sin Centralasienstrategi?
          </note>
          <note type="speaker">
            Anf. 32 Utrikesminister ANNA LINDH (s):
          </note>
          <note>
            Fru talman! Låt mig ta några exempel på projekt som Sverige arbetar
            med. När det gäller de viktiga problemen med vatten kring Aralsjön
            har problemen framför allt varit att Uzbekistan och Turkmenistan
            har varit ovilliga att ha en samverkan och ansett att man inte
            ska lägga sig i det här utifrån. Man har också sagt att alla begränsningar
            eller avgifter när det gäller vattnet skulle strida mot internationell
            praxis.
          </note>
          <note>
            Eftersom problemen med vattenfrågan har varit uppenbara har vi
            nu kunnat se en viss ökad beredskap för att faktiskt diskutera
            vattenproblemen från alla länder.
          </note>
          <note>
            Här kan vi också se att det finns flera projekt som den svenska
            regeringen stöder. Bl.a. har vi bidragit till vattenprojekt som
            Världsbanken har i Aralsjön,
          </note>
          <note>
            Världsbankens dammprojekt. Vi har också bidragit med 16 miljoner
            till Läkare utan gränsers projekt, och det har i huvudsak en social
            bas och är ett socialt projekt.
          </note>
          <note>
            Sverige har också naturligtvis stött arbetet mot narkotika. Det
            är ju också något som berör alla de här länderna och har väldigt
            stora sociala problem i sitt släptåg. Där har nu EU utarbetat
            en handlingsplan för narkotikafrågor, och alla länder utom Turkmenistan
            har anslutit sig till denna handlingsplan. EU har också gett 3
            miljoner euro, dvs. ungefär 30 miljoner kronor, till information,
            upplysning och specialsatsningar på flygplatser och hamnar.
          </note>
          <note>
            Sida har fått det här året på sig att utarbeta en regionstrategi
            för de svenska insatserna i Centralasien.
          </note>
          <note>
            Exakt när rapporten om strategin kommer vet jag inte, men det
            är alltså under innevarande år som Sida ska göra det här projektet.
          </note>
          <note>
            Eftersom Margareta Viklund också nämnde extremismen kan jag säga
            att det alldeles nyligen, i slutet av april, hölls en konferens
            om extremism i
          </note>
          <note>
            Tadzjikistan, och det var den första konferensen som hölls i
            Centralasien kring ett sådant tema. Tidigare har de centralasiatiska
            länderna blivit inbjudna att delta i konferenser på andra håll
            i världen. Därför sågs det som en väldigt stor framgång att man
            faktiskt höll denna konferens i Centralasien.
          </note>
          <note>
            Detta var några exempel, men det finns naturligtvis mycket mer
            som skulle kunna göras. Allmänt kan man väl säga att det är klart
            att alla väl upplever en viss yrvakenhet. Det är trots allt bara
            i ungefär tio år som vi har haft insikt om de här problemen och
            lärt känna de här nya regionerna som vi inte kände till tidigare,
            och vi ska ha insikt både i problemen och möjligheterna att bekämpa
            dem. Men utifrån det vill jag nog säga att den svenska regeringen
            har varit väldigt aktiv när det gäller att själva skaffa oss mer
            kunskap om och mer aktivt börja arbeta med Centralasien men också
            för att försöka se till att EU och andra organisationer aktivt
            nu arbetar i dessa för oss ganska nya länder.
          </note>
          <note type="speaker">
            Anf. 33 MARGARETA VIKLUND (kd):
          </note>
          <note>
            Fru talman! För inte så väldigt länge sedan var jag uppe i en
            debatt med biståndsministern här och debatterade enbart Aralsjön.
            Vi var väl inte då - åtminstone inte jag, och jag tror inte han
            heller - särskilt nöjda med den situation som i dag råder kring
            Aralsjön. De insatser som där är gjorda är naturligtvis oerhört
            viktiga och angelägna, men detta land, detta område, denna del
            av världen är ju så ofantligt stor, så det känns som om våra insatser
            nästan skulle drunkna i allt det som behöver göras. Därför blev
            jag väldigt glad när utrikesministern sade att EU hade gjort en
            handlingsplan. Det är sällan man hör talas om en gemensam handlingsplan
            i de här områdena för att arbeta mot en gemensam sak. Nu gällde
            det narkotikafrågan, som jag uppfattade det, och det tycker jag
            är jättebra och mycket positivt. Mer av de här gemensamma aktiviteterna
            skulle jag personligen vilja se i just de här områdena, som ju
            är nästan som en kokande kittel med oerhört mycket problem.
          </note>
          <note>
            Jag måste säga att jag inte blev sådär väldigt glad och nöjd
            över svaret på vattenfrågan. Aralsjön nämndes, och den tycker
            jag inte är ett bra exempel i sammanhanget. Hur man än har satsat
            där har det bara blivit sämre och sämre fastän man gör många olika
            insatser. Men något påtagligt resultat, dvs. att miljön, situationen
            för människorna runt sjön och själva sjön har blivit bättre, har
            jag aldrig hört eller sett.
          </note>
          <note>
            Jag brukar i många olika sammanhang ta upp bristen på samordning
            mellan olika insatser, både när det gäller nationella och internationella
            organisationers arbete och att det är svårt att se något resultat
            av gjorda insatser eftersom det saknas heltäckande planer och
            målsättningar med mitt sätt att se. Då undrar jag om det finns
            några gemensamma planer, mer än den som nämndes, för hur man kan
            arbeta för att få hela detta stora område på fötter igen, helst
            som fungerande demokratier.
          </note>
          <note>
            Sedan vill jag säga någonting om den svenska insatsen när det
            gäller narkotikaproduktion och smuggling. Det är naturligtvis
            viktigt att få stopp på den här produktionen. Det kan man göra
            på många olika sätt, inte minst genom att stimulera till alternativ
            produktion på jordbruksområdet. I första hand bör man ha det egna
            landets marknad i åtanke, men det måste också ges möjligheter
            till export av jordbruksprodukter med gynnsamma villkor, förutsatt
            att produktionen håller sådan kvalitet att det går att hitta köpare
            utanför den egna regionen. Den alternativa produktionen måste
            också vara ekonomiskt bärkraftig för den enskilde jordbrukaren.
            Har Sverige möjlighet att gå in och mer direkt hjälpa till med
            den här typen av projekt också, eller sker det kanske redan, och
            kan det komma att bli aktuellt i framtiden om det inte redan finns?
          </note>
          <note>
            Till sist skulle jag vilja framföra en personlig reflexion till
            utrikesministern. Under den gångna mandatperioden har utrikesministern
            och jag haft tillfälle att mötas i åtskilliga interpellationsdebatter
            och frågestunder, ofta i debatter om komplicerade internationella
            frågor som egentligen kräver mer tid än vad debatterna givit tid
            till. Det har gällt Balkan, assyrier/syrianer, mänskliga rättigheter
            och nu Centralasien. Även om vi inte alltid har varit överens
            har debatterna alltid varit konstruktiva och intressanta. Jag
            vill därför passa på och tacka utrikesministern för den mandatperiod
            som nu närmar sig sitt slut och de åtminstone för mig intressanta
            stunder som vi har haft möjlighet att ventilera olika frågor.
            Tack!
          </note>
          <note type="speaker">
            Anf. 34 Utrikesminister ANNA LINDH (s):
          </note>
          <note>
            Fru talman! Jag nämnde framför allt de projekt som vi haft från
            svensk sida och från EU:s sida, men man ska också komma ihåg att
            det finns väldigt många andra projekt, t.ex. kring vattenfrågorna,
            inte minst i FN:s regi. Här har också UNDP många lokala och regionala
            projekt.
          </note>
          <note>
            Hur mycket resultat de har hunnit ge vågar jag inte uttala mig
            om. Som jag sade inledningsvis är det ett ganska nytt område rent
            geografiskt för oss att arbeta med. Det är ganska nya länder.
            Det tar tid innan den här typen av projekt ger resultat.
          </note>
          <note>
            För UNDP handlar det om ganska stora projekt som bl.a. går ut
            på att få länderna att samarbeta, kring vattenprojekt och andra
            projekt, och att få till stånd ett regionalt samarbete inom regionen.
          </note>
          <note>
            Jag instämmer fullständigt i att det finns ett behov av att få
            exportera jordbruksprodukter på rättvisa villkor. Här har vi tyvärr
            en besvärlig situation för dessa länder liksom för många andra
            länder eftersom det finns så starka jordbruksprotektionistiska
            intressen både i Europa och USA. Möjligheterna att få bra avtal
            på jordbruksområdet har varit alltför små. Det har jag sett många
            gånger i EU:s förhandlingar med t.ex. utvecklingsländer. Det har
            handlat om handelsavtal med Sydafrika, Chile, Mercosur och liknande.
          </note>
          <note>
            Även om Sverige alltid har tillhört och kommer att fortsätta
            tillhöra dem som arbetar för rättvisa handelsavtal och en möjlighet
            att exportera jordbruksprodukter till vettiga och rimliga priser
            vågar jag dock inte å EU:s vägnar utlova att det verkligen kommer
            att ske, inte heller när det gäller Centralasien.
          </note>
          <note>
            Mänskliga rättigheter tas upp med de här länderna i förhandlingarna
            om partnerskap och samverkan. Det är en fråga som diskuteras mycket.
            Däremot vill jag inte ge någon överdrivet positiv bild av hur
            långt man har kommit. Det här är i flera fall länder som har haft
            ganska svårt att utveckla mänskliga rättigheter och det demokratiska
            arbetet. Det är ganska lång väg kvar att gå. Desto mer viktigt
            är det för EU att fortsätta arbeta med mänskliga rättigheter och
            demokratifrågor.
          </note>
          <note>
            Fru talman! Avslutningsvis vill jag säga till Margareta Viklund
            att jag också har uppskattat våra debatter, vare sig vi har varit
            överens eller inte. Vi har haft bra och intressanta diskussioner.
            Inte minst tror jag att Margareta Viklunds engagemang för gruppers
            problem - vi har ju tidigare i dag diskuterat Ilascugrupper och
            assyrier/syrianer - och länders problem har varit viktiga för
            att sätta fokus i riksdagen på utsatta grupper som annars inte
            får någon uppmärksamhet. Vi vet ju att uppmärksamhet är väldigt
            viktigt för att förbättra deras förhållanden på sikt. Tack så
            mycket för det.
          </note>
          <note type="speaker">
            Anf. 35 MARGARETA VIKLUND (kd):
          </note>
          <note>
            Fru talman! Jag har en bestämd känsla av att den del av världen
            som vi nu diskuterar är nästan bortglömd. Den har varit gömd bakom
            järnridån och annat förut. Nu har den helt plötsligt kommit i
            blickpunkten. Därför är det oerhört angeläget att vi fokuserar
            den delen av världen, som kanske tillhör framtiden, på ett bra
            sätt. Där är samverkan oerhört viktig.
          </note>
          <note>
            Jag är glad för alla svar som utrikesministern har gett på alla
            mina frågor. Men jag skulle vilja understryka att EU har ett väldigt
            stort ansvar, både som organisation och som samverkande partner
            med FN och nationella organ.
          </note>
          <note type="speaker">
            Anf. 36 Utrikesminister ANNA LINDH (s):
          </note>
          <note>
            Fru talman! Jag kan instämma i det Margareta
          </note>
          <note>
            Viklund har sagt. Det har varit en alldeles för bortglömd region.
            Jag minns också att vi fick ganska många förvånade ögonkast när
            vi från svensk sida började tala om att det var viktigt att arbeta
            med
          </note>
          <note>
            Centralasien, inte minst i EU:s arbete med att förebygga konflikter
            och kriser. Då väckte det inte särskilt mycket uppseende och vi
            fick inte särskilt stark respons för våra krav. Vi har dock kunnat
            se att det senaste året och diskussionen kring terrorismen efter
            den 11 september har ökat medvetenheten om att man inte ska låta
            regioner vara isolerade på det här sättet.
          </note>
          <note>
            Det är viktigt att omvärlden hjälper till att stärka dem ekonomiskt,
            stärka det regionala samarbetet och arbetet för mänskliga rättigheter
            och demokrati i Centralasien. Det senaste året har vi sett en
            helt annan uppmärksamhet. Jag hoppas att den kommer att vara kvar.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2001/02:443 om
          </note>
          <note>
            Västsahara
          </note>
          <note type="speaker">
            Anf. 37 Utrikesminister ANNA LINDH (s):
          </note>
          <note>
            Fru talman! Anders Ygeman har frågat mig vad regeringen gör för
            att säkerställa att fredsprocessen fortsätter och folkomröstningen
            genomförs i Västsahara, hur jag ser på den mineralexploatering
            som påbörjats på västsahariskt område samt vilka åtgärder regeringen
            tänker vidta för att motverka exploateringen av Västsahara.
          </note>
          <note>
            Regeringen stöder FN:s ansträngningar att nå en snar och varaktig
            lösning av den nu mer än kvartssekellånga konflikten i Västsahara.
            FN:s roll i Västsaharakonflikten förblir central och regeringen
            fortsätter därför att stödja FN:s fredsplan, liksom andra lösningar
            som parterna kan komma fram till i samverkan med generalsekreterarens
            personliga sändebud, James Baker. Det är min bestämda uppfattning
            att sådana lösningar måste baseras på folkrättsliga principer
            och folkens rätt till självbestämmande.
          </note>
          <note>
            Minursos mandat förlängdes den 30 april genom resolution 1406
            (2002) med ytterligare tre månader till den 31 juli 2002. Säkerhetsrådet
            fortsätter därmed att överväga de fyra alternativ som generalsekreteraren
            lade fram i sin rapport från den 19 februari 2002.
          </note>
          <note>
            Dessa alternativ är fredsplanen - dvs. folkomröstning och ramavtalet
            - autonomi inom Marocko, en delning av territoriet eller att FN-insatsen
            avvecklas. Regeringen vill se en snar lösning på konflikten i
            Västsahara och vi vill inte att FN-insatsen avvecklas. Utgångspunkten
            för att stödja andra alternativ än folkomröstningen är att parterna
            själva kommer fram till en sådan lösning och att demokratiska
            former och folkrättsliga principer beaktas.
          </note>
          <note>
            När det gäller mineralexploatering i Västsahara och närmare bestämt
            de kontrakt som beviljats amerikanska och franska företag för
            oljeprospektering, har FN:s rättstjänst uttalat sig om hur kontrakten
            förhåller sig till folkrätten. Rättstjänsten gör i sin tolkning
            av folkrätten en åtskillnad mellan prospektering och utvinning/exploatering
            och konstaterar att så länge det handlar om prospektering, vilket
            är fallet med de nu aktuella kontrakten, så är det inget brott
            mot folkrätten. Om däremot kontrakten leder vidare till exploatering
            av naturresurser får det ske endast om det västsahariska folket
            samtycker - en förutsättning som inte är uppfylld i detta fall.
            Det råder delade uppfattningar om de kontrakt som beviljats. Själv
            anser jag att det är olyckligt att inleda aktiviteter som provocerar
            någon part i det politiskt känsliga läge som råder i Västsaharakonflikten.
            Företagen måste själva beakta sitt ansvar i den politiska miljö
            där de arbetar och det ligger även i deras eget intresse att agera
            med ett långsiktigt perspektiv för ögonen.
          </note>
          <note type="speaker">
            Anf. 38 ANDERS YGEMAN (s):
          </note>
          <note>
            Fru talman! Jag vill börja med att tacka utrikesministern för
            svaret. Det var ett synnerligen bra svar.
          </note>
          <note>
            Västsaharakonflikten har pågått i över 25 år. Under hela den
            tiden har Marocko ockuperat Västsahara.
          </note>
          <note>
            Det är nu mindre än en månad kvar till den av utrikesministern
            nämnda förlängningen av Minursos mandat går ut.
          </note>
          <note>
            Det är lugnande att höra utrikesministerns svar, att huvudalternativet
            bland de fyra alternativen fortfarande är folkomröstning och att
            parterna ska vara överens om man ska gå utanför folkomröstningsalternativet.
          </note>
          <note>
            Såvitt jag förstår har Marocko avvisat delning.
          </note>
          <note>
            Polisario har avvisat den s.k. autonomin. Båda parter har i praktiken
            avvisat ett tillbakadragande av FN. Då återstår bara folkomröstningsalternativet,
            vilket också var utrikesministerns huvudalternativ.
          </note>
          <note>
            Frågan är då hur realistiskt det är att en folkomröstning faktiskt
            kan komma till stånd. Hur realistiskt är det att man kan uppnå
            en röstlängd som kan godkännas av båda parter, kanske framför
            allt Marocko?
          </note>
          <note>
            En annan fråga som jag skulle vilja ställa till utrikesministern
            gäller de andra EU-länderna. Det är gott och väl att Sveriges
            huvudlinje hela tiden har varit folkomröstning. Men från de andra
            EU-länderna har det kommit en mängd andra signaler. Man har varit
            mer positiv till delning eller till autonomi. Jag skulle vilja
            fråga utrikesministern hur hon bedömer möjligheten att få med
            sig de andra EU-länderna på Sveriges hållning, dvs. huvudalternativet
            folkomröstning och att båda parter måste vara överens för att
            ett annat alternativ ska prövas.
          </note>
          <note type="speaker">
            Anf. 39 Utrikesminister ANNA LINDH (s):
          </note>
          <note>
            Fru talman! Det är väl ingen hemlighet att det i fråga om Västsahara
            finns olika uppfattningar inom
          </note>
          <note>
            EU-kretsen. Det är en av de frågor där EU egentligen inte tar
            några egna initiativ eller har något eget agerande, utan det har
            begränsats till att vi stöder det som
          </note>
          <note>
            FN gör. Jag tror att det är bäst så för jag tror att det är svårt
            att få något annat slags samlat agerande från
          </note>
          <note>
            EU:s sida.
          </note>
          <note>
            För oss har det framför allt varit viktigt att avvisa alternativet
            att avveckla FN-insatsen, att inte på något sätt försöka glömma
            bort den här konflikten.
          </note>
          <note>
            Jag vågar däremot inte i dag säga hur realistiskt det är att
            en folkomröstning hålls. Precis som Anders
          </note>
          <note>
            Ygeman säger finns det ett antal hinder i en sådan process. Det
            finns också svårigheter att få parterna att komma överens om hur
            en folkomröstning ska genomföras.
          </note>
          <note>
            Vårt huvudalternativ är att en folkomröstning ska hållas, men
            vi har sagt att vi också är öppna för andra alternativ om båda
            parter själva kommer överens om det.
          </note>
          <note>
            Det börjar bli tydligt att den här situationen är ohållbar. Den
            bara pågår år efter år. Jag tror egentligen inte att James Baker
            heller på allvar menar att
          </note>
          <note>
            FN-insatsen ska avvecklas, utan det är snarast ett hot för att
            markera att man måste komma fram till någon typ av lösning.
          </note>
          <note>
            Under den period som diskussioner pågår i Säkerhetsrådet, och
            vi avvaktar vilka initiativ som säkerhetsrådet eller Kofi Annan
            kommer att ta, tror jag inte att vi ska ta några egna initiativ.
            Vi har vid flera tillfällen tydligt markerat att vårt huvudalternativ
            är en folkomröstning, men vi kan också tänka oss att stödja andra
            alternativ. Däremot är det otänkbart för oss att
          </note>
          <note>
            FN-insatsen avvecklas.
          </note>
          <note type="speaker">
            Anf. 40 ANDERS YGEMAN (s):
          </note>
          <note>
            Fru talman! Jag kan bara konstatera att det är glädjande att
            den svenska linjen ligger fast, och att det finns ett tydligt
            stöd för att folket i Västsahara självt ska få avgöra sin framtid
            och vilket land de vill tillhöra. Jag vill tacka utrikesministern
            för det svaret.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2001/02:432 om
          </note>
          <note>
            USA:s nya utrikespolitiska agenda
          </note>
          <note type="speaker">
            Anf. 41 Utrikesminister ANNA LINDH (s):
          </note>
          <note>
            Fru talman! Yvonne Ruwaida har i en interpellation ställt 14
            frågor till mig om hur jag avser agera på olika aspekter av USA:s
            nya utrikespolitiska agenda efter terrorattackerna den 11 september.
          </note>
          <note>
            Sverige uttryckte tidigt sin solidaritet med USA
          </note>
          <note>
            efter de fruktansvärda terroristdåden den
          </note>
          <note>
            11 september 2001. Den svenska regeringen och EU
          </note>
          <note>
            har alltsedan dess haft en nära och intensiv dialog med USA om
            alla frågor i kampen mot terrorismen.
          </note>
          <note>
            Sverige betonar här vikten av internationell förankring och fortsatt
            global sammanhållning, liksom FN-
          </note>
          <note>
            stadgans och folkrättens grundläggande roll. Vi avser självfallet
            fortsätta att betona dessa värden i vår utrikespolitiska dialog
            med USA.
          </note>
          <note>
            Sverige för en självständig politik, och vi tvekar inte att framföra
            våra åsikter, själva eller tillsammans med andra EU-länder, i
            de frågor där vi inte har samma syn som USA. Det gäller t.ex.
            Kyotoprotokollet, USA:s planer på ett missilförsvar, att man inte
            ratificerat provstoppsavtalet, att man inte stöder den internationella
            brottmålsdomstolen, samt skulderna till FN.
          </note>
          <note>
            Vi inser samtidigt vikten av ett nära och förtroendefullt samarbete
            med USA i de fall Sverige och
          </note>
          <note>
            USA, eller EU och USA, har sammanfallande intressen. Det gäller
            såväl i kampen mot terrorismen, som inom en rad andra områden.
          </note>
          <note>
            Den internationella terrorismen måste bekämpas genom internationellt
            samarbete, och Sverige driver starkt att FN har och ska fortsätta
            att ha en central roll i detta. Vi förutsätter att USA följer
            internationell rätt när de gör insatser för att bekämpa terrorism
            utanför sina egna gränser. Det ligger även i USA:s eget intresse.
          </note>
          <note>
            I det internationella arbetet mot terrorism har den svenska regeringen
            initierat en diskussion inom såväl
          </note>
          <note>
            EU som FN om hur sanktionssystemet i FN kan förbättras från rättssäkerhetssynpunkt
            när sanktioner riktas mot individer, samt om vikten av att i terroristbekämpning
            respektera rättssäkerhet och grundläggande värderingar beträffande
            demokrati och mänskliga rättigheter. Det är av yttersta vikt att
            kampen bedrivs i enlighet med den internationella rätten, de mänskliga
            rättigheterna och humanitärrätten.
          </note>
          <note>
            Vad gäller president Bushs uttalande om
          </note>
          <note>
            "ondskans axelmakter" tolkar jag det som en varning till Irak,
            Iran och Nordkorea med hänvisning till de ambitioner USA anser
            att dessa länder har att utveckla massförstörelsevapen och ge
            stöd till terrorismen. Det finns i dag inga indikationer på att
            amerikanska militära insatser mot ovanstående länder är nära förestående.
          </note>
          <note>
            I detta sammanhang vill jag också upprepa vad jag inledningsvis
            sade om att Sverige betonar vikten av internationell förankring
            och fortsatt global sammanhållning, liksom FN-stadgans och folkrättens
            grundläggande roll.
          </note>
          <note>
            Sverige ser mycket allvarligt på den olösta frågan om Iraks möjliga
            innehav av massförstörelsevapen.
          </note>
          <note>
            Irak har konsekvent vägrat att samarbeta med FN, och sedan FN-inspektionerna
            avbröts 1998 har omvärlden inte haft möjlighet att få insyn i
            Iraks program för utveckling av massförstörelsevapen.
          </note>
          <note>
            För närvarande pågår en högnivådialog mellan FN
          </note>
          <note>
            och den irakiska regeringen. Det trots Irak visat mot
          </note>
          <note>
            FN gör det nödvändigt att fortsätta driva hårda krav.
          </note>
          <note>
            En eventuell militär aktion mot Irak måste dock, enligt regeringens
            uppfattning, föregås av ett tydligt säkerhetsrådsmandat. Denna
            ståndpunkt har jag framfört i flera sammanhang, bl.a. till utrikesminister
          </note>
          <note>
            Colin Powell den 26 april i år.
          </note>
          <note>
            Kännetecknande för den globalisering vi nu bevittnar är att det
            ömsesidiga beroendet ökar. Detta gäller naturligtvis även för
            USA:s relationer med andra länder. Det finns många och svåra problem
            som ingen stat, hur mäktig den än må vara, förmår att lösa själv.
            USA:s försvarsbudget är visserligen den överlägset största i världen.
            Men även världens enda supermakt tvingas acceptera att det finns
            ett stort antal frågor som endast kan lösas multilateralt.
          </note>
          <note type="speaker">
            Anf. 42 YVONNE RUWAIDA (mp):
          </note>
          <note>
            Fru talman! Jag tackar Anna Lindh för svaret.
          </note>
          <note>
            I Anna Lindhs svar, som är väldigt okritiskt mot
          </note>
          <note>
            USA, säger hon bl.a. att vi från svensk sida inte tvekar att
            framföra våra åsikter när vi inte har samma syn som USA. Det är
            det mest USA-kritiska jag kan se i svaret.
          </note>
          <note>
            En förklaring till detta kanske finns i den utrikespolitiska
            deklarationen. Där står nämligen att vi i dag har en gemensam
            värdegrund med USA. Jag anser att det finns ett stort frågetecken
            kring detta.
          </note>
          <note>
            När det gäller miljöfrågor, dödsstraff, militärdomstolar, synen
            på den internationella brottmålsdomstolen och på FN undrar jag
            om vi verkligen har en gemensam värdegrund med USA. Jag vill börja
            med att ställa den frågan.
          </note>
          <note>
            Jag tror att det, som Anna Lindh säger i svaret, finns många
            problem som vi måste lösa tillsammans.
          </note>
          <note>
            Frågan är bara hur vi definierar problem. Har vi från svensk
            sida samma syn på vad som är problem som man har från USA:s sida?
            Vi löser knappast något tillsammans om vi inte har samma syn på
            vad som är problem.
          </note>
          <note>
            En skillnad mellan svensk och amerikansk politik är t.ex. synen
            på mänskliga rättigheter. Detta speglas i
          </note>
          <note>
            USA:s syn på dödsstraff, synen på den internationella brottmålsdomstolen
            och på militärdomstolar, och också i USA:s agerande i det som
            kallas kampen mot terrorism.
          </note>
          <note>
            Samma sak gäller på miljösidan. Sverige och
          </note>
          <note>
            USA har inte samma syn på problemen med växthuseffekten och hur
            de ska lösas.
          </note>
          <note>
            När man inte har samma syn på vad som är ett problem, hur ska
            man då kunna lösa det tillsammans?
          </note>
          <note>
            Jag tror att det är oerhört viktigt att tydligt våga kritisera
            USA och att i internationella sammanhang också ibland ställa krav.
            När det gäller kampen mot terrorism är det viktigt att ställa
            tydliga krav på mänskliga rättigheter.
          </note>
          <note>
            Jag tycker inte att man från svensk sida eller från
          </note>
          <note>
            EU - eller något annat land - har vågat begära av
          </note>
          <note>
            USA att de måste respektera mänskliga rättigheter och t.ex. acceptera
            den internationella brottmålsdomstolen för att vi ska gå med i
            kampen mot terrorism.
          </note>
          <note>
            Man måste helt enkelt ställa vissa krav.
          </note>
          <note>
            Vi kan alltid diskutera vilka krav som är viktigast att ställa.
            Det skulle kunna vara en interpellationsdebatt för sig.
          </note>
          <note>
            I svaret från Anna Lindh betonas folkrätten och dess grundläggande
            roll.
          </note>
          <note>
            Enligt folkrätten ska ingen människa bli dömd utan en rättvis
            rättegång där man har tillgång till advokat. I kampen mot terrorism
            har det skett att t.ex.
          </note>
          <note>
            somaliasvenskarna men också andra somalier har blivit terroriststämplade.
            De har blivit dömda utan en rättegång. Vi har ett problem här
            med att folkrätten inte följs i sin helhet.
          </note>
          <note>
            Det är inte tillfredsställande att säga att det är något som
            man arbetar på. Jag tror att det någonstans har varit ett krav
            från USA:s sida. Man skulle redan tidigare ha sagt att vi bara
            kan gå med på terroriststämplingar om vi har bevis och dessa människor
            har möjlighet att ta del av bevisen och försvara sig.
          </note>
          <note type="speaker">
            Anf. 43 Utrikesminister ANNA LINDH (s):
          </note>
          <note>
            Fru talman! Yvonne Ruwaida vill se något slags generell kritik,
            något slags generellt fördömande av
          </note>
          <note>
            USA. Det tror jag inte på. Om man drar sig till minnes debatten
            några år tillbaka är det i väldigt få fall som vi framför den
            typen av generell kritik och gör generella fördömanden av länder.
            Det är så det internationella umgänget går till.
          </note>
          <note>
            Det jag tror är riktigt och viktigt är att vi agerar utifrån
            de olika frågorna. När vi kan agera tillsammans är det viktigt
            att vi agerar tillsammans. Självklart gäller det för ett så pass
            stort och viktigt land som USA är. Ju fler frågor vi kan komma
            överens om och få USA att agera på en multilateral grund, desto
            bättre är det.
          </note>
          <note>
            I andra frågor har vi helt andra uppfattningar. Vi framför därmed
            också en ibland mild och ibland skarp kritik mot USA. En av de
            frågor som det gäller, men som jag upptäckte att jag inte hade
            med i svaret, är t.ex. dödsstraffet. Det är viktigt att Sverige
            fortsätter att föra en sådan politik. I de enskilda sakfrågorna
            ska vi diskutera. I de enskilda sakfrågorna ska vi samarbeta eller
            framföra en ordentlig kritik.
          </note>
          <note>
            När det gäller kampen mot terrorismen har vi behandlat den i
            ett antal tidigare interpellationsdebatter i dag. Vi har också
            framhållit hur vi från svensk sida har arbetat för att föra in
            mänskliga rättigheter och en mer rättssäker behandling av olika
            individer i de internationella system som finns.
          </note>
          <note>
            Här måste vi komma ihåg att vår kritik i och för sig delvis kan
            riktas mot USA men inte bara mot
          </note>
          <note>
            USA utan också mot det som är en svensk hjärtefråga, nämligen
            FN. Vi kan se att vi här har fått ett rättssäkrare system och
            ett bättre system i EU än vi har lyckats genomföra i FN. Vi fortsätter
            därmed våra ansträngningar i dag att få ett bättre och säkrare
            system för hur enskilda individer behandlas i FN-
          </note>
          <note>
            systemet än det som vi har i dag.
          </note>
          <note>
            Det är viktigt att vi fortsätter att samarbeta med både USA och
            andra länder i kampen mot terrorismen men samtidigt arbeta för
            att man stärker mänskliga rättigheter och rättssäkerheten och
            kommer till rätta med det som inte är tillfredsställande i dagens
            system.
          </note>
          <note type="speaker">
            Anf. 44 YVONNE RUWAIDA (mp):
          </note>
          <note>
            Fru talman! När det gäller USA:s agerande efter den 11 september
            och omvärldens reaktioner var det mycket tydligt för USA:s del
            att man sade att de som inte är med oss är emot oss. Man vågade
            från det internationella samfundet, från EU och från olika EU-
          </note>
          <note>
            länder, inklusive Sverige, i det läget inte ställa krav.
          </note>
          <note>
            Lite grann beror det på att man också befann sig i ett chocktillstånd
            över det som hade hänt.
          </note>
          <note>
            Det är väldigt farligt. Man gick på USA:s vilja om hur man skulle
            hantera frågan. Det restes, speciellt från olika MR-organisationer,
            krav på att man skulle ha en internationell domstol som skulle
            titta på vad som hade hänt och vilka som låg bakom terrordåden
            i
          </note>
          <note>
            USA den 11 september. Men man har i stället gått med på en annorlunda
            hantering. USA har vänt sig till enskilda länders regeringar och
            bakom stängda dörrar gett vad det kallar bevisning. Det har inte
            varit en öppen process, och det har inte varit en rättssäker process.
          </note>
          <note>
            Det som är farligt i det som nu kallas kampen mot terrorism är
            att många länder kopierar det förfarandet.
          </note>
          <note>
            De anser sig ha rätt att agera på ett liknande sätt. Det är inte
            särskilt konstigt. Det är också väldigt svårt att framföra kritik
            mot de länderna när de agerar liknande. Det skulle också innebära
            kritik av USA:s agerande. Det är väldigt svårt att säga: Vi borde
            ha gjort annorlunda då. Men det är oerhört viktigt att i framtiden
            ge USA en väldigt tydlig signal att i den fortsätta kampen mot
            terrorism måste de mänskliga rättigheterna stärkas.
          </note>
          <note>
            Det finns fler frågor än enbart enskilda individers rättssäkerhet.
            Problemet när det gäller enskilda individers rättssäkerhet är
            att processen drar ut på tiden.
          </note>
          <note>
            Det verkar heller inte finnas ett intresse från väldigt många
            regeringar att trygga den rättssäkerheten. Det har blivit en backlash
            när det gäller mänskliga rättigheter och individers rättssäkerhet.
            Det är en väldigt olycklig utveckling.
          </note>
          <note>
            Sedan finns det också ett annat perspektiv. Det är hur man nu
            börjar agerar när det gäller organisationer och terroriststämpla
            organisationer. Min personliga uppfattning är att det är fel att
            t.ex. förbjuda nazistiska och rasistiska organisationer. Det är
            handlingarna som ska dömas. Det leder inte till mindre rasism
            och nazism om man förbjuder rasistiska och nazistiska organisationer.
          </note>
          <note>
            När man terroriststämplar organisationer som man tror sysslar
            med terroristverksamhet är inte heller det effektivt på ungefär
            liknande grund. Dels kan oskyldiga människor drabbas, dels får
            de som ingår i en organisation en yttre fiende och man definierar
            lättare in människor. Så fungerar det med rasistiska organisationer,
            och jag tror att det fungerar så med alla organisationer.
          </note>
          <note>
            Att förbjuda är inte rätt metod. Dessutom går de väldigt lätt
            under jorden. Det har vi en lång erfarenhet av med rasistiska
            och nazistiska organisationer i
          </note>
          <note>
            Tyskland och i Frankrike. Det handlar också om vem som ska döma
            och på vilket sätt en organisation har en möjlighet att svära
            sig fri.
          </note>
          <note type="speaker">
            Anf. 45 Utrikesminister ANNA LINDH (s):
          </note>
          <note>
            Fru talman! Alla länder tjänar på att man följer folkrätten.
            Det gäller i synnerhet små och medelstora länder som behöver tryggheten
            i det internationella regelsystemet och i FN. Därför har det varit
            viktiga krav för Sverige i arbetet mot terrorismen att folkrätten
            följs, att FN är centralt i kampen mot terrorismen och att FN:s
            säkerhetsråd också har informerats om självförsvarsrätten och
            vad USA har gjort.
          </note>
          <note>
            Detta är viktigt att komma ihåg. Det som har skett där FN har
            stått i centrum har också skett i enlighet med folkrätten och
            i enlighet med FN:s säkerhetsråd.
          </note>
          <note>
            Det vi också säger i svaret är att vi kräver att detta görs även
            för framtiden. När det diskuteras eventuella militära aktioner
            i framtiden är det för den svenska regeringen lika självklart
            att inga militära aktioner får ske enbart som ett initiativ från
            ett land utan att det ska bygga på samma principer: Man ska följa
            folkrätten, det är FN som fattar besluten, och det är FN
          </note>
          <note>
            som står centralt.
          </note>
          <note>
            Det är också en väldigt tydlig signal till USA när det handlar
            om eventuella fortsatta militära aktioner i andra länder. Vi kan
            i dag inte se att det verkar som att sådana aktioner är nära förestående.
            Vi menar att om det ska göras nya aktioner måste det antingen
            ske med medgivande av länderna eller fattas ett beslut i
          </note>
          <note>
            FN:s säkerhetsråd.
          </note>
          <note>
            När det sedan gäller diskussionen om terroristorganisationer
            kan man i och för sig diskutera hur effektivt arbetet är. Problemet
            är framför allt att vi har sett att terroristorganisationer trots
            ett internationellt fördömande har kunnat fortsätta att arbeta
            och framför allt fortsätta att få sin verksamhet finansierad.
          </note>
          <note>
            Det är därför som länder på grund av FN:s beslut har beslutat
            att börja blockera organisationer och terroristorganisationer
            och terroriststämpla dem för att kunna frysa deras tillgångar
            och få möjlighet att frysa deras möjligheter att finansiera sin
            verksamhet.
          </note>
          <note>
            Jag tror att det är farligt om vi inriktar vårt arbetet på att
            försvara de organisationer som uppenbarligen använder våld och
            terroristhandlingar i sin verksamhet. Det är viktigare att vi
            arbetar för att stärka respekten för mänskliga rättigheter och
            hävdar att organisationer som inte använder våld och terroristhandlingar
            inte får uppföras på listorna. Politiska organisationer ska inte
            finnas på listorna.
          </note>
          <note>
            För att vi ska ha trovärdighet i det arbetet är det ännu viktigare
            att vi därmed inte upplevs som försvarare av terroristorganisationer.
          </note>
          <note type="speaker">
            Anf. 46 YVONNE RUWAIDA (mp):
          </note>
          <note>
            Fru talman! Jag hann inte riktigt slutföra min förra fråga.
          </note>
          <note>
            När man terroristförklarar organisationer - de behöver ju inte
            vara terroristorganisationer i alla fall -
          </note>
          <note>
            tycker jag att det är intressant vem som ska göra bedömningen
            och hur man ska föra debatten. Jag tänkte på det när vi i EU-nämnden
            skulle förankra frågan om vilka som skulle terroriststämplas.
            Många i EU-
          </note>
          <note>
            nämnden har ju inte ens kunskaper om de här länderna. Det är
            jobbigt att som politiker i ett land gå ut och ifrågasätta om
            en organisation ska terroriststämplas, för det kräver en oerhört
            stor kunskap om andra länders politiska förhållanden och om organisationerna.
          </note>
          <note>
            Jag tror att detta är farligt, för det blir en odemokratisk process.
            Vi är nästan enbart i händerna på säkerhetspolisers olika bedömningar.
          </note>
          <note>
            När man tittar på världsekonomin ser man att det finns en väldigt
            stor svart, kriminell ekonomi. Den har vi inte lyckats hindra.
            Jag tror att det är felaktigt att tro att finansieringen av dem
            som verkligen är terroristorganisationer och som utför terroristdåd
            minskar genom att man förbjuder eller terroriststämplar organisationer.
            Det är en fråga som i sig skulle kunna förtjäna en egen interpellationsdebatt.
          </note>
          <note>
            Anna Lindh säger att inga militära aktioner är nära förestående.
            USA är ju ändå inblandat i ett antal inbördeskrig eller stridigheter
            i ett antal olika länder och har intensifierat sin militära närvaro
            - ibland i egenskap av militär rådgivare. Jag är oerhört orolig
            för en utveckling där USA kommer att göra ett angrepp. Det kanske
            inte är jättenära förestående, men det pågår också saker just
            nu.
          </note>
          <note type="speaker">
            Anf. 47 Utrikesminister ANNA LINDH (s):
          </note>
          <note>
            Fru talman! Det var 14 frågor i interpellationen.
          </note>
          <note>
            Med terroristlistorna blev det plötsligt en ny, 15:e, fråga också.
            Vi får komma tillbaka till den i något annat sammanhang.
          </note>
          <note>
            Avslutningsvis vill jag säga något om de militära aktionerna
            och USA:s inblandning i dem. Vi har varit tydliga när det gäller
            vikten av att följa folkrätten, och vi kan också se att i de fall
            där USA har ett militärt samarbete eller militära insatser så
            sker det i dag med ländernas eget medgivande. Det gäller t.ex.
            Afghanistan och det gäller också de länder som USA samarbetar
            med, t.ex. Filippinerna och Georgien. Där ser folkrätten ut så
            - samarbetar man med regeringen och har acceptans av den så kan
            man också ha ett militärt samarbete. Det är nog viktigt att vi
            håller oss till folkrätten, vare sig vi tycker att den är bra
            eller ibland är mer kritiska.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2001/02:481 om
          </note>
          <note>
            Mellanöstern
          </note>
          <note type="speaker">
            Anf. 48 Utrikesminister ANNA LINDH (s):
          </note>
          <note>
            Fru talman! Yvonne Ruwaida har frågat mig hur jag avser att agera
            för att stoppa de pågående kränkningarna av palestiniernas mänskliga
            rättigheter och de utomrättsliga avrättningarna. Hon frågar hur
            jag avser att agera för att Israel ska häva ockupationen av
          </note>
          <note>
            Gaza och Västbanken samt annekteringen av östra
          </note>
          <note>
            Jerusalem. Hon har också frågat mig hur jag avser att agera för
            att sanktioner mot Israel ska införas och för att fredstrupper
            ska skickas till de palestinska områdena.
          </note>
          <note>
            Israel har begått allvarliga brott mot folkrätten och de mänskliga
            rättigheterna på Västbanken och i Gaza.
          </note>
          <note>
            Dit räknas utomrättsliga avrättningar, kollektiva bestraffningar,
            bristande rättssäkerhet och skövlad egendom. Hit hör också den
            israeliska ockupationsmaktens underlåtenhet att beivra övergrepp
            från bosättare. Självklart har Israel rätt att ingripa mot självmordsbombare,
            men detta måste ske i enlighet med folkrätten.
          </note>
          <note>
            Regeringen har framfört det oacceptabla i detta till
          </note>
          <note>
            Israel. EU har, vid de associeringsrådsmöten som hålls med Israel
            inom ramen för associeringsavtalet, påtalat kränkningarna av de
            mänskliga rättigheterna.
          </note>
          <note>
            Kritiken har vidare framförts inom FN, där dessa frågor behandlats
            i säkerhetsrådet, generalförsamlingen och kommissionen för de
            mänskliga rättigheterna.
          </note>
          <note>
            Det finns ingen väpnad lösning på konflikten i
          </note>
          <note>
            Mellanöstern. Förhandlingar grundade på folkrätten och säkerhetsrådets
            resolutioner 242, 338 och 1397 är den enda framkomliga vägen.
            Genom att förmå parterna att återuppta förhandlingar kan vi bidra
            till att uppnå slutmålet - ett slut på ockupationen och inrättandet
            av en palestinsk demokratisk stat som lever i fred med Israel
            längs säkra och erkända gränser.
          </note>
          <note>
            Detta är det effektivaste sättet att förhindra terrordåd.
          </note>
          <note>
            Sverige och EU ger därför sitt fulla stöd för
          </note>
          <note>
            USA:s ansträngningar för att få till stånd ett varaktigt eld
            upphör och förhandlingar mellan parterna. Vi behöver gemensamma
            och samordnade ansträngningar av alla internationella aktörer
            för att få ett slut på våldet och för att få tillbaka parterna
            till förhandlingsbordet. Inom den s.k. kvartetten samverkar USA,
          </note>
          <note>
            EU, FN och Ryssland med detta som mål.
          </note>
          <note>
            Vi välkomnar förslaget om en internationell konferens. Konferensen
            bör grundas på den deklaration som Arabförbundet antog i Beirut,
            i vilken man erbjöd fullt arabiskt erkännande mot ett israeliskt
            tillbakadragande till 1967 års gränser.
          </note>
          <note>
            Jag tror inte att sanktioner är rätt sätt att få Israels regering
            att upphöra med den nuvarande politiken.
          </note>
          <note>
            Det finns också en risk att den israeliska opinionen skulle vända
            sig mot EU. Så länge vi arbetar med att få parterna med oss i
            en positiv utveckling är det inte aktuellt med sanktioner, en
            uppsägning av associeringsavtalet eller andra liknande åtgärder.
            I våra kontakter med de krafter i Israel som fortfarande söker
            främja fredsprocessen har vi mött enträgna vädjanden om att vi
            inte bör verka för sanktioner. De har framhållit att sådana åtgärder
            inte skulle gynna deras sak.
          </note>
          <note>
            Sverige och EU står sedan länge bakom kravet på en internationell
            närvaro i regionen. En sådan styrka kräver i praktiken båda parters
            godkännande, såvida inte säkerhetsrådet tvingar fram en insats
            under FN-
          </note>
          <note>
            stadgans kapitel VII. Israel har hittills inte accepterat omvärldens
            krav på en internationell styrka och säkerhetsrådet har ännu inte
            kunnat enas kring ett sådant beslut. Internationella observatörer
            eller en internationell styrka skulle möjligen kunna bidra till
            att hjälpa parterna att ta sig ur den pågående våldsspiralen.
            Sverige och EU kommer att fortsätta att driva denna fråga, i nära
            samråd med bl.a. USA.
          </note>
          <note type="speaker">
            Anf. 49 YVONNE RUWAIDA (mp):
          </note>
          <note>
            Fru talman! Jag är tacksam för att Anna Lindh påpekar de allvarliga
            brott mot folkrätten och de mänskliga rättigheterna på Västbanken
            och i Gaza som staten Israel begår.
          </note>
          <note>
            Däremot undrar jag vad Anna Lindh menar när hon senare säger
            att förhandlingar grundade på folkrätten och säkerhetsrådets resolutioner
            242, 338 och
          </note>
          <note>
            1397 är den enda framkomliga vägen. Det jag undrar är varför
            hon inte nämner FN:s resolution 194 om flyktingars rätt att återvända
            och rätten till kompensation och resolution 478, som förklarar
            Israels annektering av östra Jerusalem som ogiltig. Jag hoppas
            att man fortfarande ställer sig bakom ett uppfyllande av de här
            två FN-resolutionerna trots att de inte nämndes.
          </note>
          <note>
            När det gäller vad som ska göras så tror jag att vi behöver sanktioner.
            Anna Lindh säger att i de kontakter som Socialdemokraterna har
            med krafter i
          </note>
          <note>
            Israel sägs det att sanktioner inte är en framkomlig väg. Jag
            har haft kontakt med många i den israeliska folkrörelsen, både
            per telefon och vid ett flertal besök
          </note>
          <note>
            - jag har gjort två besök i år. Jag har pratat med dem om vad
            som ska göras i denna akuta situation, och det är inte bara den
            extrema vänsterfredsrörelsen som jag har talat med, utan det har
            varit väldigt brett. Jag har deltagit vid stora demonstrationer
            utanför Sharons residens och även en demonstration i Tel Aviv
            och pratat med otaliga människor, även socialdemokrater.
          </note>
          <note>
            De flesta säger så här: Det som tidigare har lett till att staten
            Israel har gått framåt, t.ex. när man lämnade
          </note>
          <note>
            Libanon, har varit två saker.
          </note>
          <note>
            Det är en hemmaopinion som har varit väldigt stark men också
            internationella påtryckningar. Internationella påtryckningar i
            form av sanktioner är förmodligen nödvändiga för att lösa det
            dödläge som man befinner sig i nu. Det har aldrig, förutom 1967
          </note>
          <note>
            och 1948, förekommit så mycket våld som det förekommer i dag,
            det är en krigssituation som råder.
          </note>
          <note>
            Det som är väldigt svårt med denna krigssituation är att det
            är två parter som inte är lika starka. Man kan nästan säga att
            det är en kolonialmakt och koloniala undersåtar. Det är en stat
            med en armé och ett folk utan en armé. Man är i händerna på den
            israeliska regeringen.
          </note>
          <note>
            Jag skulle kunna ställa en annan fråga. Man kan göra andra saker
            än sanktioner. En sak som hade varit bra för att visa att omvärlden
            vägrar att acceptera det som händer hade varit att omvärlden hade
            sett till att ha en bra och tydlig närvaro i Jenin, om FN inte
            hade dragit tillbaka sitt krav på en kommitté så att det skulle
            säkra bevisen. Man säger att det inte gick därför att man behövde
            tillstånd från staten Israel.
          </note>
          <note>
            Den fråga jag ställer mig är: Varför väntar man in
          </note>
          <note>
            Israels tillstånd om man nu anser att ockupationen är olaglig?
            Man skulle inte behöva staten Israels tillstånd. Man kan göra
            som många fredsaktivister har gjort och som jag personligen med
            kolleger här i riksdagen har gjort. Vi tog oss själva in i Jenin.
            Den israeliska armén ville inte släppa in oss, men vi gjorde det
            därför att vi ville visa att det är det här omvärlden borde göra.
            Tänk om Anna Lindh hade tagit sig till Jenin! Hade fler i omvärlden
            gjort det tror jag att
          </note>
          <note>
            Israels politik i dag vore lite annorlunda.
          </note>
          <note type="speaker">
            Anf. 50 Utrikesminister ANNA LINDH (s):
          </note>
          <note>
            Fru talman! Alla FN:s säkerhetsrådsresolutioner ligger till grund
            och gäller för lösningen av processen. Folkrätten inbegriper också
            de resolutioner som
          </note>
          <note>
            Yvonne Ruwaida nämnde. I realiteten för man förhandlingar i de
            här frågorna. Därför är det viktigt att man också kommer överens.
            Det är det som folkrätten påbjuder. En part, den israeliska regeringen,
            kan inte ensam avgöra hur lösningen eller resultatet ska vara.
          </note>
          <note>
            Yvonne Ruwaida säger att hon har kontakter med den israeliska
            fredsrörelsen och att de vill ha reaktioner från omvärlden. Reaktioner
            från omvärlden, ja -
          </note>
          <note>
            det är det svar som jag också får när jag diskuterar med den
            israeliska fredsrörelsen - men reaktioner från omvärlden som inte
            riskerar att isolera Israel.
          </note>
          <note>
            Peace Now och andra stora fredsrörelser menar att en isolering
            av Israel, en bojkott eller sanktioner mot
          </note>
          <note>
            Israel i det här läget, i ett ögonblick då fredsrörelsen ändå
            upplever att fler och fler börjar ställa upp bakom en fredlig
            lösning, riskerar att i stället vända utvecklingen så att fler
            och fler kommer att ställa sig bakom militära aktioner som den
            enda lösningen.
          </note>
          <note>
            Jag tror att den här taktiken är den riktiga. Jag tror att det
            bl.a. visar sig i att vi nu ser tiotusentals fler människor som
            ansluter sig till manifestationer, till möten och ger sitt stöd
            för fredsrörelsen.
          </note>
          <note>
            Självklart är det, som Yvonne Ruwaida säger, olika starka parter.
            Därför har också den svenska regeringen betonat att det är den
            israeliska regeringen som i de här läget har huvudansvaret. Även
            om vi ställer krav både på den israeliska regeringen och på palestinierna
            har vi markerat att den israeliska regeringen genom att vara starkare
            har ett huvudansvar att agera.
          </note>
          <note>
            Vad kunde och kan man göra i fallet Jenin? Jag har inga uppfattningar
            om Yvonne Ruwaidas besök i
          </note>
          <note>
            Jenin. Däremot har jag ibland uppmanat de enskilda organisationerna
            att ta kontakt med humanitära organisationer på plats innan de
            reser ned. Det finns en risk att de stora humanitära organisationerna
            får lägga ned för mycket ansträngningar på att hjälpa tillresande
            besökare i stället för att akut arbeta med säkerheten och hjälpen
            till de palestinier som har drabbats av militära attacker.
          </note>
          <note>
            Vi hade beredskap från svensk sida, vi hade redan utsett rättsmedicinare
            m.m., för att hjälpa till i Jenin, men det blev inte en del av
            FN:s undersökningskommission. Däremot har FN ändå beslutat att
            göra en ordentlig heltäckande undersökning, fast mindre beroende
            på en undersökning på plats, men i stället utgå från intervjuer
            och rapporter och försöka få en så heltäckande bild som någonsin
            möjligt av vad som faktiskt har skett i Jenin. Vi har haft ett
            antal svenskar på plats i hjälparbete i Jenin och i andra drabbade
            orter, och vi har också fått en väldig erkänsla av palestinierna
            för den viktiga roll som svenska medarbetare har kunnat spela.
          </note>
          <note type="speaker">
            Anf. 51 YVONNE RUWAIDA (mp):
          </note>
          <note>
            Fru talman! Låt oss fokusera oss på vad man kan göra. För att
            människor i hela världen ska känna att man respekterar folkrätten
            och känna att folkrätten är till för alla på lika villkor måste
            alla länder behandlas lika. Bryter man mot folkrätten på olika
            sätt ska man drabbas av likadana sanktioner om man bryter mot
            den på liknande sätt, oavsett om det är ett rikt eller fattigt
            land. Det är oerhört viktigt för människors tilltro till folkrätten
            men också för att människor i olika delar av världen ska uppleva
            att globaliseringen är någonting positivt, för att de ska känna
            att folkrätten är till för oss alla - för oss européer, för oss
            araber, för oss kineser. Då får man ett folkligt stöd för folkrätten
            som är oerhört viktigt.
          </note>
          <note>
            Det som tyvärr har skett i världen är att folk i Latinamerika,
            Sydostasien, Mellanöstern ansett att folkrätten inte är till för
            alla. Det stora problemet är att staten Israel inte behandlas
            som andra länder. Det är inte lika behandling. Väldigt många människor,
            MR-
          </note>
          <note>
            organisationer och andra frivilligorganisationer påpekar detta
            i många världsdelar, inte bara i Mellanöstern.
          </note>
          <note>
            Så till svaret på varför man inte ska säga upp eller ha en viss
            uppsägning av associeringsavtalet. Det avtalet har Israel brutit
            mot på flera punkter. Den viktigaste punkten handlar faktiskt
            inte om att tolka vad som står om mänskliga rättigheter i associeringsavtalet,
            utan det handlar om att man inom ramen för associeringsavtalet
            säljer varor som är producerade på ockuperad mark. Det har skett
            i åratal, och det sker fortfarande. Det är ett brott som även
            den svenska regeringen har påpekat. Här är det oerhört viktigt
            för respekten av folkrätten att ha sanktioner. Skulle man göra
            det här på ett bra sätt skulle man säga att Israel bryter mot
            associeringsavtalet, som staten Israel har skrivit under på och
            som bygger på folkrätten. Då får man respekt för det också i staten
            Israel. Okej, då måste staten Israel sluta sälja varor producerade
            på ockuperad mark. Det är väldigt enkelt. Jag tror inte att det
            israeliska folket skulle missförstå det. Däremot kan man alltid
            diskutera de skrivningar som finns om respekt för mänskliga rättigheter,
            hur de ska tolkas och implementeras. Det är naturligtvis något
            som man kan ha långa diskussioner om och vara oense om.
          </note>
          <note>
            Det finns andra länder som har brutit mot associeringsavtalet.
            Där har EU valt att bryta det avtalet, det är ett exempel som
            jag känner till.
          </note>
          <note>
            Jag förstår det Anna Lindh säger om Jenin, att man inte ska åka
            ned och vara till last för olika hjälporganisationer som har det
            fullt upp. De hjälporganisationer som finns där nere just nu räcker
            inte till.
          </note>
          <note>
            Sådan är situationen där nere, och så lite resurser har dessa
            hjälporganisationer i dag. Jag vet att den miljöpartistiska riksdagsgrupp
            som åkte ned till Jenin var de första politiker som kom dit. Det
            var väldigt uppskattat av alla i Jenin som vi talade med att vi
            kom dit. Vi åkte dit därför att FN inte var där. Vi åkte dit därför
            att EU:s utrikesministrar eller regeringschefer inte åkte dit.
            Det hade gått vecka efter vecka, och ingen ville vara närvarande
            i Jenin utom enskilda privatpersoner som hade åkt dit.
          </note>
          <note type="speaker">
            Anf. 52 Utrikesminister ANNA LINDH (s):
          </note>
          <note>
            Fru talman! Till historieskrivningen om Jenin hör också att vi,
            EU och många andra omedelbart krävde en internationell undersökning
            av vad som skedde där. I första hand ville vi ha dit experter
            som kunde göra en riktig utredning och undersökning av vad som
            hade hänt i Jenin.
          </note>
          <note>
            När man inför sanktioner är alltid syftet att man ska få till
            stånd en reell förbättring. Vi vill ju inte införa sanktioner
            som möjligen kan kännas behagliga för oss därför att vi upplever
            att vi gör något, men som samtidigt leder till motsatt resultat.
            Det är det vi är oroliga och rädda för och misstänker när det
            gäller sanktioner gentemot Israel. Det skulle vara ett bekvämt
            sätt för omvärlden att visa att man gör någonting, men samtidigt
            skulle det kunna leda till motsatt resultat, nämligen att man
            i stället ökade stödet för militära aktioner i Israel och minskade
            förståelsen för vikten av att få en internationell överenskommelse
            och en överenskommelse med palestinierna.
          </note>
          <note>
            Hur man ska se till att Israel lever upp till och följer säkerhetsrådets
            resolutioner är en av FN:s säkerhetsråds allra viktigaste frågor
            i dag - det är ju säkerhetsrådet som måste se till att dess resolutioner
            efterlevs.
          </note>
          <note>
            När det gäller det EU-avtal som finns, associationsavtalet, har
            ju inte EU stillatigande accepterat att
          </note>
          <note>
            Israel bryter mot avtalet genom att sälja varor från ockuperad
            mark. Därför skickade kommissionen de
          </note>
          <note>
            23 november förra året ut ett meddelande till alla importörer
            där man varnade för att Israel felaktigt har utfärdat ursprungsintyg
            för varor som härrör från israeliska bosättningar på ockuperade
            områden. EU-
          </note>
          <note>
            importörerna underrättades också om att de måste vidta nödvändiga
            försiktighetsåtgärder genom att begära efterhandskontroll för
            att försäkra sig om att det inte rörde sig om varor från ockuperad
            mark. Om det visar sig att det har varit sådana varor kan importörerna
            i efterhand bli skyldiga att betala stora summor. Det ligger därför
            i deras eget intresse att agera och kontrollera att Israel inte
            bryter mot associationsavtalet.
          </note>
          <note>
            Jag vill också påminna om att samtidigt som vi ska fortsätta
            att ställa krav på Israel att följa folkrätten och komma till
            fredsförhandlingar och försöka att uppnå ett fredsavtal är det
            ett oavvisligt krav att palestinierna måste börja kontrollera
            självmordsbombningar och terroristattentat mycket effektivare.
            Det som har utförts av de palestinska extremistgrupperna är helt
            oacceptabelt.
          </note>
          <note>
            Vi hoppas att vi nu kommer att få se en internationell fredskonferens.
            Xavier Solana var i Mellanöstern under helgen, och rapporterna
            är ganska positiva. Det blir en internationell konferens kanske
            lite tidigare än vad vi hade hoppats på. I det fallet är syftet
            att knyta ihop det akuta eldupphör och slutet på våldet med en
            palestinsk stat. Det ska också göras tydligt att en sådan kan
            komma till stånd relativt snart.
          </note>
          <note type="speaker">
            Anf. 53 YVONNE RUWAIDA (mp):
          </note>
          <note>
            Fru talman! Både Anna Lindh och jag är överens om att man helt
            måste ta avstånd från självmordsbombningar och all form av terror.
            Men jag tycker att det är ganska allvarligt om man tror att den
            palestinska myndigheten har ens en möjlighet att kontrollera vad
            som händer i Gaza och på Västbanken.
          </note>
          <note>
            Jag har själv varit där nere. Man kan inte ens åka från by till
            by, från stad till stad. Vägarna har förstörts av den israeliska
            armén. Man måste gå, och då finns det israeliska prickskyttar
            i närheten. Jag har sett det med mina egna ögon och upplevt det
            tillsammans med andra från den svenska riksdagen.
          </note>
          <note>
            I dagens läge har den palestinska myndigheten ingen möjlighet
            att ens skydda sin egen befolkning.
          </note>
          <note>
            Man har över huvud taget ingen möjlighet att stoppa självmordsbombare.
            Naturligtvis måste man ta avstånd från självmordsbombare, vilket
            också den palestinska myndigheten och Yasir Arafat har gjort,
            men man har inte något reell möjlighet att stoppa dem.
          </note>
          <note>
            Det är totalt kaos i Gaza och på Västbanken.
          </note>
          <note>
            Människor kan inte leva ett vanligt liv. Jag önskar verkligen
            att t.ex. utrikesminister Anna Lindh skulle besöka Västbanken
            under ett par dagar och se med egna ögon hur det är där. Det går
            knappt att beskriva förhållandena.
          </note>
          <note>
            När det gäller sanktioner tror jag att Anna Lindh och jag kommer
            i en dispyt om vad den israeliska fredsrörelsen säger. Jag vill
            bara betona att jag har haft kontakt med den israeliska fredsrörelsen,
            inte med Yossi Beilin som är socialdemokrat utan med många andra
            - också socialdemokrater - som är ledamöter i Knesset. De säger
            att sanktioner är nödvändiga. Jag tror fortfarande att det är
            ett sätt att få en rättvis fred och ett stopp på dödläget.
          </note>
          <note type="speaker">
            Anf. 54 Utrikesminister ANNA LINDH (s):
          </note>
          <note>
            Fru talman! Jag vände mig inte emot den palestinska myndigheten
            och sade att man kan kontrollera allt våld. Jag sade att alla
            palestinska grupper och den palestinska myndigheten kan göra mer.
            Självklart är jag medveten om att det inte går att kontrollera
            alla, men här har alla palestinska grupper ett ansvar att göra
            allt vad de kan för att förhindra den destruktiva utvecklingen.
          </note>
          <note>
            Till syvende och sist står vårt hopp till att det blir en så
            stark press från hela det internationella samfundet och från världen
            i övrigt att det kan bli en lösning på konflikten. Xavier Solana
            har en gång sagt att hittills har man haft väldigt långa fredsförhandlingar,
            men hoppet har varit mycket litet. Nu gäller det att få väldigt
            korta fredsförhandlingar efter en internationell konferens och
            i stället försöka att realisera bildandet av två stater sida vid
            sida, Israel och Palestina. Det är också syftet med den internationella
            fredskonferens som vi hoppas ska kunna hållas i slutet av sommaren
            eller början på hösten.
          </note>
          <note>
            Jag tror att något av det allra viktigaste som Sverige och andra
            länder kan göra inför denna konferens är att se till att det internationella
            samfundet håller samman, att vi gemensamt pressar på för att se
            till att det hålls en konferens där man kan komma överens om en
            tvåstatslösning baserad på det initiativ som
          </note>
          <note>
            Arabförbundet beslutade om i Beirut. Det kommer den svenska regeringen
            att fortsätta att arbeta för.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2001/02:423 om europeiska tullar
          </note>
          <note type="speaker">
            Anf. 55 Statsrådet LEIF PAGROTSKY (s):
          </note>
          <note>
            Fru talman! Per Bill har frågat mig vilka åtgärder jag avser
            att vidta för att tillse att den europeiska unionen omgående avskaffar
            alla handelshinder som tullar och kvoter.
          </note>
          <note>
            Sverige är en liten öppen ekonomi som är starkt beroende av omvärlden.
            Handelsutbytet är livsnerven för den svenska ekonomin. Vi har
            en lång tradition av att stå upp för fri handel och rättvisa spelregler
            i den internationella handeln. Vårt agerande bygger på en bred
            politisk samsyn på hemmaplan om mål och medel i handelspolitiken.
            Enigheten gör att Sverige kan agera med ett stort mått av både
            trovärdighet och kraft till förmån för en ökad liberalisering
            av världshandeln. Regeringen agerar aktivt för att minska hindren
            såväl för den svenska exporten som importen till Sverige.
          </note>
          <note>
            Vid WTO:s ministermöte i Doha i november 2001
          </note>
          <note>
            lanserades förhandlingar syftande till minskade handelshinder
            för varor och tjänster samt till bättre och utvidgade regler för
            världshandeln.
          </note>
          <note>
            I arbetet med att ta fram EU:s position på tullområdet, drev
            Sverige linjen att EU borde ha som mål att avskaffa alla tullar
            för industrivaror mellan de mer utvecklade länderna fram till
            år 2010. Tyvärr var vi ensamma bland EU-medlemmarna om att ha
            denna ambition. Men vi fortsätter i det interna EU-arbetet att
            driva på för så långtgående resultat som möjligt.
          </note>
          <note>
            Ett område där vi är särskilt aktiva gäller möjliga sektorsavtal.
            Vi vill uppnå nolltullar för miljövaror och energivaror, och vi
            är öppna för motsvarande lösningar också på andra områden.
          </note>
          <note>
            I Uruguayrundan för några år sedan kom vi överens om att alla
            kvoter för import av tyg och kläder ska avskaffas år 2005. Sverige
            har försökt få till stånd en tidigareläggning av detta datum för
            EU:s del men fått ett mycket svagt stöd från andra medlemsländer.
          </note>
          <note>
            Sverige är det land inom EU som är mest kritiskt till EU:s användning
            av antidumpningsinstrumentet.
          </note>
          <note>
            Även på jordbruksområdet verkar Sverige för en omfattande liberalisering
            av EU:s gränsskydd och för att de externa effekterna av den gemensamma
            jordbrukspolitiken, inte minst för u-länderna, ska få ett tungt
            genomslag i kommande arbete med att reformera den gemensamma jordbrukspolitiken.
            Det är särskilt angeläget att komma till rätta med det problem
            som uppstår när färdigvaror från u-länder beläggs med högre tull
            än ingående råvaror, det som kallas för tulleskalering.
          </note>
          <note>
            I detta sammanhang vill jag också framhålla att
          </note>
          <note>
            Sverige i Dohaförhandlingen också prioriterar arbetet med att
            ta bort krångliga handelsprocedurer, som i värsta fall kan fördyra
            en vara med upp till 10 %.
          </note>
          <note>
            Sverige är också pådrivande för att EU:s bilaterala frihandelsavtal
            med andra länder ska bli så ambitiösa som möjligt. EU har nyligen
            avslutat förhandlingarna om ett sådant frihandelsavtal med Chile,
            och kommer snart att börja förhandla med AVS-länderna, dvs.
          </note>
          <note>
            länderna i Afrika, Västindien och Stillahavsregionen.
          </note>
          <note>
            Under det svenska EU-ordförandeskapet beslutade
          </note>
          <note>
            EU att avveckla alla tullar och kvoter för importen av allt utom
            vapen från de minst utvecklade länderna.
          </note>
          <note>
            Detta beslut vill vi nu utvidga till att omfatta också alla AVS-länder.
          </note>
          <note>
            USA beslutade i mars att införa skyddstullar på importen av 15
            stålprodukter. EU har med hänvisning till de amerikanska åtgärderna
            på stålområdet infört egna provisoriska skyddsåtgärder på stålimport
            till unionen. Sverige motsatte sig som enda EU-land att
          </note>
          <note>
            EU - i rådande läge - skulle införa denna åtgärd. Det är inget
            märkligt med detta. Sverige är den ledande frihandelskraften i
            EU. Och till skillnad från Per Bills partikamrater i Amerika,
            genomsyrar detta både det vi säger och det vi gör.
          </note>
          <note type="speaker">
            Anf. 56 PER BILL (m):
          </note>
          <note>
            Fru talman! Jag vill tacka för svaret. I stora delar håller jag
            med om det som sägs i svaret eftersom det råder stor samsyn om
            vikten av att vi har öppna gränser. Det här är en debatt som snarare
            ska inspirera en bra politik till att bli ännu bättre, därför
            att vi är ju ett litet land och är oerhört beroende av öppna gränser
            och frihandel.
          </note>
          <note>
            Frihandel ger lägre priser. Frihandel ger ökat välstånd, ger
            en effektivare konkurrens. Den ger möjlighet för fattiga länder
            att resa sig upp och utvecklas.
          </note>
          <note>
            Den ger också små länder med en liten hemmamarknad en möjlighet
            att få företag som verkligen kan sälja globalt.
          </note>
          <note>
            Frihandel är också någonting som gynnar allmänintresset och står
            i motsats till särintressen. Jag tror också att den bidrar till
            fred och stabilitet, därför att det har visat sig att så länge
            som varor flödar över gränser har det varit betydligt svårare
            att starta krig.
          </note>
          <note>
            Den knyter också band mellan olika människor av olika kulturer,
            olika religion, olika hudfärg.
          </note>
          <note>
            Det är just därför som jag tycker att det är viktigt att vi ägnar
            tid åt att titta på oss själva. Hur kan vi bli ännu bättre? Och
            hur kan vi framför allt stå upp i EU, inte bara som den bäste
            utan att vi sakta men säkert också flyttar fram positionerna och
            alltid är ett lackmuspapper på, så att vi så fort något felaktigt
            händer är där och höjer våra fingrar?
          </note>
          <note>
            Här tycker jag att det finns några problem, t.ex.
          </note>
          <note>
            med det amerikanska köttet. Under nästan tio års tid nu har man
            bedrivit forskning och inte kunnat visa att det på något sätt
            är farligt, och ändå finns det förbud mot att föra in detta. Vi
            har Tobinskatten, som jag ser som en tull på alla typer av transaktioner.
            Och så har vi jordbruks- och klädtullarna inom EU.
          </note>
          <note>
            Är det här då viktigt? Man har räknat ut att bara jordbruks-
            och klädtullarna kostar en normal svensk tvåbarnsfamilj ungefär
            15 000 kr per år. 15 000 högre per år blir levnadsomkostnaderna
            därför att EU har höga tullar på kläder och jordbruksvaror. Det
            är egentligen precis tvärt emot det som vi skulle vilja göra.
            Vi skulle ju vilja se mera handel och mindre bidrag.
          </note>
          <note>
            FN har beräknat att u-länderna skulle kunna öppna upp marknader
            som skulle ge de allra fattigaste länderna ungefär 700 miljarder
            dollar i ökade importinkomster.
          </note>
          <note>
            Visst, det går åt rätt håll, men ibland går det vansinnigt långsamt.
            När det t.ex. gäller sockret, där vi har åtta års avvecklingsplan,
            betalar vi 160 % av världsmarknadspriset i Sverige. Det som blir
            över dumpar vi på världsmarknaden och pressar därmed ned priset
            ännu mer. Är det då en framgång att vi äntligen ska bli av med
            det här om åtta år? Javisst.
          </note>
          <note>
            Går det då tillräckligt fort? Nej, verkligen inte. Det går alldeles
            för långsamt.
          </note>
          <note type="speaker">
            Anf. 57 Statsrådet LEIF PAGROTSKY (s):
          </note>
          <note>
            Fru talman! Jag skulle vilja tacka Per Bill för stödet för den
            politik som vi för på det här området i EU.
          </note>
          <note>
            Den samsyn som vi har här i Sveriges riksdag, den samsyn som
            vi har på hemmaplan här i Sverige, gör att jag kan ta för mig
            på ett helt annat sätt i det europeiska samarbetet på handelsområdet
            än vad en del av mina kolleger klarar av om de har en splittrad
            bas på hemmaplan. Detta är en viktig förklaring till att vi trots
            vår litenhet kan säga att vi hör till de länder som tar mest utrymme,
            gör flest inspel och driver på hårdast i utformningen av den kompromiss
            som är EU:s gemensamma handelspolitik. Men som vi båda vet är
            det ofta de med lägst ambitioner som bestämmer takten i EU:s handelspolitik.
          </note>
          <note>
            Jag är, som Per Bill hör, ganska stolt över de svenska insatserna
            på det här området. Men det är också uppenbart att jag inte är
            nöjd med resultatet.
          </note>
          <note>
            Här behöver vi hjälpas åt. Det är inte bara i USA som protektionismen
            får prägla politiken i alldeles för hög grad. Också här i EU är
            detta alldeles för vanligt. Vi har exempel på detta inom tekoindustrin.
            Den studie som Per Bill åberopar har vi själva finansierat och
            lagt ut just för att skapa underlag för dem som vill driva på
            i de här frågorna. Det här gäller också på jordbruksområdet och
            många andra områden.
          </note>
          <note>
            Jag skulle vilja peka på att också ni moderater i
          </note>
          <note>
            Sverige kan göra viktiga insatser genom att försöka påverka partikamrater
            i andra EU-länder, i EU-
          </note>
          <note>
            regeringar, i Europaparlamentet och på andra håll att inte alltid
            falla till föga för det lokala producentintresset. Även näringslivets
            företrädare har en viktig roll att spela i ett mer moderniseringsinriktat
            näringslivsklimat i EU som handelspolitiken kan driva fram.
          </note>
          <note>
            Till sist: Sverige är väldigt ensamt i EU om att lyfta fram konsumentintresset.
            Här kan vi på basis av den enighet vi har hos oss på olika håll
            driva på för att påverka opinionen med den kraft som vi har och
            med den effektivitet som vi förmår att mobilisera. Jag skulle
            vilja uppmana Per Bill att driva på sina partivänner på olika
            håll att hjälpa oss i kampen. Tillsammans blir vi effektivare
            också i EU.
          </note>
          <note type="speaker">
            Anf. 58 PER BILL (m):
          </note>
          <note>
            Fru talman! Jag ska jag så gärna försöka hjälpa till. Det är
            ingen tvekan om att frihandelns fiender inte alltid finns på den
            röda kanten eller på den blåa kanten. Det fula nyllet sticker
            upp lite här och lite där.
          </note>
          <note>
            Alldeles för ofta ser vi idén om att frihandel är bra på alla
            områden utom just i den bransch där man själv råkar befinna sig.
            Där vill man gärna tjäna mycket pengar, ha det ganska bekvämt
            och se till att de oseriösa konkurrenter som kommer utifrån hålls
            långt borta.
          </note>
          <note>
            Låt mig ta upp två saker som jag tycker är viktiga.
          </note>
          <note>
            Den ena är det förhoppningsvis lilla handelskriget med USA om
            de 15 stålvarorna. Man kan naturligtvis välja många olika strategier,
            men det som tyvärr verkar vara EU:s linje är att först införa
            importkvoter för att skydda sina egna marknader och sedan förbereda
            en hämnd. Om det inte hade varit så allvarligt hade man blivit
            ganska full i skratt över hur raffinerat man väljer vissa delstaters
            produkter - delstater där det var väldigt jämnt mellan republikaner
            och demokrater. Nog är det fiffigt och finurligt uttänkt. Men
            frågan är verkligen om det är klokt att ge igen och kräva hämnd
            på en gång.
          </note>
          <note>
            Jag skulle faktiskt tro att det kan vara bättre att vända andra
            kinden till. Någon stor strateg har en gång uttalat att man inte
            ska använda tit for tat, dvs.
          </note>
          <note>
            lika för lika. Den bästa strategin är ofta tit for two tats,
            dvs. att man inte ger igen på en gång, men om beteendet upprepas
            ger man igen ännu kraftfullare.
          </note>
          <note>
            Jag förstår och vet att handelsministern inte kan debattera olika
            taktiker för hur vi ska komma till rätta med ståltullsproblematiken,
            men det är ändå ett litet tips på en alternativ strategi.
          </note>
          <note>
            Den andra, minst lika viktiga, sak jag skulle vilja ta upp är
            att de krafter som jobbar mot frihandel har blivit alltmer raffinerade.
            Jag tänker inte på dem som drar på sig svarta luvor och slänger
            gatsten. De har visserligen dolt sina ansikten, men det är inte
            de som är det allra största problemet. Jag tror snarare att det
            är de mer sofistikerade, som säger att miljöskäl gör att vi inte
            kan ta emot varor som kommer väldigt långt bortifrån eller att
            de arbetsförhållanden som finns i exportlandet är så dåliga att
            landet inte ska få möjlighet att exportera sina varor. Det är
            försiktighetsprincipen. Trots att både fem och tio års vetenskaplig
            forskning inte har kunnat visa att någonting är farligt ska man
            ändå kunna fortsätta att stänga saker ute av försiktighetsskäl.
          </note>
          <note>
            Här tror jag att vi behöver se upp på alla kanter.
          </note>
          <note>
            Man använder dolda skäl för att stänga marknader.
          </note>
          <note>
            Det låter fint att man av sociala skäl eller miljöskäl ska stänga
            sina gränser, men det är likafullt en hämsko för u-länderna när
            de försöker resa sig upp ur fattigdom.
          </note>
          <note type="speaker">
            Anf. 59 Statsrådet LEIF PAGROTSKY (s):
          </note>
          <note>
            Fru talman! Per Bill tar upp den mest aktuella tvistefrågan på
            det handelspolitiska området, nämligen stålet. Jag gör samma bedömning.
            Detta är i beloppsmässiga termer en ganska liten konflikt, men
            den är väldigt stor i andra avseenden. Det är en radikal upptrappning
            av konflikten mellan EU och USA
          </note>
          <note>
            som är viktig för hela världsekonomin, eftersom vår handel är
            en tredjedel av all handel i hela världen. Det är ett trendbrott
            som innebär att den period av allt bättre handelspolitiska relationer
            vi har haft över
          </note>
          <note>
            Nordatlanten i ett slag har vänts i sin motsats, och nu är vi
            inne i en tit for two tats-situation i stället för att det sker
            en gradvis förbättring av relationerna. Därför är jag mycket oroad
            över detta.
          </note>
          <note>
            Jag delar den grundläggande synen att man måste vara väldigt
            försiktig innan man klappar till med retaliation, motåtgärder
            och skyddsåtgärder, men vi kan inte låta bli att ha en hög beredskap
            för detta, för det amerikanerna har gjort är helt enkelt oacceptabelt.
          </note>
          <note>
            Vi får inte heller skicka signalen till dem att vi bara vänder
            andra kinden till och accepterar vilka övergrepp som helst bara
            för att de har starka inrikespolitiska och väljarmatematiska motiv.
          </note>
          <note>
            Det kanske allra intressantaste med stålfrågan är ändå hur den
            illustrerar att handelspolitiken inte arbetar i ett vaakum. Om
            man ser på vad det är som har drivit fram den amerikanska protektionismen
            på detta område får man en tydlig bild av hur samhälleliga förhållanden
            i övrigt styr det handelspolitiska agerandet. De handelspolitiska
            principerna och den fina retoriken i högtidstalen betyder väldigt
            lite när de konfronteras med förhållandena i samhället i stort.
          </note>
          <note>
            Vad är det för förhållande jag syfar på? Jo, det är det faktum
            att det amerikanska samhället är organiserat så att de människor
            som har arbetat i ett stålföretag i hela sitt liv och nu njuter
            sitt otium som pensionärer plötsligt konfronteras med risken att
            bli av med sin pension om stålföretaget lägger ned. Inte bara
            det
          </note>
          <note>
            - de blir av med sin sjukförsäkring, sin sjukvård och sin medicin.
            Amerikanerna har inga gemensamma kollektiva skattefinansierade
            system, utan det ligger i händerna på den enskilda att göra upp
            med sin arbetsgivare. Det har han eller hon gjort på ett bra sätt,
            sånär som på denna lilla detalj. Om den arbetsgivare de haft sedan
            1958 inte är en hälsosam och finansiellt stark utbetalare år 2002
            råkar alla dessa oskyldiga människor illa ut.
          </note>
          <note>
            Det handelspolitiska konfliktläge vi nu har över
          </note>
          <note>
            Nordatlanten illustrerar att det amerikanska sättet att organisera
            samhället inte är tillräckligt utvecklingsbefrämjande eller frihandelsvänligt
            för att det ska vara möjligt ens för en så övertygad frihandlare
            som den nuvarande amerikanska republikanska administrationen att
            driva en konsekvent politik på detta område.
          </note>
          <note>
            Så starka är de utvecklingsbromsande krafterna i det amerikanska
            samhället, på grund av en ålderdomlig omodern metod för att organisera
            de grundläggande välfärdsförhållandena. Det är den kanske allra
            viktigaste läxa vi har att lära av vad som nu pågår på stålmarknaden.
          </note>
          <note type="speaker">
            Anf. 60 PER BILL (m):
          </note>
          <note>
            Fru talman! Jag delar verkligen oron, och jag ser det också som
            ett trendbrott. Jag håller helt med om att vi måste hålla en hög
            beredskap. Jag tror att vi har samma syn på hur vi så fort som
            möjligt ska lösa problematiken när det gäller ståltullar och se
            till att vi går framåt och öppnar våra gränser ännu mer. Jag är
            också övertygad om att vi på olika sätt kan hjälpas åt för att
            se till att EU:s politik blir mer öppen utåt och inte bara hyggligt
            öppen inåt.
          </note>
          <note>
            Jag kan inte låta bli att ändå le lite grann åt den enkla socialdemokratiska
            retoriken, som går ut på att man skulle ha varit moderat i Sverige
            om man är republikan i USA och att man automatiskt skulle ha blivit
            sosse om man kom till Sverige om man är demokrat i USA.
          </note>
          <note>
            Jag har bott i USA några år, och jag är ganska övertygad om att
            flertalet både demokrater och republikaner blir helt chockerade
            om de hör att vi kan bli av med 60 % av den sista hundralappen
            vi tjänar. Det brukar de kalla stöld. Jag är inte säker på att
            det är så enkelt att man kan säga att alla demokrater skulle ha
            blivit socialdemokrater och alla republikaner skulle ha blivit
            moderater.
          </note>
          <note>
            Avslutningsvis vill jag säga att det finns ytterligare en exportmöjlighet.
            Vi kanske gemensamt ska göra lite reklam - jag vet faktiskt att
            det redan görs - för det svenska pensionssystemet. Det är ju ett
            pensionssystem som våra partier gemensamt har varit med och byggt
            upp. Där har vi kanske vår nästa exportframgång.
          </note>
          <note type="speaker">
            Anf. 61 Statsrådet LEIF PAGROTSKY (s):
          </note>
          <note>
            Fru talman! Jag tackar Per Bill för den sista idén.
          </note>
          <note>
            Jag tycker att det är en bra idé. Vi har en lagfäst tjänstepension,
            som med stöd av lagen ger alla människor en pension i relation
            till den inkomst de har haft i sitt arbete. Jag beklagar bara
            att det tog närmare
          </note>
          <note>
            40 år för Moderaterna, dåvarande Högerpartiet, att komma på denna
            linje. Nu står vi i Sverige samlade bakom detta. Jag tycker att
            det är en bra sak att sprida över världen att vi är överens om
            detta, och att detta är ett utvecklingsfrämjande drag i den svenska
            samhällsmodellen. Det är något som inte bara stannar vid pensionssystemet,
            utan vi har det också vad gäller läkemedel, sjukvård, arbetslöshetsförsäkring
            och inte minst skatteutjämning.
          </note>
          <note>
            Kom ihåg att den ort i USA där man lägger ned stålindustrin också
            måste avskeda lärare och dra ned ambitionerna i den lilla offentligfinansierade
            sjukvården. Allt som finansieras med skattemedel drabbas, för
            någon skatteutjämning av det slag som en del av oss slåss för
            i Sverige finns inte i USA, och för den delen inte heller i en
            del länder i Europa.
          </note>
          <note>
            Jag menade inte att såra Per Bill med liknelsen mellan moderater
            och republikaner. Jag trodde att det skulle uppfattas som en komplimang.
            Jag påstår inte att alla republikaner automatiskt skulle bli moderater
            i Sverige eller att alla demokrater skulle bli socialdemokrater
            i Sverige. Det vore mig fjärran. Men jag noterade att den moderate
            partiledaren var den enda partiledare som tydligt markerade sin
            familiaritet med
          </note>
          <note>
            Rpublikanerna i anslutning till presidentvalet. Han besökte partikonventet,
            tog ställning för Bush och var väldigt glad när han vann valet.
            Det var inte folkpartiledaren eller andra. Men jag ber gärna om
            ursäkt om
          </note>
          <note>
            Per Bill uppfattade detta som någonting nedsättande.
          </note>
          <note>
            Det var inte min avsikt, det försäkrar jag.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2001/02:424 om försäljningsförbudet
            mot svenskt snus
          </note>
          <note type="speaker">
            Anf. 62 Statsrådet LEIF PAGROTSKY (s):
          </note>
          <note>
            Fru talman! Per Bill har frågat vilka åtgärder jag tänker vidta
            för att se till att försäljningsförbudet mot svenskt snus inom
            EU ska upphöra.
          </note>
          <note>
            Per Bill anför i sin interpellation att snus inte bara är en
            hälsofråga utan också en inremarknadsfråga, då försäljningsförbudet
            hindrar den fria rörligheten av varor på den inre marknaden.
          </note>
          <note>
            Bakgrunden är att det inom EU gäller ett förbud mot försäljning
            av tobak för användning i munnen, dvs. snus. Detta stadgas i ett
            direktiv om tillverkning, presentation och försäljning av tobaksvaror
            (direktiv
          </note>
          <note>
            89/622/EEG, ändrat genom direktiv 92/41/EEG och sedermera ersatt
            av direktiv 2001/37/EG). Såsom Per
          </note>
          <note>
            Bill anfört i sin interpellation lyckades Sverige vid
          </note>
          <note>
            EU-tillträdet i anslutningsfördraget efter stora ansträngningar
            förhandla fram ett permanent undantag från direktivet, och försäljningsförbudet
            gäller således inte i Sverige.
          </note>
          <note>
            Förutom det permanenta undantaget från försäljningsförbudet innehåller
            anslutningsfördraget även förpliktelser som innebär att Sverige
            åtagit sig att se till att svenskt snus inte släpps ut på marknaden
            i andra EU-länder där försäljningsförbudet gäller fullt ut.
          </note>
          <note>
            Nu gällande regler innebär således att det är förbjudet att exportera
            snus från Sverige till andra EU-
          </note>
          <note>
            länder.
          </note>
          <note>
            Det ursprungliga tobaksdirektivet tillkom före
          </note>
          <note>
            Sveriges medlemskap i unionen. Vid EU-tillträdet var den svenska
            prioriteringen vad gäller snuset att få behålla möjligheten att
            lagligen försälja denna produkt på den svenska marknaden.
          </note>
          <note>
            Under 2001 var tobaksdirektivet föremål för översyn i hälsorådet.
            Vid omförhandlingen diskuterades en eventuell förändring av försäljningsförbudet.
            Den svenska regeringen gjorde bedömningen att det varken i rådet
            eller i Europaparlamentet var möjligt att få majoritet för en
            ändring av förbudet.
          </note>
          <note>
            Vid översynen prioriterade Sverige andra tobaksfrågor, bl.a.
            att sänka maximinivåerna för tjära, nikotin och kolmonoxid i cigaretter,
            att förbjuda användningen av begrepp som mild, light etc. och
            att skärpa reglerna för varningstexter på tobaksprodukter. I
          </note>
          <note>
            dessa avseenden nådde Sverige framgång.
          </note>
          <note>
            Per Bill menar att tobaksdirektivet snedvrider konkurrensen.
            Jag har förståelse för hans invändningar mot att svenskt snus
            inte får säljas till andra medlemsstater i unionen. Det är ologiskt
            att försäljning av snus är förbjuden i övriga EU, medan ett antal
            andra produkter som är mer hälsovådliga får cirkulera fritt på
            den inre marknaden.
          </note>
          <note>
            Principerna om den fria rörligheten av varor, tjänster, personer
            och kapital är av stor betydelse för förverkligandet av en gemensam
            inre marknad. En väl fungerande inre marknad är särskilt viktig
            för
          </note>
          <note>
            Sverige som ett litet och exportberoende land. Som exportfrämjare
            håller jag med Per Bill om att ett försäljningsförbud avseende
            snus inte är förenligt med principen om den fria rörligheten av
            varor.
          </note>
          <note>
            Vid fjolårets omförhandling av tobaksdirektivet valde regeringen
            att flytta fram positionerna i andra frågor och bedömde det som
            utsiktslöst att driva snusfrågan. Den bedömningen ligger i dagsläget
            fast.
          </note>
          <note>
            Men i framtiden kan jag väl tänka mig att förhållandena kan ändras
            så att det kan bli möjligt att mildra eller slopa exportförbudet.
          </note>
          <note type="speaker">
            Anf. 63 PER BILL (m):
          </note>
          <note>
            Fru talman! De sista orden i svaret skulle jag vilja tolka som
            något mycket positivt. Då finns det ju en möjlighet att Sverige
            ändrar sin position om det finns sakliga skäl och att vi gemensamt
            kan arbeta för att ta bort även denna lilla imperfektion när det
            gäller handelspolitik.
          </note>
          <note>
            För mig är detta i första hand en frihetsfråga. Det handlar om
            vuxna människors rätt att med fri vilja bestämma sig för att göra
            något, t.ex. att snusa, och jag tycker inte att det är något som
            vi ska ha förmynderi kring. Det lär finnas nästan en miljon snusare
            i
          </note>
          <note>
            Sverige i dag, och många av dem är f.d. rökare. Om detta stämmer
            är det ganska många som har gått från ett betydligt farligare
            leverne till ett klart bättre.
          </note>
          <note>
            Problemet är, som jag ser det, att när man antog det här fördraget
            1992 och förbjöd all tobak "för oralt bruk som inte avses att
            rökas eller tuggas", alltså bl.a.
          </note>
          <note>
            snus, byggde man det på forskning som WTO hade gjort kring sambandet
            mellan cancer och bruk av amerikanskt respektive indiskt snus.
            Jag är inte särskilt lärd på snusområdet, men jag har ändå förstått
            att det är tydliga skillnader mellan dessa tre snussorter. Sedan
            dess har ett flertal studier visat att man inte har kunnat hitta
            något samband mellan cancer och svenskt snus. Det har gjort att
            EU har tvingats ta bort cancervarningen från de varningsetiketter
            som finns på snusförpackningarna. Det tycker jag är ett första
            steg mot att man inser att den forskning som finns i dag, åtminstone
            den jag känner till, inte visar på något samband mellan svenskt
            snus och cancer.
          </note>
          <note>
            Innan man nästa gång ser över tobaksdirektivet -
          </note>
          <note>
            jag tror det är före 2004 - skulle vi faktiskt gemensamt kunna
            peka på att det finns ett antal studier som visar att det samband
            som finns mellan cancer och amerikanskt och indiskt snus inte
            finns mellan svenskt snus och cancer. Jag tycker att det skulle
            kunna vara ett tungt vägande skäl för att ta bort exportförbudet.
          </note>
          <note>
            Utan att på något sätt påstå att snus skulle vara någon hälsoprodukt
            har t.ex. Cancerfonden och
          </note>
          <note>
            Pharmacia 2001 visat att snuset har dubbelt så bra effekt för
            den som vill sluta röka som Pharmacias nikotintuggummin. Det kanske
            inte var riktigt vad de hade hoppats på. Åtminstone den studien
            tyder på att en framgångsfaktor som bidragit till att Sverige
            är det enda land som verkligen har uppnått målet om att högst
            20 % av befolkningen ska röka kan vara att vi har snus som en
            möjlighet att upphöra med rökandet.
          </note>
          <note type="speaker">
            Anf. 64 Statsrådet LEIF PAGROTSKY (s):
          </note>
          <note>
            Fru talman! Vi är överens om att detta snusförbud i EU är dumt
            och att det är svårt att förstå när man tittar på alla andra varor
            med diskutabel hälsoeffekt som man tillåter enskilda människor
            runtom i Europa att själva bestämma om de vill bruka eller inte.
          </note>
          <note>
            Men även om man tycker att detta är att sila mygg och svälja
            kameler med tanke på proportionerna skulle jag vilja påstå att
            det finns många ännu värre exempel på sådana dumheter än detta.
            Så i dumhetsbranschen är detta kanske inte det allra grövsta.
            Man kan t.ex. se hur det ser ut med EU:s tobakspolitik. Det är
            snarast inom den ligan som jag just nu gör min jämförelse. Samtidigt
            som man nu säger att tobaken är så hälsofarlig att den inte får
            brukas i form av snus utanför Sverige har samma EU en politik
            som innebär att man subventionerar tobaksodlingen med stora belopp,
            och jag ska redogöra för vilka belopp det handlar om. För att
            man ska förstå vilka belopp som det handlar om ska jag jämföra
            med hur man stöder spannmålsodlingen i Skåne. Den stöder man i
            dag med 3 000 kr per hektar. Det tycker jag är ganska generöst.
            Men stödninivån för tobaksodling - tobak som anses så farlig i
            form av snus att det inte får säljas av snusfabriken - är inte
            mindre än 30 000-
          </note>
          <note>
            60 000 kr per hektar. Det är alltså en subvention som är mellan
            tio och tjugo gånger så stor som det generösa stödet till våra
            skånska vetebönder. Och bönderna i Skåne får alltså mer per hektar
            än alla andra bönder i Sverige. I det sammanhanget blir EU:s snuspolitik
            än mer obegriplig.
          </note>
          <note>
            Min åsikt är att det ligger i Sveriges intresse att man bringar
            reda i denna fråga. Det handlar också om
          </note>
          <note>
            EU:s anseende och respekt. Men vi måste konstatera att detta
            i dag är en ganska meningslös strävan. Det är ett slöseri med
            våra resurser. Vi måste inrikta vårt
          </note>
          <note>
            EU-arbete på områden där vi kan åstadkomma resultat. Men det
            handlar om att försöka sträva efter att få andra betingelser i
            framtiden, så att förståelsen för detta kan växa och så att vi
            också i Sverige kan få detta till en lukrativ och sysselsättningsbringande
            exportnäring. Jag tror nämligen att det finns förutsättningar
            för det. Men snus kommer aldrig att bli en jätteprodukt i övriga
            Europa. Jag är inte heller så övertygad om avvänjningseffekten
            av snuset, även om socialministern har intygat för mig att snuset
            var helt avgörande för att han till slut lyckades sluta röka.
          </note>
          <note>
            Han kommer säkert att driva denna fråga med full kraft bland
            sina kolleger i EU. Men jag tror att vi får vila på denna fråga
            från regeringens sida och låta andra göra det jobb som kan behövas,
            så får vi hoppas att det blir bättre förutsättningar för detta
            framöver.
          </note>
          <note type="speaker">
            Anf. 65 PER BILL (m):
          </note>
          <note>
            Fru talman! Jag ska inte använda all min talartid den här gången,
            eftersom vi tycks ha en så stor samsyn i fråga om detta. Jag tycker
            att det är väldigt glädjande att snusfrågan nu behandlas på ett
            seriöst sätt. Jag tycker nämligen att det fanns en tid när man
            mest skrattade åt snusfrågan och inte tyckte att den var viktig.
            Men det är den faktiskt, bl.a. som en symbolfråga. Den är också
            viktig för alla de finnar som tvingas åka över gränsen och bära
            på sig så många rullar snus att deras bilar blir nästan överbelastade.
          </note>
          <note>
            Där finns det människor som verkligen lider av detta snusförbud.
            Jag tror också att snuset kan hjälpa väldigt många att ta sig
            ur rökningen.
          </note>
          <note>
            Dessutom är snuset inte ointressant ur exportsynpunkt. Jag vet
            att Swedish Match just nu sysselsätter knappt 350 personer i Göteborgstrakten,
            kanske t.o.m. i handelsministerns valkrets, och för närvarande
            gör en investering på ungefär ½ miljard kronor i en ny fabrik.
            Bortsett från principfrågan och hälsofrågan tycker jag att det
            även är väl värt att komma ihåg att detta är en näring som förhoppningsvis
            kan bidra med lite exportinkomster i framtiden.
          </note>
          <note type="speaker">
            Anf. 66 Statsrådet LEIF PAGROTSKY (s):
          </note>
          <note>
            Fru talman! Jag ska inte heller förlänga debatten genom att tillföra
            så många ny moment. Jag vill bara intyga att också jag tycker
            att det faktiskt är en fråga som är lite viktigare än den framstår.
          </note>
          <note>
            Vi minns alla vilka kolossala proportioner som den här frågan
            fick. Jag tycker att vi i efterhand kan beklaga att vi lade mer
            krut på snusfrågan än på alkoholfrågan. Vi nådde ett permanent
            och stabilt undantag för Sveriges del på snusområdet. Men det
            som vi lyckades åstadkomma i samma förhandling på alkoholområdet
            visade sig inte hålla måttet. Och vi har i dag tvingats överlåta
            beslutanderätten över dessa frågor bort från Sverige på ett sätt
            som ingen av oss önskade i medlemskapsförhandlingarna och på ett
            sätt som regeringen trodde sig ha lyckats styra bort ifrån med
            de förhandlingar som var. Men det är en fråga som för många människor
            anger vad EU handlar om, vad EU sysslar med, hur EU:s logik ser
            och vilken grad av byråkratisering som EU ägnar sig åt. Och det
            är en skönhetsfläck för EU:s anseende.
          </note>
          <note>
            Jag är inte själv rökare och ingen expert på detta och kan inte
            vittna om hur det går till att sluta. Men även om snus hjälper
            en del människor att sluta röka
          </note>
          <note>
            - och jag vet att företaget gärna betalar kampanjer för att upplysa
            om detta - så är snus också en inkörsport till rökning. Det är
            inte helt oproblematiskt. Och precis som Per Bill säger så talar
            vi inte om någon hälsoprodukt utan om en produkt som vi är överens
            om inte är särskilt hälsobringande men som är långt mindre skadlig
            än många andra produkter som vi accepterar att människor själva
            får fatta beslut om bruket av. Det är nog viktigt att man har
            proportionerna klara för sig.
          </note>
          <note>
            Men EU handlar i väldigt hög grad om samarbete kring frågor som
            är väldigt konkreta och som vid en första anblick kan få människor
            att dra på munnen när man beskriver vad det handlar om. Men det
            är kring sådant här som vi måste ta vårt samarbete på allvar,
            eftersom det är summan av alla dessa små saker som är EU:s inre
            marknad. Och som ett litet land har vi allt intresse av att ställa
            höga krav på kvaliteten på beslutsunderlag och på argumentation
            från dem som driver fram den här typen av byråkratiska lösningar.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 2001/02:412 om forskning av seyfo
          </note>
          <note>
            Anf. 67 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Margareta Viklund (kd) har frågat mig på vilket sätt
            som regeringen tänker arbeta för att tillgodose behovet av att
            vidare och klargörande forskning om seyfo samt assyrierna/syrianernas
            identiteter och historia verkligen kommer till stånd. Margareta
            Viklund vill också veta på vilket sätt regeringen tänker arbeta
            för att den svenska minoriteten assyrier/syrianer får full historisk
            och nutida upprättelse.
          </note>
          <note>
            Redan 1997 startade på Göran Perssons initiativ informationssatsningen
            Levande historia. Syftet var att sprida kunskap och information
            om Förintelsen.
          </note>
          <note>
            1999 inrättade regeringen en kommitté för att utreda etablerandet
            av ett Forum för levande historia. 2003
          </note>
          <note>
            öppnar myndigheten Forum för levande historia med uppgift att
            stärka människors vilja att aktivt verka för alla människors lika
            värde. Levande historia ska främja arbete med, diskussion om och
            reflexion över demokrati, tolerans och mänskliga rättigheter i
            samtiden utifrån historiska perspektiv.
          </note>
          <note>
            Levande historia har kopplat samman sin verksamhet med den forskning
            som bedrivs vid universitet och högskolor. Som exempel vill jag
            nämna seminariet Att jämföra folkmord, men även det seminarium
            som arrangerades häromdagen, den 28 maj, då
          </note>
          <note>
            Levande historia genomförde ett seminarium på Södertörns högskola
            som behandlade folkmordskonventionen och övergreppet på assyrier/syrianer
            1915.
          </note>
          <note>
            Levande historia planerar att utveckla detta seminarium och genomföra
            det på fler platser i höst.
          </note>
          <note>
            Som Margareta Viklund säkerligen redan vet, avgör universitet
            och högskolor till den allra största delen själva inom vilka områden
            de vill att undervisning, forskning och forskarutbildning ska
            bedrivas.
          </note>
          <note>
            Flera av våra lärosäten bedriver forskning om Mellanöstern ur
            en mängd olika aspekter och såväl inom de samhällsvetenskapliga
            som inom de humanistiska vetenskapsområdenas perspektiv. Dessutom
            initierade regeringen 1998 programmet för studier kring Förintelsen
            och folkmord vid Uppsala universitet.
          </note>
          <note>
            Mot bakgrund av de beskrivna projekten och den forskning som
            redan pågår, anser jag att det inte är aktuellt för regeringen
            att inrätta ytterligare en verksamhet som ska bedrivas särskilt
            av lärosätena. Om lärosätena anser att forskningen om seyfo behöver
            stärkas ytterligare, så får lärosätena själva skapa en sådan profilering.
          </note>
          <note>
            Sverige är i sin utrikespolitik tydligt när det gäller demokrati
            och betydelsen av demokratiska processer i alla stater. Sverige
            kritiserar också länder som inte är demokratiska och som inte
            respekterar de mänskliga rättigheterna.
          </note>
          <note>
            Regeringen kommer - såväl inom EU som vid bilaterala kontakter
            och genom stöd till organisationer som arbetar med mänskliga rättigheter
            - att fortsätta verka för att Turkiet ska leva upp till sina löften
            och förbättra bl.a. minoriteters ställning i enlighet med internationella
            åtaganden.
          </note>
          <note type="speaker">
            Anf. 68 MARGARETA VIKLUND (kd):
          </note>
          <note>
            Fru talman! Först vill jag tacka för svaret på en för många,
            inklusive mig själv, angelägen och viktig fråga. Framför allt
            tänker jag på de tiotusentals assyrier/syrianer och kaldéer som
            tvingats fly av rädsla för sina liv och som finns här i Sverige.
          </note>
          <note>
            Anledningen till att jag har ställt den här interpellationen
            är den stundtals hetsiga debatt som vi hade här i kammaren den
            20 mars i år med anledning av utrikesutskottets betänkande om
            mänskliga rättigheter m.m. Vad den hetsiga debatten handlade om
            var egentligen den formulering som finns på s. 53 i betänkandet:
            "Utskottet menar att det som drabbade armenier, assyrier/syrianer
            och kaldéer under det ottomanska rikets tid sannolikt skulle betraktas
            som folkmord enligt 1948 års konvention, om den hade varit i kraft
            under den aktuella tidpunkten."
          </note>
          <note>
            Den debatt som sedan följde blev kanske mer en semantisk debatt
            om ordvalörer och en diskussion om vad som kan kallas för det
            ena eller det andra.
          </note>
          <note>
            I det betänkande som jag nyss citerade ur står bl.a.
          </note>
          <note>
            följande på s. 54: "Utskottet menar att för att detta skall bli
            möjligt fordras öppenhet och förutsättningslös historisk forskning."
            Vidare sägs det: "Utskottet konstaterar att det finns omfattande
            dokumentation om vad som hänt mellan olika folkgrupper främst
            i gränsområdena Turkiet/Syrien/Irak/Iran/Armenien.
          </note>
          <note>
            Till stor del saknas dock källkritisk forskning kring det existerande
            materialet."
          </note>
          <note>
            Fru talman! Bl.a. detta uttalande av utrikesutskottet är anledningen
            till att utbildningsministern och jag i dag står här i kammaren
            och visar att det behövs kunskap inom detta område. En annan anledning
            är att jag också vill pröva hållbarheten i utrikesutskottets uttalande
            - i det här fallet skrivning. Redan i dag finns det kunskap som
            behöver komma till användning och lyftas fram i ljuset.
          </note>
          <note>
            I min interpellation pekar jag bl.a. på den stora mängd forskningsmaterial
            som redan finns men som behöver katalogiseras, struktureras och
            komma till full användning. Det finns också många forskare både
            i vårt land och i andra länder som är intresserade av att forska
            vidare på seyfo-området. I Södertälje stadsarkiv finns det exempelvis
            en samling. Man har samlat in och producerat material som innehåller
            flera tusen titlar om det assyrisk/syrianska folkets historia.
          </note>
          <note>
            Men allt detta material som det tidigare Mesopotamiska institutet
            ansvarat för ligger nedpackat i lådor.
          </note>
          <note>
            Bara det materialet skulle kunna iordningställas och användas
            till ett informationscentrum eller bibliotek, men resurser saknas.
          </note>
          <note>
            Fru talman! Det är bra att statsminister Göran
          </note>
          <note>
            Perssons och regeringens initiativ har resulterat i
          </note>
          <note>
            Forum för Levande Historia. Som framgår av utbildningsministerns
            svar kommer det år 2003 att bli en myndighet. Regeringens engagemang
            får väl betraktas som unikt; det är mycket berömvärt. Många länder
            i världen har också visat stor uppskattning för det här initiativet.
          </note>
          <note>
            Fru talman! Det mesta som projektet Levande historia arbetar
            med kretsar dock kring den judiska förintelsen, åtminstone så
            som det framställs i medierna. Om jag säger att även andra folkmord,
            t.ex.
          </note>
          <note>
            seyfo - dvs. folkmord på assyrier/syrianer och kaldéer
          </note>
          <note>
            - samt det armeniska folkmordet under första världskriget och
            romernas öde under andra världskriget måste lyftas fram på dagordningen,
            säger jag inte det för att degradera Förintelsen utan för att
            vi genom fler exempel bättre ska kunna förstå denna mörka sida
            av mänskligheten.
          </note>
          <note>
            Håller utbildningsministern med mig så här långt?
          </note>
          <note>
            Anf. 69 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Ja, jag håller alldeles med Margareta
          </note>
          <note>
            Viklund om vikten av forskning för att nå sanning och för att
            vädra ut historiska händelser så att de perspektiv belyses som
            ofta har försvunnit i den moderna diskussionen. Detta är oerhört
            viktigt. Därför är historieämnet och historisk forskning som sådan
            väldigt viktigt för samhället.
          </note>
          <note>
            Regeringen satsar ju på historisk forskning, bl.a.
          </note>
          <note>
            på en forskarskola i historia med Lunds universitet som moderuniversitet
            och ett antal olika högskolor som samverkar, för att stimulera
            nästa generation av historiska forskare att vilja bli forskare.
          </note>
          <note>
            Regeringen är dock mycket mer restriktiv med att peka ut exakt
            vilka områden som ska beforskas. Där finns det en väldigt bred
            samstämmighet i riksdagen.
          </note>
          <note>
            Jag tvivlar inte på att Margareta Viklund också ställer upp på
            principen om forskningens frihet och att man har resurser att
            själv söka vilka forskningsområden som bör beforskas.
          </note>
          <note>
            Jag anser, liksom Margareta Viklund, att det område som Margareta
            Viklund pekar på är ett sådant viktigt forskningsfält som det
            verkligen är angeläget att forskare bestämmer sig för att arbeta
            vidare med.
          </note>
          <note>
            Men därifrån till att säga att regeringen ska bestämma att forskarna
            ska arbeta på detta fält är ett långt steg.
          </note>
          <note>
            Därför är jag väldigt glad över att vi har den här typen av initiativ
            från Levande historia med seminariet och kanske en framtida seminarieserie
            om händelserna och övergreppen på assyrier/syrianer år
          </note>
          <note>
            1915. Det är klart att det kommer att inspirera människor som
            deltar och kommer att väcka idéer och tankar om framtida forskningsprojekt.
          </note>
          <note>
            Sedan finns möjligheterna inom vårt forskningssystem att formulera
            forskningsansökningar, söka hos råd eller använda de pengar som
            finns t.ex. inom
          </note>
          <note>
            Uppsalas program för studier kring Förintelsen och folkmord eller
            inom det nya forum som kommer att etableras. Men det blir en fråga
            för de aktörer som finns där och de forskare som verkar där. Dessutom
            gäller det de prioriteringar som de gör. Det gäller då frågor
            som följande: Vilka forskare gäller det? Vilken kvalitet är det
            på forskningsansökningarna? Hur ska detta prioriteras i förhållande
            till andra forskningsansökningar?
          </note>
          <note>
            Det som är så viktigt är att det är forskarna själva, inte regeringen,
            som gör just den bedömningen. Jag ser alltså gärna ytterligare
            forskning också på detta område. Vidare ser jag historisk forskning
            som kolossalt viktigt och som något som också påverkar förståelsen
            i dag för konflikter och spänningar på ett för oss viktigt sätt.
            Detta öppnar sinnena för att förstå vad som har hänt och vad som
            också kan hända i framtiden.
          </note>
          <note type="speaker">
            Anf. 70 MARGARETA VIKLUND (kd):
          </note>
          <note>
            Fru talman! Det är väldigt positivt att utbildningsministern
            har en så välvillig inställning till just den här typen av forskning
            och till just det här området.
          </note>
          <note>
            För många assyrier/syrianer är detta ett väldigt viktigt område
            när det gäller att finna sin egen identitet och för att förstå
            sin egen historia och vardag.
          </note>
          <note>
            I dag finns det tusentals svenska ungdomar som är assyrisk/syrianska
            ungdomar som är födda och uppvuxna här i Sverige men som lever
            i en traumasituation med minnen och värderingar som har överförts
            från den äldre generationen. De vet inte riktigt vet vad den står
            för. De unga växer upp med en hatkänsla på grund av vad som har
            skett med deras förfäder och släktingar. De kan inte frigöra sig
            från detta trauma eftersom det inte finns tillräckligt med kunskaper
            i ämnet på grund av att ämnet är outforskat.
          </note>
          <note>
            Det finns så många varför och hur i hela den här frågan. Därför
            är det oerhört viktigt att denna forskning får fortsätta med det
            som faktiskt har påbörjats.
          </note>
          <note>
            Är ministern beredd att ge den här forskningen sanktion och stöd
            - i alla fall på något sätt?
          </note>
          <note>
            Utbildningsministern säger i sitt svar att det är upp till universitet
            och högskolor, och ytterst forskare som är verksamma där, att
            bestämma inriktningen på sin forskning. Det är sant - absolut!
          </note>
          <note>
            Det skulle vara helt främmande för mig att ens komma på tanken
            att genom politiska direktiv styra den akademiska forskningen.
            Det vore helt fel. Den akademiska världens ständiga dilemma, inte
            minst när det gäller humanistisk och samhällsvetenskaplig forskning,
            är bristen på pengar. Små ämnen eller forskningsområden får då
            ofta stryka på foten för större, mer övergripande ämnen eller
            forskningsområden. Vi har sett det bl.a. i Lund där latinets ställning
            av och till är hotad och där Institutionen för finskugriska språk
            har utvecklats och institutionens undervisningsämnen har tagits
            över av andra institutioner.
          </note>
          <note>
            I dag bedrivs det forskningsverksamhet om assyrier/syrianer,
            bl.a. på Söderörns högskola. Men den forskningen, sägs det, kan
            komma att avbrytas vid årsskiftet om inte forskarna får förnyade
            anslag. Det vore minst sagt sorgligt om Sverige glömmer bort,
            diskriminerar, denna i det svenska samhället växande minoritet,
            tycker man. Och det tycker jag också. Det anser jag verkligen,
            särskilt som också riksdagen i debatten den 20 mars i år sagt
            att ämnet måste utforskas.
          </note>
          <note>
            Vad vi politiker kan göra utan att styra forskningen är att skapa
            ekonomiska förutsättningar också för forskning kring ämnen som
            kanske inte ur ett strikt ekonomiskt perspektiv är direkt samhällsnyttiga.
          </note>
          <note>
            Genom att ställa ekonomiska resurser till förfogande för forskning
            kring folkmord i vid bemärkelse, och dit räknar jag även i högsta
            grad seyfo, kan vi politiker stimulera forskare vid universitet
            och högskolor att dra i gång forskning om bl.a. seyfo. Det är
            våra pengar, men det är deras initiativ. Hur ställer sig utbildningsministern
            till att särskilda medel avsätts för folkmordsforskning i vid
            bemärkelse?
          </note>
          <note>
            Anf. 71 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det ser ut som att vi är helt överens när det gäller
            diskussionen om att detta är ett angeläget forskningsområde. Men
            det är klart att jag som ansvarig för forskningspolitiken möter
            många likvärdigt angelägna forskningsområden. Om vi skulle flytta
            över beslutsmöjligheterna i fråga om vad vi ska beforska från
            forskarna själva till regering och riksdag skulle vi hamna i en
            situation där forskningens frihet skulle bli väldigt kraftigt
            reducerad.
          </note>
          <note>
            Det är därför jag ändå, inte för att jag vill vara omöjlig på
            något sätt, vill hålla emot den detaljregleringen. Jag förstår
            att Margareta Viklund också delar den övergripande bedömningen.
          </note>
          <note>
            Jag ser gärna att man engagerar sig i detta forskningsfält. Regeringen
            har ju också engagerat sig för att stärka möjligheterna för humaniora,
            och inte minst historisk forskning. Dels har vi gjort det genom
            förstärkningar av Vetenskapsrådets ämnesråd för humaniora och
            samhällsvetenskap, där inte minst satsningar på unga forskares
            möjligheter att bryta en ny forskarbana betyder mycket. Dels har
            vi avsatt en särskild summa på 10 miljoner för forskning kring
            småämnena. De behöver ett extra stöd. Dels handlar det om att
            bygga upp en forskarskola i historia, två år, en forskarskola
            i moderna språk, en forskarskola i genusvetenskap och skolor i
            flera ämnen som är viktiga för humaniora och samhällsvetenskap.
          </note>
          <note>
            I den meningen stöder vi reellt och klart forskning inom det
            humanistiska fältet. Södertörns högskola, som Margareta Viklund
            pekar på, är ju ett gott exempel på en högskola som har goda forskningsresurser,
            bättre än de flesta andra högskolor.
          </note>
          <note>
            Enskilda forskningsprojekt i en högskola är något som regeringen
            varken har kännedom om eller lägger sig i. Det ingår just i forskningens
            frihet. Där kan det ju vara så att ett forskningsprojekt pågår
            men sedan konkurreras ut av andra forskningsprojekt. Ett annat
            forskningsprojekt växer sig kanske så pass livskraftigt att det
            tar över och tar resurser från andra fält. Den här dynamiska processen
            vore det mycket skadligt om vi lade oss i direkt från riksdagens
            och regeringens sida.
          </note>
          <note>
            Jag har stor respekt för Margareta Viklunds önskan. Jag pekar
            själv på det här som ett viktigt område.
          </note>
          <note>
            Vi har ett antal initiativ; förstärkning av humanistisk forskning,
            Uppsalas forskningsprogram kring folkmord, forumet som snart öppnar
            och den seminarieserie som nu också pågår i forskarvärlden kring
            detta viktiga forskningsämne.
          </note>
          <note type="speaker">
            Anf. 72 MARGARETA VIKLUND (kd):
          </note>
          <note>
            Fru talman! På något sätt tycker jag att utbildningsministern
            förminskar sig själv. Det måste finnas stora möjligheter för utbildningsministern
            att också påverka, att på något sätt lyfta fram en fråga och göra
            den aktuell och angelägen, i den position som utbildningsministern
            har. Jag ser stora möjligheter att också lyfta fram den här frågan.
          </note>
          <note>
            En annan möjlighet som finns är ju i projektet Levande historia,
            som alltså hade ett seminarium i maj på Södertörns högskola om
            just seyfo. Det var ju mycket bra. Det vore bra om det blev flera
            sådana konferenser, sådana seminarier, som kan arrangeras runtom
            i Sverige för att sprida information om just den här bilden som
            jag har försökt att måla upp -
          </note>
          <note>
            väldigt svagt. Den är mycket stark egentligen.
          </note>
          <note>
            För att fortsätta det som redan har påbörjats behöver det inte
            inrättas någon ny verksamhetsgren. Det behöver bara ges klarare
            direktiv till Levande historia så att det inte blir enkelspårigt
            utan också får ett vidare perspektiv, att ta sig an även de mindre
            kända folkmorden. Det behövs också, som jag redan föreslagit,
            större anslag för att stimulera till folkmordsforskning på bred
            front.
          </note>
          <note>
            Under riksdagsdebatten den 20 mars, när seyfo diskuterades, var
            alla politiska partier eniga om att forskning var nödvändig i
            den här frågan. Nu står vi inför frågan om vi endast måste nöja
            oss med ord eller om det som diskuterades den 20 mars, dvs.
          </note>
          <note>
            forskning om seyfo, också blir verklighet. Då undrar jag om utbildningsministern
            nöjer sig med de uttalade orden. Eller vill ministern handla i
            den här frågan?
          </note>
          <note>
            Det är min fråga till slut.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 2001/02:420 om specialskolor och
            resurscenter
          </note>
          <note>
            Anf. 73 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Sten Tolgfors har frågat mig vad jag avser göra för
            att den förändrade verksamhetsinriktningen vid Ekeskolan inte
            ska innebära en försämring av skolsituationen för något barn med
            funktionshinder.
          </note>
          <note>
            Jag anser att situationen för elever med funktionshinder kontinuerligt
            måste förbättras. Det är viktigt att en fast skoldel vid Ekeskolan
            även i fortsättningen finns kvar. Sten Tolgfors påstår således
            felaktigt i denna interpellation och Moderaterna i sin kampanj
            att Ekeskolan ska stängas trots att jag vid flera tillfällen här
            i riksdagen redovisat att så inte är fallet.
          </note>
          <note>
            Som Sten Tolgfors själv konstaterar i sin interpellation förutsätter
            verksamheten på resurscentret samverkan med skoldelen vid Ekeskolan.
            Samverkan mellan resurscentret och skolan gör att verksamheterna
            berikar varandra och att man lättare kan ta till vara den specialpedagogiska
            kunskap som resurscentret besitter. Bl.a. därför anser jag det
            vara viktigt att en fast skoldel även i fortsättningen finns kvar
            vid Ekeskolan.
          </note>
          <note>
            Det är dock viktigt att verksamheten hela tiden utvecklas. Detta
            gäller både skolverksamheten och resurscenterverksamheten. Därför
            låter regeringen utreda hur visstidsplaceringarna kan vidareutvecklas.
          </note>
          <note>
            Utredningen ska fokusera på den enskilde elevens behov. Om elevens
            behov och förutsättningar så kräver bör en placering vid resurscentret
            även kunna innebära att elevens hela skolgång förläggs till Ekeskolans
            fasta skoldel.
          </note>
          <note>
            Utredaren ska dessutom analysera huruvida initiativ till en placering
            vid Ekeskolan ska kunna tas av såväl elevens vårdnadshavare och
            kommunen som
          </note>
          <note>
            Ekeskolan. Utredaren ska också lämna förslag till hur garantier
            kan skapas för att de elever, som behöver insatser i form av en
            placering vid resurscentret, också får en plats där. Vidare ska
            utredaren se över möjligheterna att överklaga ett fattat beslut.
          </note>
          <note>
            Därutöver har Specialpedagogiska institutet fått i uppdrag att
            kartlägga kommunernas förutsättningar att ordna bra undervisning
            för elever med synskada och ytterligare funktionshinder.
          </note>
          <note>
            På detta sätt får vi de bästa förutsättningarna att utveckla
            resurscentrets verksamhet så att det på bästa sätt kan tillgodose
            de behov elever med synskada och ytterligare funktionshinder har.
          </note>
          <note>
            Dessutom har medel tillförts Ekeskolan med syfte att initiera
            och utveckla formerna för en riktad kompetensutveckling för lärare
            som arbetar i det offentliga skolväsendet med elever med synskada
            och ytterligare funktionshinder. Uppdraget ska gälla såväl elever
            i skolpliktig ålder som ungdomar i gymnasieåldern.
          </note>
          <note>
            Ett samarbete mellan eleven, elevens vårdnadshavare, Ekeskolan
            och kommunen ger de bästa förutsättningarna för att tidigt upptäcka
            behoven hos elever med synskada och ytterligare funktionshinder
            samt att snarast kunna vidta de åtgärder som bäst tillgodoser
            de behov eleverna har.
          </note>
          <note type="speaker">
            Anf. 74 STEN TOLGFORS (m):
          </note>
          <note>
            Fru talman! För fyra år sedan gick Socialdemokraterna till val
            på mantrat vård, skola och omsorg.
          </note>
          <note>
            Det var systemen man lovade att värna - inte de människor som
            är beroende av systemen. Man nämnde aldrig patienter, elever och
            pensionärer. Nu ser vi effekterna av det. Ekeskolan är såväl vård
            och skola som omsorg. Och den stänger Östros. Barnen på
          </note>
          <note>
            Ekeskolan är både patienter och elever och, tro det eller ej,
            snart också pensionärer. Det är den enda gruppen i landet som
            saknar gymnasiemöjlighet, och därför förtidspensioneras ofta barnen
            direkt efter grundskolan.
          </note>
          <note>
            Efter grundskolan väntar förtidspensionering. Efter kamratskap
            och social gemenskap på Ekeskolan väntar ensamhet. Det var det
            livet i Socialdemokraternas Sverige. Det visar hur tunn ytan är
            på Östros välfärdspolitik. Handlar det inte om miljarder till
            system är inte Östros intresserad. Stäng och glöm är
          </note>
          <note>
            Östros linje vad gäller Ekeskolan. När han hävdar motsatsen är
            det luft, och det är lögn. Det är klent bortom all beskrivning
            att Sverige har en skolminister som inte klarar av stå för regeringens
            egen politik.
          </note>
          <note>
            Riksdagen har beslutat att avveckla Ekeskolans fasta skoldel.
            Ordet "avveckla" är det som används både i regeringens proposition
            och i riksdagens beslut.
          </note>
          <note>
            Intagningen till Ekeskolans fasta skoldel stängdes den 1 juli
            2001. Ekeskolan är av riksdagen avförd från det offentliga utbildningssystemet
            som grundskola. Blinda och multihandikappade barn är i lag avförda
            från specialskolans målgrupp. Inte ens namnet Ekeskolan finns
            kvar. Därför är det parodiskt att höra Östros stå och använda
            det. Det heter Resurscenter syn Örebro. Ekeskolan är stängd och
            avvecklad i sin specialskoleform.
          </note>
          <note>
            Socialdemokraterna försöker klara sig undan debatten genom att
            hänvisa till att man var tvungen att stänga specialskolan för
            att sprida resurserna till landets kommuner. Ingen har dock sagt
            varför det skulle vara på det sättet. Varför ska man för att stärka
            den kommunala kompetensen vara tvungen att stänga specialskolorna?
            Det var vad min interpellation handlade om, men Östros ger inget
            svar.
          </note>
          <note>
            I tidigare debatter har han själv tagit avstånd från de principiella
            resonemang som regeringen med en annan skolminister förde. Alltså
            finns det inte längre något skäl till att specialskolan stängs.
            Man undrar:
          </note>
          <note>
            Är Östros så politiskt bakbunden att han måste driva en politik
            där den ena måste offras för den andra? Det är fel att ställa
            barn och elever i specialskolor mot andra barn med liknande behov
            som finns i hemkommunerna. Man borde börja med att tillgodose
            de mest behövande barnen och anpassa de avsatta resurserna efter
            det.
          </note>
          <note>
            Tycker verkligen skolministern att barnen har haft det för bra
            på specialskolorna? Har de kostat för mycket? Har de fått för
            omfattande stöd eller resurser? Varför anser Socialdemokraterna
            annars sig vara tvungna att minska det stödet och ta bort valfriheten,
            kamratskapet och möjligheten att utvecklas?
          </note>
          <note>
            I verkligheten förutsätter resurscenterverksamhet en specialskola
            för att man ska kunna vara livskraftig och utveckla kunskaper.
            Östros påstår att det ska finnas en fast skoldel kvar på Ekeskolan,
            men man kan alltså läsa i både proposition och riksdagsbeslut
            att den avvecklas. Men inte ens om man accepterar hans resonemang
            innebär detta att det är förutsättningarna för barnen som är fasta.
            Nej, det innebär att det organisatoriska är fast. För barnen blir
            verksamheten verkligen inte fast. De kommer att bussas mellan
            hemkommunerna och ett resurscenter. Återigen sätter Östros system
            före människor. Det han talar om är en helt annan sak än vad specialskolan
            innebär i dag.
          </note>
          <note>
            Man får inte klasskamrater på ett resurscenter.
          </note>
          <note>
            Man får inte dagens sociala gemenskap när barn är där olika tidsperioder,
            någon en dag i månaden, en annan tre månader och någon tredje
            nio år. Östros har aldrig kunnat förneka att det blir på det här
            sättet.
          </note>
          <note>
            Ändå hävdar han att det ska bli som i dag.
          </note>
          <note>
            Så frågan till Östros är: Varför stänger man en fungerande skolverksamhet
            för att försöka ersätta den med en annan som han beskriver på
            samma sätt som den som redan finns? Vad vinner man då? Sanningen
            är att Östros vet att det han själv säger är luft. Det blir inte
            samma sak som i dag. Varför neka barn med funktionshinder att
            välja skola och att ha kvar sin specialskola?
          </note>
          <note>
            Anf. 75 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det blir en lite märklig debattsituation om man låter
            den demagogiska nerven bära i väg alldeles för långt. Det är ganska
            sällan vi är med om att någon här beskyller kolleger och ledamöter
            i riksdagen eller statsråd för lögn. Tolgfors låter sig dras i
            väg. Jag hoppas att han tillåter sig själv lite eftertanke.
          </note>
          <note>
            För mig är det viktiga barnens och ungdomarnas situation. Det
            är alldeles klart att vi behöver en väl utvecklad Ekeskola också
            i framtiden. Jag menar att det är två delar som Ekeskolan ska
            arbeta med.
          </note>
          <note>
            Det ska naturligtvis vara en fast skoldel för de ganska många
            elever som finns där i dag men också för framtida elever som kommer
            till Ekeskolan. Undervisningen kommer naturligtvis att ske i olika
            former, eftersom barnen och ungdomarna har olika behov. En visstidsplacering
            kan för något barn innebära att barnet är på Ekeskolan för att
            få stöd och hjälp under en kortare tid, liksom det i dag finns
            barn och ungdomar som är på Ekeskolan under en kortare tid.
          </note>
          <note>
            Barnen är där tillsammans med föräldrar och personal från hemkommunen
            för att det ska bli möjligt för dem att också få en bra skolgång
            och en trygg omsorg hemma. Men för en del elever kommer det bästa
            att vara att de får möjlighet att vara på Ekeskolan under hela
            sin skoltid. Detta ska inte beslutas här i riksdagen eller genom
            regeringsbeslut, utan detta ska beslutas så nära eleven, barnet
            och ungdomen som möjligt. Det är därför som vi nu arbetar med
            att se över hur detta system ska fungera, så att föräldrar, elever,
            skolan och personalen i kommunen får möjlighet att tillsammans
            arbeta fram en situation som blir så bra som möjligt för barnet.
          </note>
          <note>
            Det är viktigt att det också kommer att finnas ett resurscenter
            inom Ekeskolan. Vi måste få en stark utveckling också i kommunerna,
            där de allra flesta barnen med den här typen av handikapp finns.
            Ekeskolan har ju kunskaper som är viktiga för kommunerna att ta
            till sig för att barnen som bor och går i skola där ska få en
            ännu bättre skolgång. Då blir resurscentret väldigt viktigt när
            det gäller kompetensutveckling och stödinsatser.
          </note>
          <note>
            De här verksamheterna kommer att befrukta varandra. För att resurscentret
            ska vara bra måste det naturligtvis befruktas av den fasta skoldelen
            på Ekeskolan.
          </note>
          <note>
            Jag har goda förhoppningar om att vi kommer att få en fin utveckling
            på Ekeskolan när det gäller barnens situation, barnens och ungdomarnas
            möjlighet att få både en bra omsorg och en bra skolgång. Vi måste
            jobba mycket aktivt för att se till att alla barn, också i övriga
            delar av Skol-Sverige, ska få en bra situation. Då spelar Ekeskolan
            en alldeles central och strategisk roll.
          </note>
          <note type="speaker">
            Anf. 76 STEN TOLGFORS (m):
          </note>
          <note>
            Fru talman! Jag ber läsarna av protokollet att notera att skolministern
            inte på någon punkt kan invända mot de fakta jag har redovisat.
          </note>
          <note>
            Ekeskolan avvecklas både i regeringens proposition och i riksdagens
            beslut. Likväl hävdar Östros motsatsen. Den fasta skoldelen har
            riksdagen beslutat att stänga, och intagningen är redan stängd,
            men
          </note>
          <note>
            Östros står och pratar om helt andra saker. Namnet
          </note>
          <note>
            Ekeskolan är avskaffat. Likväl använder han det.
          </note>
          <note>
            Varför bytte ni då namn på verksamheten? Ja, man kan verkligen
            fundera över det.
          </note>
          <note>
            Östros står inte för regeringens egen politik. Man redovisade
            tre skäl för att stänga Ekeskolan. Det handlade om integration,
            om kommunalisering av skolan och om att omfördela resurser. Alla
            dessa tre skäl har Östros backat från. Fast han förmår inte och
            vågar inte dra slutsatsen, acceptera och erkänna att det de gjorde
            var fel, att det var fel mot barnen och att beslutet därför ska
            rivas upp.
          </note>
          <note>
            Vi moderater avsätter 300 miljoner extra i nya resurser för att
            finansiera full valfrihet för barn med funktionshinder. Då blir
            det inte längre en fråga för
          </note>
          <note>
            Östros och andra politiker i riksdag och regering att besluta
            vilka skolor som ska finnas - det blir upp till barn och föräldrar.
            Jag har hört Östros säga många gånger att det bara är resurserna
            som är skolans problem. Då undrar jag om Östros hänger med på
            förslaget om att avsätta 300 miljoner direkt till skolan för barn
            med funktionshinder - det ska kombineras med en lagstiftad frihet
            för barn med funktionshinder att fullt ut välja skola.
          </note>
          <note>
            Det behövs mer resurser till just den här gruppen, för verksamheten
            är underfinansierad, men det behövs fler saker. Man behöver öka
            personalens inflytande och ansvar över verksamheten och ge barnen
            rätt att välja skola. Vi måste också se över hur skolan fungerar
            i kommunerna. Det finns i dag ingen samlad bild över huvud taget,
            men vårt allmänna intryck är att ju svårare ett barns funktionshinder
            är - eller kombinationen av funktionshinder - desto sämre klarar
            kommunerna att möta barnets behov.
          </note>
          <note>
            Östros medger numera att det finns stora brister i kommunerna.
            Han har sagt så här i riksdagen: Efterhand får vi jobba med att
            hemkommunerna blir bra på att ta hand om sina barn. Han säger
            "efterhand". Hur kan då regeringen framhärda i att man först ska
            avveckla specialskolan och sedan undersöka om det finns alternativ?
            Det blir ett glapp, och det är barnen som halkar ned i det glappet
            och tar skada. Man stoppade intagningen till specialskolorna för
            snart ett år sedan, och kommunerna ska man tydligen stärka någon
            gång i framtiden.
          </note>
          <note>
            Den kommunala skolans kvalitet måste granskas både när det gäller
            undervisningen och när det gäller den sociala situationen. Det
            krävs också, Östros, en konsekvensanalys av beslutet i ekonomiskt
            hänseende att stänga specialskolorna, vilket aldrig gjordes i
          </note>
          <note>
            FUNKIS-utredningen och inte heller i regeringens proposition.
            I flera år har vi begärt en sådan här utredningen, och Socialdemokraterna
            har sagt nej från både riksdag och regering. När så Östros inte
            kan hålla emot längre, för att hans politik inte heller här är
            hållbar, kommer som en bisak i kommittédirektiven om visstidsplaceringar
            följande: Regeringen avser därför inom kort att ge ett särskilt
            uppdrag till Specialpedagogiska institutet att kartlägga och analysera
            kommunernas ekonomiska och kompetensmässiga förutsättningar. Men
            det är ju inte tillräckligt.
          </note>
          <note>
            För det första måste frågan ses över inom ramen för en parlamentarisk
            utredning, eftersom vi har förlorat allt förtroende för Östros
            och regeringens sätt att hantera skolan för barn med funktionshinder
            - det har många föräldragrupper också gjort.
          </note>
          <note>
            För det andra måste direktiven klargöra att förhållandena i den
            kommunala skolan ska betraktas i ett barn- och föräldraperspektiv
            och att den sociala situationen för barn med funktionshinder utförligt
            ska belysas. Det gjordes inte i FUNKIS-utredningen. Ni stängde
            specialskolorna i blindo. Nu får vi höra
          </note>
          <note>
            Östros i inlägg efter inlägg blåneka till det som står att läsa
            i propositioner, i utbildningsutskottets betänkande och i riksdagsprotokoll,
            att ni avvecklar den fasta skoldelen på Ekeskolan.
          </note>
          <note>
            Man förstår hur lite stolt Östros kan vara över sin politik när
            den går ut på att förneka det alla kan läsa innantill. Han pratar
            om en fast skoldel, som möjligen i hans tankar är fast, men då
            får han lov att återkomma till riksdagen med en proposition som
            tillförsäkrar att det blir kvar en fast skoldel. Något sådant
            har vi inte sett ens tillstymmelsen till.
          </note>
          <note type="speaker">
            Anf. 77 ANDRE VICE TALMANNEN:
          </note>
          <note>
            Innan jag ger ordet till statsrådet Thomas Östros vill jag erinra
            Sten Tolgfors om att vinnlägga sig om ett uttryckssätt som kanske
            bättre anstår kammarens förhandlingar.
          </note>
          <note>
            Anf. 78 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag tackar för det viktiga påpekandet.
          </note>
          <note>
            Låt inte demagogin bära i väg för långt! Jag läste en intervju
            med Sten Tolgfors i Nerikes Allehanda.
          </note>
          <note>
            Det var en intervju som var föranledd av att han tydligen har
            skrivit ett brev till moderata gruppledare i landets alla kommuner
            och landsting för att peppa inför valet. Där lyfter han fram Ekeskolan
            som den viktiga valfrågan. Vi har sett att Moderaterna gör det
            på valaffischer.
          </note>
          <note>
            Han säger så här: Det är t.o.m. så att många människor som sympatiserar
            med andra partier stöder oss.
          </note>
          <note>
            Han säger vidare: Det är just detta som gör frågan så viktig
            för oss.
          </note>
          <note>
            Är det inte barnen? Är det inte ungdomarna eller föräldrarna?
            Det är just detta att Moderaterna kan vinna ökad sympati inför
            valet. Är det en valtaktisk fråga? Sten Tolgfors låter demagogin
            bära i väg med honom också här.
          </note>
          <note>
            Låt oss diskutera barnens situation och hur vi kan göra så att
            skolan utvecklas både i hemkommuner och i Ekeskolan på ett sådant
            sätt att vi kan stötta barnens och ungdomarnas utveckling. Ekeskolan
            kan ha en mycket fin framtid i att vara både skola och resurscentrum.
          </note>
          <note>
            Skolan ska jobba på ett flexibelt sätt såsom också
          </note>
          <note>
            Ekeskolans ledning och personal är intresserad av att göra. De
            ska arbeta med kortare visstidsplaceringar för att föräldrar och
            elever vill vara i hemkommunen och har en hemkommun som kan erbjuda
            en bra skolgång. De ska också jobba med barn och ungdomar som
            finns på Ekeskolan under hela sin skoltid för att det ger den
            bästa lösningen för dessa barn och ungdomar. Det ska skapas ett
            system som alla kan känna trygghet i. Man ska utarbeta former
            för överklagande och för beslutsprocessen.
          </note>
          <note>
            Det tycker jag är viktigt. Det leder till en bra utveckling av
            skolan. Men man får inte glömma att skolan har kompetens och kunskap
            som måste spridas också till andra delar av vårt skolväsen så
            att vi kan bidra till en bra utveckling för alla barn med denna
            typ av handikapp.
          </note>
          <note>
            Vi ska i denna diskussion inte välja ändpunkterna:
          </note>
          <note>
            antingen alla i morgon i kommunens skolor eller alla i morgon
            i specialskola eller någon annan typ av centralskola. Vi måste
            hitta förnuftiga lösningar som passar barn och ungdomar.
          </note>
          <note>
            Jag vill också erinra om att handikapporganisationerna har reagerat
            mot Moderaternas politik och varnat för att man tippar över åt
            det andra hållet med bara specialskolor utan möjlighet att vara
            med andra barn och utan någon som helst integration. Förnuft och
            balans är viktigt. På Ekeskolans område har vi nu möjlighet att
            få en fin utveckling med de två viktiga benen, som framför allt
            syftar till att skapa en bra situation för barnen. Det är det
            viktiga för mig.
          </note>
          <note>
            Vad är egentligen det viktigaste för Sten Tolgfors? Var det som
            han formulerade det i brevet, som
          </note>
          <note>
            Nerikes Allehanda tydligen hade läst, att det är just detta med
            att vinna partisympatier som gör frågan så viktig? En sådan inställning
            vore alldeles främmande för mig.
          </note>
          <note type="speaker">
            Anf. 79 STEN TOLGFORS (m):
          </note>
          <note>
            Fru talman! Vi lägger makten och valmöjligheten hos barn och
            föräldrar. Vi vill inte radiostyra barns skolgång från riksdag
            och regering, som skolministern vill. Vi vill ha kvar både specialskolmöjligheter
            och starka resurscentrum. Vi avsätter dessutom 300
          </note>
          <note>
            miljoner för att generellt stärka skolan för barn med funktionshinder,
            det må vara i kommunala skolor, specialskolor, friskolor eller
            profilskolor.
          </note>
          <note>
            Det är inte på något sätt sant att vi bara vill ha specialskolor,
            som Östros säger. Han kan inte finna stöd för det i något dokument.
            Jag utmanar honom att redovisa för riksdagen vilket det skulle
            vara.
          </note>
          <note>
            Det är alldeles korrekt att vi gör detta till en valfråga. Det
            är alldeles korrekt att vi försöker bygga en majoritet för att
            riva upp beslutet. Det var ju så förra gången, skolministern,
            att det blev moderater, folkpartister, kristdemokrater, centerpartister,
            några vänsterpartister och några miljöpartister som sade nej till
            stängningen. Vi saknade åtta röster för att stoppa detta vanvettiga
            nedläggningsbeslut, och vi söker vinna dem till efter valet. Det
            är alldeles riktigt. Det är för barnens skull.
          </note>
          <note>
            Jag har varit där många gånger och träffat och lyssnat på barnen.
            Det har inte skolministern. Han åt lunch utan ens föräldraföreningens
            närvaro på Ekeskolan. Det är föräldraföreningen som jag och vi
            moderater har lyssnat på.
          </note>
          <note>
            Det är alldeles riktigt att vi gör detta till en valfråga. Ni
            stänger och avvecklar. Vi bygger upp och ger valfrihet. Vi lovar,
            i kontrast till den nedläggningspolitik ni driver, att riva upp
            nedläggningsbeslutet -
          </note>
          <note>
            avvecklingsbeslutet som riksdagen kallar det.
          </note>
          <note>
            Ekeskolan ska finnas kvar så länge barn och föräldrar vill och
            väljer att den ska finnas kvar. Vi garanterar alla barn med funktionshinder
            full rätt att välja skola med en individuellt anpassad skolpeng.
            Vi avsätter 300 miljoner, mer än vad Östros gör, för att finansiera
            detta.
          </note>
          <note>
            Vi garanterar i lag barn med funktionshinder rätten att välja
            skola. Alla barn som vill och kan ska kunna gå på Ekeskolan. Beslutsmakten
            ska ligga direkt hos föräldrarna. Därför vill vi öppna kön till
            specialskolan så snart som möjligt.
          </note>
          <note>
            Jag vill fråga Östros om han är beredd att ge barnen valfrihet
            och särskilda resurser för sin skolgång?
          </note>
          <note>
            Anf. 80 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! När man lyssnar på Sten Tolgfors skulle man tro -
            och det klandrar jag ingen för - att skolan inte finns längre,
            att den är borta, nedlagd, att där varken finns barn, personal
            eller engagerade föräldrar. Så är det inte. Skolan finns där.
            Den har fler elever än den haft på mycket länge. Det gjordes en
            stor intagning förra hösten.
          </note>
          <note>
            Skolan arbetar nu tillsammans med den pågående utredningen med
            att utforma det framtida arbetssättet.
          </note>
          <note>
            På vilket sätt ska man anta nya elever de kommande åren? Hur
            ska visstidsplaceringarna utformas? Man arbetar också med att
            bygga upp sin resurscenterverksamhet som blir väldigt viktig för
            att stödja övriga kommuner och övriga skolor att få en bra skolutveckling.
          </note>
          <note>
            Det demagogiska i Sten Tolgfors sätt att resonera är att han
            väljer att inte beskriva verkligheten. Han väljer att inte föra
            fram en balanserad verklighetssyn utan väljer att försöka få människor
            att tro att skolan inte finns, att verksamheten inte finns, att
            barnen inte finns där.
          </note>
          <note>
            Bakom detta ligger naturligtvis det som han har skrivit i sitt
            brev till moderata partikamrater. Det är just möjligheterna att
            vinna partisympatier som gör frågan så viktig för Moderaterna,
            inte barnens situation i första hand. Det tycker jag är en tråkig
            utveckling av en väldigt viktig fråga som jag känner ett stort
            engagemang i.
          </note>
          <note>
            Jag ser att vi kommer att få möjlighet till en mycket fin utveckling
            av Ekeskolan med de två benen som är så viktiga och med fokus
            på barnens bästa.
          </note>
          <note>
            Det är det som är det centrala.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 2001/02:446 om lärobokens betydelse
          </note>
          <note>
            Anf. 81 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Yvonne Andersson har frågat vilka åtgärder jag ämnar
            vidta för att stärka lärobokens ställning i den svenska skolan.
          </note>
          <note>
            Med jämna mellanrum kommer frågan om elevernas tillgång till
            goda, aktuella och hela läroböcker upp i skoldebatten. För en
            förälder blir det ett mycket påtagligt exempel på brister i skolan
            om barnet kommer hem med en trasig, inaktuell och nedklottrad
            lärobok. Jag anser att det är en viktig princip att eleverna ska
            ha tillgång till aktuella läromedel av god kvalitet. Böcker, både
            skön- och facklitteratur i klassrummen och tillgång till ett välutrustat
            skolbibliotek, är oerhört viktiga ingredienser i strävan att väcka
            och vidmakthålla elevernas nyfikenhet och lust att lära.
          </note>
          <note>
            Val av läromedel och inköp av läromedel har länge varit ett kommunalt
            ansvar, även före den s.k.
          </note>
          <note>
            kommunaliseringen. Statsbidrag till läroboksinköp har inte förekommit
            på många år i Sverige. Staten har heller inget organ för granskning
            av innehållet i läroböcker, något som ibland förvånar besökare
            från utbildningsmyndigheter i andra länder.
          </note>
          <note>
            I Sverige har vi alltså gett läromedelsförlagen förtroendet att
            producera goda läromedel som följer målen och riktlinjerna i läroplaner
            och kursplaner.
          </note>
          <note>
            Kommunerna har ansvaret för att skolorna får tillräckliga resurser
            för att skolorna ska kunna köpa in de läromedel som behövs. Lärarna
            väljer läromedel och gör en pedagogisk bedömning av de läroböcker
            och andra läromedel som finns på marknaden.
          </note>
          <note>
            I grundskoleförordningen finns bestämmelser dels om tillgång
            till "läromedel som täcker väsentliga delar av ett ämne eller
            en ämnesgrupp och som är ämnade att ge fasthet och sammanhang
            i studierna", dels om att eleverna som gåva ska få "behålla sådana
            läromedel som de behöver av pedagogiska skäl eller som de i övrigt
            kan ha särskild nytta av att kunna gå tillbaka till". Dessa bestämmelser
            infördes i en tid när utbudet av t.ex. elektroniska medier och
            läromedel såg helt annorlunda ut. Enligt min mening spelar läroböckerna
            fortfarande en mycket viktig roll för att strukturera innehållet
            i undervisningen.
          </note>
          <note>
            Detaljreglering går inte ihop med mål- och resultatstyrning.
            Läromedel är medel för att nå målen och därför exempel på det
            som staten inte ska reglera. Det är bara i kommunen och i skolan
            som valet av läromedel kan göras. Kommunen bestämmer också hur
            resurser fördelas mellan olika typer av läromedel, t.ex. investeringar
            i IT-utrustning och IT-baserade läromedel och andra läromedel
            inom ramen för de resurser som finns.
          </note>
          <note>
            När jag nu fastslagit regeringens allmänna principiella inställning
            till ansvarsfördelning vill jag ändå understryka att jag anser
            att det är viktigt att eleverna ska ha tillgång till aktuella
            läromedel av god kvalitet.
          </note>
          <note>
            Många kommuner lider fortfarande av sviter av den ekonomiska
            krisen under 1990-talet. Regeringen har tillskjutit de s.k. personalförstärkningspengarna
            till kommuner som behöver öka tillgången på kompetenta lärare
            och annan pedagogisk personal i skolan.
          </note>
          <note>
            Detta tillskott måste enligt min mening påverka kommunernas och
            skolornas hela ekonomiska situation till det bättre.
          </note>
          <note>
            Decentraliseringen innebär inte att staten avhänder sig det övergripande
            ansvaret för kvaliteten i skolan. Om brist på läromedel är ett
            hinder för måluppfyllelse är det naturligtvis allvarligt och måste
            uppmärksammas. En sådan bedömning kan ske bl.a.
          </note>
          <note>
            inom ramen för Skolverkets tillsyn och i de s.k. utvecklingsdialoger
            som verket för med kommuner som har visat brister i måluppfyllelsen.
          </note>
          <note type="speaker">
            Anf. 82 YVONNE ANDERSSON (kd):
          </note>
          <note>
            Fru talman! Tack, ministern, för det utförliga svaret!
          </note>
          <note>
            Lärobokens betydelse har tonats ned under de senaste årens besparingar.
            Det är vi överens om, och det framkom också i ministerns svar.
            I debatten om skolans s.k. kris har denna tendens inte alls lyfts
            fram tillräckligt klart. Inte heller tycker jag att läromedlens
            betydelse har beaktats i tillräcklig utsträckning i
          </note>
          <note>
            Skolverkets utvärderingar och tillsyn.
          </note>
          <note>
            Jag har varit ute på rätt många skolor över landet, inte minst
            i Östergötland och Södermanland där jag under många år haft min
            profession i att resa runt, och jag har funnit att tillgången
            på läroböcker är väldigt olika över landet. Den skiftar även från
            en skola till en annan.
          </note>
          <note>
            Ibland tänker jag tillbaka på min egen skoltid, på när jag började
            i klass 7G i Parkskolan i Mönsterås och fick de nya läroböckerna
            i varje ämne. Jag har fortfarande kvar dem och har haft stor nytta
            av de flesta under åren som har gått. Jag tillhör dem som glömmer
            bort ibland och behöver repetera både nu och då. Att gå tillbaka
            till böckerna där jag själv har strukit under och förklarat i
            kanten har varit ett ovärderligt inslag i min utveckling.
          </note>
          <note>
            Läroboken som verktyg är en tillgång för de lärare som ska vikariera.
            Det är i dag ett stort problem att vi tyvärr inte har tillräckligt
            med behöriga lärare, och då kan en lärobok vara en väldigt bra
            kommmunikationskanal där den behöriga läraren kan tala om vad
            som behöver göras. Om vi kan visa hur långt eleverna har kommit
            har vi en chans att få en likvärdig skola.
          </note>
          <note>
            Läroboken ger också eleverna information om vilka kunskapsmål
            de ska uppnå. Därmed är den också ett pedagogiskt verktyg som
            hjälper eleverna att få en bild av strukturen, precis som det
            står i grundskoleförordningen.
          </note>
          <note>
            Jag menar att problemet i dag är att man egentligen inte har
            beaktat denna källa till alternativa skäl till varför har eleverna
            har problem att nå kunskapsmålen. Kan det vara så att vi inte
            har den här gemensamma basen att referera till? Kan det vara så
            att många lärare, oavsett om de är behöriga eller inte, har problem
            med att så att säga vara klassens egna läroboksförfattare? Det
            här är en fundering som jag har haft vid flera tillfällen.
          </note>
          <note>
            Jag har också funderat över föräldrarnas möjligheter att hjälpa
            barn som t.ex. har varit frånvarande vid några tillfällen. Hur
            klarar man det om man inte vet vilken kunskap eleverna skulle
            ha gått igenom i skolan?
          </note>
          <note>
            Därför skulle jag vilja upprepa min fråga till ministern. Hans
            positiva inställning till läromedlen och läroboken gläder mig,
            men kan vi hitta en väg att också uppmärksamma vad man kan åtgärda?
            Kanske det finns skäl som vi ännu inte har lyckats nå fram till.
          </note>
          <note>
            Anf. 83 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det verkar som om vi har en ganska likartad syn på
            läroboken i skolan. Jag skulle dessutom vilja vidga det till skönlitteraturens
            roll i skolan och för barnens utveckling. Jag tror att den spelar
            en väldigt stor roll.
          </note>
          <note>
            Jag kan också delvis dela Yvonne Anderssons uppfattning att man
            kanske inte tillräckligt har betonat bokens betydelsefulla roll
            i dessa tider av informationsteknik. Där öppnar sig naturligtvis
            nya möjligheter med redskap som kan användas på ett intressant
            sätt. Jag menar dock att både läroboken och den skönlitterära
            boken står sig mycket stark i den konkurrensen. Det är komplement
            som vi fått via ny teknik, inte någonting som kan ersätta bokens
            roll.
          </note>
          <note>
            I detta att bli en bildad människa ligger också att arbeta med
            boken som instrument.
          </note>
          <note>
            Jag ser gärna att vi fortsätter att titta på lärobokens roll
            och ser gärna att Skolverket funderar kring ytterligare studier
            på det området. Vi kan också se mycket goda och tydliga exempel
            på att man aktivt använder skönlitteraturen för att stimulera
            barnens utveckling med läsprojekt av olika slag. Jag har vid besök
            här i
          </note>
          <note>
            Stockholmsområdet sett väldigt fina exempel på hur också detta
            kan få eleverna att växa.
          </note>
          <note>
            Bokens betydelse behöver alltså lyftas fram. Det finns många
            nya vägar att gå via ny teknik, men de ersätter inte boken. Däremot
            ska vi naturligtvis inte gå så långt att vi börjar detaljreglera
            ett sådant här område. När vi nu arbetar på ett sätt där vi är
            tydliga med målsättningarna, där regeringens politik stärker kvalitetsutvärderingarna
            och det nya Skolverket har en mycket mer ambitiös kvalitetsgranskning
            och tillsyn ska vi inte vända och samtidigt börja detaljreglera
            skolans vardag. Det tror jag inte är någon bra lösning. Att däremot
            lyfta fram bokens roll tror jag är jätteviktigt för en bra utveckling
            i skolan.
          </note>
          <note type="speaker">
            Anf. 84 YVONNE ANDERSSON (kd):
          </note>
          <note>
            Fru talman! Jag tror att vi är rätt eniga om de behov som finns.
            Skönlitteraturen tror jag också är väldigt viktig. Men det handlar
            just om strukturen på kunskapen och att elever, lärare, föräldrar
            och andra som är inblandade i skolans vardag får ett slags känsla
            och kännedom om vilka mål eleven ska nå.
          </note>
          <note>
            Dessa är ju inte alltid särskilt tydliga, och alla har inte samma
            tolkning av dem.
          </note>
          <note>
            Jag har en bok bredvid mig här, en doktorsavhandling av Ann-Christine
            Juhlin Svensson vid
          </note>
          <note>
            Stockholms universitet. År 2000 lade hon fram Nya redskap för
            lärande. Detta gäller gymnasieskolan, men jag är övertygad om
            att det också går att föra ned på grundskolan: Lärarna ville ha
            en lärobok, helt enkelt en gemensam text att utgå från och sedan
            bygga vidare på. Egentligen gäller det kanske inte bara texten
            i sig utan dessutom den gemensamma basen till struktur för kunnandet.
          </note>
          <note>
            Vi fick också till utskottet häromdagen Riksdagens revisorers
            rapport om lärares tidsanvändning.
          </note>
          <note>
            Den föranleder också funderingar på hur lärare kan använda sin
            tid ännu tydligare. Jag tror inte heller på detaljreglering, men
            jag tror på att uppmärksamma att man kanske kan hitta nya vägar.
            Jag tar detta som ett slags löfte från ministern att han ändå
            vill se upp med även den här delen. Kanske läroboken har betydelse
            för att vi ska nå längre med kvaliteten i skolan.
          </note>
          <note>
            Jag har en liten fråga. Vi vet ju att Skolverket har rätt mycket
            forskningsresurser. Ändå visar en redovisning, som den avhandling
            jag nämnde, att det finns väldigt lite forskning om lärobokens
            betydelse av senare årgång. Jag tror att den senaste gjordes i
            mitten av 70-talet. Alltså är det runda 25 år sedan vi gjorde
            en ordentlig utredning av vilken betydelse läroboken har haft.
            Då kom man fram till att den kunde vara styrande, och man var
            orolig för att den var alltför mycket styrande. Men kanske de
            här 20 årens pedagogiska utveckling och vilja att använda läroboken,
            inte som styrning utan som en kraftfull resurs för att få struktur
            och stöd på rätt sätt kan vara bra. Kanske ministern då kunde
            initiera till Skolverket att detta vore ett forskningsområde att
            gå vidare med. Om jag får fråga om en sådan sak gör jag det, fru
            talman.
          </note>
          <note>
            Anf. 85 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Låt mig vara väldigt öppen under interpellationsdiskussionen.
            Jag är inte alls främmande för det. Vi kan väl fortsätta resonera
            om ett sådant initiativ. Jag är inte säker på att detaljstyrning
            av forskningsprojekt är den bästa vägen, men vi kan fortsätta
            resonera om detta. Kanske är tiden mogen att göra ytterligare
            en sådan översyn och stimulera framför allt kunskapsinhämtning
            på det här området. Men då ska det också vara läromedel i bred
            mening för att det ska bli ett bra forskningsområde.
          </note>
          <note>
            Jag hoppas nu när vi satsar så mycket pengar på lärande som forskningsfält
            - vi bygger i princip upp ett nytt ämnesråd, Vetenskapsrådet,
            med mycket goda resurser till forskning kring lärande - att man
            väljer den här typen av inriktning. Det skulle vara oerhört angeläget
            för oss att få mer kunskap. Jag tittar gärna också på den avhandling
            som Yvonne Andersson själv pekade på som en väg att skaffa ytterligare
            insikter. Min utgångspunkt är precis den som Yvonne
          </note>
          <note>
            Andersson har, lärobokens betydelse.
          </note>
          <note>
            Kopplad till detta tror jag också en annan viktig insikt är.
            Vi måste komma ifrån den diskussion som ibland pekar på kunskap
            som en färskvara. Det sägs så i diskussionerna. Därmed blir boken
            lätt gammaldags och försvinner. Det är klart att står det väldiga
            aktualiteter i boken blir den snabbt gammal. Men läroboken ska
            ju vara någonting mer än så. Färskvara är inte det som vi i första
            hand är intresserade av utan det är den bildande process som sker
            av att ha boken som ett verktyg för barnen. Även det här är viktiga
            aspekter när vi talar om bokens roll. Bara för att saker och ting
            ser ut att gå fort innebär det inte att böckernas betydelse minskar.
            Tvärtom.
          </note>
          <note>
            Jag fortsätter gärna de här resonemangen och ser vart de kan
            leda.
          </note>
          <note type="speaker">
            Anf. 86 YVONNE ANDERSSON (kd):
          </note>
          <note>
            Fru talman! Jag är väldigt glad för löftet om ett fortsatt resonemang.
            Jag tror att vi kan hitta vägar.
          </note>
          <note>
            Det vi är överens om, oavsett vilket parti vi tillhör, är faktiskt
            att vi ska få en riktigt bra skola, att vi ska jobba vidare med
            skolan, att den ska gå framåt. Då måste vi hitta alla de positiva
            delar vi kan hitta. Det är min övertygelse.
          </note>
          <note>
            Jag tittade lite grann på de här resurserna. Det visade sig att
            den utbildningsvetenskapliga kommittén inom Vetenskapsrådet bara
            hade 20 miljoner till sitt förfogande, medan Skolverket hade 30
            miljoner för att just initiera forskning om det här området. Såvitt
            jag förstår finns det ingen kommitté som beslutar utan det är
            kanske ministern själv som ger direktiv om området till Skolverket.
            Det är min vilda gissning. Då kunde det här området få komma in
            lite brett så att vi kanske kan hitta någonting.
          </note>
          <note>
            Ska skolan bli riktigt bra för våra elever tror jag att det måste
            vara glada, tillfredsställda och harmoniska människor som jobbar
            där, människor som känner att de har grepp över sin arbetssituation.
            Eleverna måste känna att de har ett slags grepp över vad de ska
            lära sig och inte lära sig, och föräldrarna måste känna att de
            kan stötta elever som har varit sjuka och frånvarande lite. För
            att man ska känna det här stödet tror jag att den här grundläggande
            strukturen bör finnas någonstans. Alla kanske inte kan ha tid
            att lägga ned det arbete som krävs för att göra ett läromedel.
            Då är det bra om det finns läromedelsförfattare. Åtminstone tidigare
            har det funnits granskning av läromedel från Skolverkets sida
            så att man har en slags koll. Det är inte vad som helst som ges
            ut från våra läromedelsförlag heller.
          </note>
          <note>
            Jag tycker att det här bådar gott. Jag är jätteglad för att vi
            tar tag i det här området och gör någonting.
          </note>
          <note>
            Sedan får vi se vad det kan mynna ut i. Men jag tror att det
            här vore en bra grej för att kanske hitta en bättre skola.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 2001/02:447 om naprapatutbildningen
          </note>
          <note>
            Anf. 87 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Yvonne Andersson har frågat mig vilka åtgärder jag
            kommer att vidta för att påskynda behandlingen av Naprapathögskolans
            ansökan om examensrätt.
          </note>
          <note>
            Som jag påpekade när jag svarade på en interpellation från Yvonne
            Andersson så sent som den 29
          </note>
          <note>
            januari i år har Naprapathögskolans situation diskuterats vid
            ett flertal tillfällen i kammaren. Jag har tidigare lämnat ett
            utförligt svar, och min inställning i frågan har inte förändrats
            sedan dess.
          </note>
          <note>
            Naprapaterna omfattas sedan 1994 av legitimationsbestämmelser
            mot bakgrund av att de fyller en viktig funktion i hälso- och
            sjukvården. Detta var också ett viktigt skäl till att regeringen
            i januari 2001
          </note>
          <note>
            beslutade att den fyraåriga naprapatutbildningen vid
          </note>
          <note>
            Skandinaviska Naprapathögskolan AB skall ge rätt till studiemedel.
            Utbildningen ställdes också under statlig tillsyn, vilken utövas
            av Högskoleverket.
          </note>
          <note>
            Jag vill förtydliga att en utbildning som ställs under statlig
            tillsyn utövad av Högskoleverket, inte genom ett sådant beslut
            jämställs med högskoleutbildning. En sådan utbildning omfattas
            heller inte av
          </note>
          <note>
            Högskoleverkets kvalitetsutvärdering.
          </note>
          <note>
            I samband med detta beslut fick Högskoleverket i uppdrag att
            i samverkan med Socialstyrelsen följa upp utbildningarna till
            naprapat och kiropraktor och deras förhållande till utbildningsväsendet
            i övrigt och till yrkesverksamhet på hälso- och sjukvårdens område.
            En uppföljningsrapport ska lämnas till Regeringskansliet senast
            den 15 december 2004.
          </note>
          <note>
            Skandinaviska Naprapathögskolan AB har tidigare ansökt om tillstånd
            att utfärda naprapatexamen på högskolenivå i enlighet med lagen
            (1993:792) om tillstånd att utfärda vissa examina. Detta skedde
            1993, och dåvarande Kanslersämbetet, som på anmodan av regeringen
            yttrade sig över ansökan, gjorde bedömningen att huvudämnet inte
            vilade på vetenskaplig grund och att utbildningen därmed saknade
            nära samband med forskning. Kanslersämbetet ansåg också att det
            fanns vissa brister som innebar att den inte kunde anses vara
            likvärdig med närmast jämförbara utbildningar i den statliga högskolan
            och att den därmed inte kunde betraktas som högskoleutbildning.
          </note>
          <note>
            Tre år senare fick Högskoleverket regeringens uppdrag att undersöka
            om utbildningarna till kiropraktor och naprapat kunde inordnas
            i den statliga högskolan. Högskoleverket bedömde att utbildningarna
            inte vilade på vetenskaplig grund och därför inte kunde bedrivas
            inom den statliga högskolan. Däremot ställdes utbildningarna då
            under statlig tillsyn intill utgången av 2001.
          </note>
          <note>
            Yvonne Andersson anför i sin interpellation att
          </note>
          <note>
            Skandinaviska Naprapathögskolan AB har ett nära samarbete med
            Karolinska Institutet och har förändrat utbildningen på olika
            sätt för att uppfylla regeringens krav. Det finns för närvarande
            ingen ansökan om examenstillstånd från Skandinaviska Naprapathögskolan
            AB. Regeringen har alltså inget aktuellt underlag att ta ställning
            till.
          </note>
          <note>
            Jag vill i sammanhanget nämna att regeringen den
          </note>
          <note>
            25 april 2002 beslutade om avslag på en ansökan om examenstillstånd
            för kiropraktorexamen från Skandinaviska Kiropraktorhögskolan.
            Skälet till regeringens beslut var att regeringen inte har meddelat
            föreskrifter om kiropraktorexamen. I samband med beslutet erinrade
            också regeringen om det tidigare beslutet om att uppdra åt Högskoleverket
            att i samverkan med Socialstyrelsen följa upp den utbildning som
            ansökan avser.
          </note>
          <note>
            Regeringen har inte heller meddelat föreskrifter om naprapatexamen.
            Det finns enligt min uppfattning i övrigt skäl att avvakta Högskoleverkets
            och Socialstyrelsens rapport avseende såväl kiropraktor- som naprapatutbildningen.
          </note>
          <note type="speaker">
            Anf. 88 YVONNE ANDERSSON (kd):
          </note>
          <note>
            Fru talman! Återigen får jag tacka för ett utförligt svar.
          </note>
          <note>
            Det är rätt, sedan 1994 har naprapaterna varit en legitimerad
            profession i samhället. Det finns ungefär
          </note>
          <note>
            650-700 naprapater i landet i dag, och de har ungefär
          </note>
          <note>
            350 000 patienter. Det innebär ungefär 1 ½ miljon behandlingar,
            enligt deras egna beräkningar.
          </note>
          <note>
            Det är ingen tvekan om att det föreligger ett stort behov av
            naprapater i samhället och att deras verksamhet är omfattande.
          </note>
          <note>
            Naprapathögskolan startade 1970, och den är viktig för att professionen
            ska kunna rekrytera ny personal och upprätthålla sin status och
            kvalitet bl.a. genom kompetensutveckling av redan befintliga yrkesutövare.
            Nu har Högskoleverket fått i uppdrag att utöva tillsyn över utbildningen.
            Det är jättebra!
          </note>
          <note>
            Efter en rad påtryckningar fick också Naprapathögskolans studerande
            förra året rätt till studiemedel.
          </note>
          <note>
            Det är vi också glada för. Det är en framgång, men fortfarande
            finns inte möjlighet att utfärda examen.
          </note>
          <note>
            Regeringen nekade i början av 1990-talet rätt att utfärda examen
            på grund av de skäl som ministern har lagt fram, bl.a. brist på
            vetenskaplighet. Mina erfarenheter under denna tid är att man
            har utvecklat sitt samarbete med Karolinska Institutet så mycket
            att det torde uppfylla regeringens krav. Regeringen har inte gjort
            någon omprövning.
          </note>
          <note>
            Nu måste jag säga att mina tidigare intryck har varit missvisande
            för mig, nämligen att det fanns en ansökan på gång som inte hade
            hanterats. Den finns inte enligt ministerns svar, och det har
            jag ingen anledning att tvivla på.
          </note>
          <note>
            Det finns dock en komplexitet i detta. Det ena är att det är
            fråga om en legitimerad profession i samhället. Med de utgångspunkterna
            är det viktigt med examensrätt. Vad säger examensrätten? Jo, professionen
            utvecklas enligt de normer vi har i samhället om vetenskaplighet
            eller beprövad erfarenhet som grund.
          </note>
          <note>
            Men, nu har man inte detta. Det leder till att jag kommer till
            en annan fråga som jag vet att ministern inte älskar, nämligen
            att eleverna får betala rätt höga terminsavgifter för sin utbildning.
            Därmed blir ministerns beslut om att inte ta upp denna fråga på
            allvar och ge examensrätt för denna yrkesutbildning i realiteten
            den att alla de som ska utbildas till denna profession måste betala
            upp till 70 000 kr per år i terminsavgifter. Det upplever dessa
            studenter som orättvist. De kanske inte känner till allt runtomkring.
          </note>
          <note>
            Hur reagerar utbildningsministern på detta? Vad kan man hitta
            för lösningar på detta? Varken utbildningsministern eller jag
            vill ha avgifter för svenska studenter - eller hur?
          </note>
          <note>
            Anf. 89 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är en viktig yrkesgrupp. Det är väldigt många
            människor som får hjälp via yrkesgruppen.
          </note>
          <note>
            Jag känner också en stolthet över att ha bidragit väsentligt,
            via regeringsbeslut, till studenternas välfärd genom att de fr.o.m.
            förra året har rätt till studiemedel. Det är en dramatisk förändring
            i villkoren.
          </note>
          <note>
            I den rätten finns också möjlighet att låna till avgiften. Före
            detta beslut fick de själva klara sitt uppehälle och sina kostnader
            via privata lån och utan några bidrag alls. Det är en mycket dramatisk
            förbättring av studenternas välfärd som har skett under denna
            mandatperiod.
          </note>
          <note>
            Är detta en högskoleutbildning eller inte? Det är en fråga som
            ligger bortom frågan om det är en viktig yrkesgrupp eller inte.
            Då kommer vi till frågan om huvudämnet i dessa utbildningar vilar
            på vetenskaplig grund. Det är inte en fråga som jag bedömer lämplig
            för riksdag och regering att besluta om. Det måste utvärderas
            av vetenskapsmän och vetenskapskvinnor.
          </note>
          <note>
            Det är en process vi nu går igenom och har gjort ett par gånger
            under 90-talet. Det finns nu en utredning där Högskoleverket och
            Socialstyrelsen arbetar tillsammans. Det blir ett väldigt viktigt
            beslutsunderlag för regering och riksdag i nästa skede. Så måste
            det vara. Jag är själv inte människa att bedöma vad som vilar
            på vetenskaplig grund eller inte i just detta specifika sammanhang.
            Det är bra att man samverkar med Karolinska Institutet, men det
            sker framför allt i de ämnen som vi av tradition har vilande på
            vetenskaplig grund. De är också viktiga för den här yrkesgruppens
            utveckling.
          </note>
          <note>
            Men när det gäller själva kärnan i utbildningen återstår fortfarande
            frågetecknet. Det är den processen som vi måste ha en vetenskaplig
            bedömning av.
          </note>
          <note>
            Hur det slutar får vi återkomma till när vi har den rapport som
            Högskoleverket och Socialstyrelsen arbetar med. Det är en viktig
            yrkesgrupp. Det har varit dramatiska förbättringar under mandatperioden,
            från mycket svåra ekonomiska förhållanden till studiemedel precis
            på samma villkor som alla andra studenter och dessutom möjlighet
            att låna extra för kostnaden för utbildningen. Visst händer saker
            på området. Men för frågan om utbildningen vilar på vetenskaplig
            grund eller inte måste vi ha tillförlitliga underlag. Det måste
            vetenskapen själv bedöma.
          </note>
          <note type="speaker">
            Anf. 90 YVONNE ANDERSSON (kd):
          </note>
          <note>
            Fru talman! Det finns ett annat problem, nämligen att i högskoleförordningen
            talas om att vila på vetenskaplig grund och överensstämmelse med
            beprövad erfarenhet. Den här mixen är inte omedelbart enkel.
          </note>
          <note>
            Vi hamnar i att de utbildningar som vilar ensidigt på vetenskaplig
            grund klarar sig igenom nålsögat att räknas som högskoleutbildningar,
            men de utbildningar som har sin huvuddel i den beprövade erfarenheten
            klarar sig inte genom nålsögat att räknas som högskoleutbildningar.
            Det är, herr utbildningsminister, en fråga för riksdagens ledamöter
            att veta vad det är för lag vi har, dvs. om vi ska ha en mix av
            överensstämmelse med beprövad erfarenhet och vila på vetenskaplig
            grund. Frågan är hur stor del av båda.
          </note>
          <note>
            Jag kan finna ett antal utbildningar som relativt ensidigt vilar
            på vetenskaplig grund. De är högskoleutbildningar. Den här utbildningen
            överensstämmer till huvuddelen med beprövad erfarenhet. Vad är
            det för kriterier som gör att vi inte kan säga att naprapater
            är högskoleutbildade? Om jag efter bidrag från allmänna försäkringskassan
            går till en naprapat vill jag ha trygg visshet om att denna legitimerade
            naprapat också har en utbildning med examen i Sverige.
          </note>
          <note>
            Här finns det ett problem i skevheten. I den tradition vi har
            i vårt land följer yrkeskompetens, professionalitet och legitimitet
            i samhället med en examen från högskola. Vi fixar inte denna skevhet.
            Jag skulle önska att den åtgärdades.
          </note>
          <note>
            Anf. 91 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Examen får studenterna i alla bemärkelser. Alla utbildningar
            i vårt land är inte högskoleutbildningar. Så icke heller denna
            utbildning. Men det behöver inte innebära att utbildningen i sig
            är dålig.
          </note>
          <note>
            Den kan vara av mycket god kvalitet. Men alla utbildningar är
            inte högskoleutbildningar. Avgörande vägskälet är om utbildningen
            vilar på vetenskaplig grund och - precis som Yvonne Andersson
            säger -
          </note>
          <note>
            beprövad erfarenhet. Det är precis detta som myndigheterna är
            till för att utvärdera. Det är precis detta som vi har gått igenom
            ett par gånger under 90-talet.
          </note>
          <note>
            Vid dessa utvärderingar har man kommit fram till att utbildningen
            inte vilar på denna grund. Nu är vi inne i den processen igen.
            Jag menar att vi måste vänta på att få den nya bedömningen innan
            vi kan ta något steg här att tillerkänna rätt till högskoleexamen.
          </note>
          <note>
            Den processen måste få ha sin gång. Det kommer att kräva granskningar
            av vetenskapsmän och professionella för att se om det går att
            göra den bedömningen.
          </note>
          <note type="speaker">
            Anf. 92 YVONNE ANDERSSON (kd):
          </note>
          <note>
            Fru talman! Jag är glad för att ministern talar om denna utredning.
            Kan jag då få skicka med frågan om studenternas ekonomiska situation.
            De studenter som går på denna utbildning kan inte förstå varför
            deras kompisar som vill bli kurator, studievägledare eller sjuksköterska
            ska få studiemedel men inte behöva betala för sin utbildning.
            De studerande på Naprapathögskolan i dag tycker att det är en
            knepig fråga, dvs.
          </note>
          <note>
            varför ska de betala de stora summorna för utbildningen när andra
            studenter i vårt land inte behöver betala? Vad har staten för
            ansvar för en yrkesgrupp som har sin legitimitet och starka plats
            i samhället?
          </note>
          <note>
            Jag vill nu skicka med frågan om den ekonomiska situationen.
            Vi vill ju inte att svenska studenter ska behöva betala för sin
            utbildning.
          </note>
          <note>
            Anf. 93 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag har ju träffat studentrepresentanter för de här
            utbildningarna tidigare, och gör det gärna även i fortsättningen
            - med glädje, eftersom våra diskussioner har lett till att deras
            studiesociala situation kraftigt har förändrats. De har tillerkänts
            rätten till studiemedel, med bidraget och med lånemöjligheterna.
            I stället för att helt och hållet bli mycket djupt skuldsatta
            via privat bank eller via släktingar och vänner har de fått tillgång
            till det generella studiestödssystem som alla landets studenter
            har. Det känner jag stolthet över. De har också mött det med stor
            glädje.
          </note>
          <note>
            När det sedan gäller bedömningen av om utbildningen nu är av
            högskoleklass är det, precis som jag har redovisat, en bedömning
            som måste göras av de professionella och av vetenskaparna. Det
            återkommer vi till om tiden är mogen att ta ett sådant beslut
            i takt med att de utvärderingarna blir klara.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 2001/02:448 om fakultetsmedel
          </note>
          <note>
            Anf. 94 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Yvonne Andersson har frågat mig vilka åtgärder jag
            avser att vidta för att se till att forskningsfinansiärernas medel
            i sin helhet går till forskning och inte till universitetens och
            högskolornas s.k. overheadkostnader.
          </note>
          <note>
            Forskningen vid Sveriges universitet och högskolor finansieras
            i dag dels genom direkta statsanslag, dels genom medel från forskningsråd,
            forskningsstiftelser och andra externa finansiärer. De externa
            finansiärerna gör viktiga insatser för svensk forskning.
          </note>
          <note>
            Samtidigt är det angeläget att den externfinansierade forskningen
            bär sina egna kostnader. I annat fall riskerar den externt finansierade
            forskningen att gröpa ur högskolornas direkta statsanslag, anslag
            som jag trodde att Yvonne Andersson annars värnade om.
          </note>
          <note>
            All forskning genererar direkta kostnader. Men framgångsrik forskning
            medför dessutom indirekta kostnader för exempelvis lämpliga lokaler,
            ändamålsenlig utrustning, bibliotek, administration och annan
            service som forskarna dagligen behöver, och det vore inte rimligt
            att lärosätena ensamma tvingades bära dessa kostnader med sina
            egna direkta anslag.
          </note>
          <note>
            För att inte en stor del av lärosätenas egna medel ska gå åt
            till att täcka de indirekta kostnaderna för de externa finansiärernas
            forskning, har riksdagen slagit fast att en lägsta nivå för påslag
            för indirekta kostnader bör vara 18 % av forskningsprojektens
            direkta kostnader exklusive lokalkostnader. De beräkningar som
            har gjorts tyder samtidigt på att de verkliga indirekta kostnaderna
            ligger på en ännu högre nivå. Riksdagen har vid behandlingen av
            frågan (UbU
          </note>
          <note>
            2000/01:6, rskr. 2000/01:98) också uttalat att de medel som anvisas
            direkt till lärosätena inte ska användas för att subventionera
            externfinansierad forskning, utan för verksamhet enligt universitetens
            och högskolornas egna beslut.
          </note>
          <note>
            Principen om full kostnadstäckning för den externfinansierade
            forskningsverksamheten har tillämpats sedan budgetåret 1994/95.
            Det är en viktig princip, därför att den värnar om lärosätenas
            inflytande över hur de egna statsanslagen används. Av det skälet
            är det inte aktuellt att låta de externa forskningsfinansiärerna
            undandra sig sitt ansvar för finansieringen av forskningens kringkostnader.
          </note>
          <note type="speaker">
            Anf. 95 YVONNE ANDERSSON (kd):
          </note>
          <note>
            Fru talman! De senaste årens fakultetsmedel har urholkats. Det
            vet vi. Det har kommit fram i nästan alla utredningar att basresurserna
            till institutionerna har försämrats. Vi är helt överens om att
            vi ska värna om de här resurserna väldigt mycket.
          </note>
          <note>
            Högskoleförordningen innebär att all högskoleutbildning ska vila
            på vetenskaplig grund och vara forskningsanknuten. Med den utbildningsersättning
            som ges i dag ger man inte tillräckligt till forskningsmiljön.
            Det är alla lärosäten överens om.
          </note>
          <note>
            För att forskning ska finnas och utvecklas måste institutionerna
            ta in det här procentuella beloppet från samtliga forskningsprojekt
            som förläggs på institutionen, dvs. det vi brukar kalla overheadkostnader.
            För närvarande blir den lokala delen, utöver 18 %, på institutionerna
            oftast upp mot 30-50 % av de totala projektmedlen. I realiteten
            får alltså forskningsfinansiärer betala en del av den utbildning
            som staten ska ansvara för.
          </note>
          <note>
            Här är min slutsats lite annorlunda än ministerns i hans svar,
            där han säger att de externa finansiärerna inte ska ligga de vanliga
            grundutbildningarna till last.
          </note>
          <note>
            Det säger inte jag, utan min slutsats är i stället att de externa
            naturligtvis ska betala de kostnader som de föranleder. Men de
            externa ska inte betala för det som staten behöver för att staten
            ska kunna stå för den utbildningskvalitet som föreskrivs i den
            förordning som riksdagen har fattat beslut om.
          </note>
          <note>
            Då kommer vi in på någonting som jag känner är särskilt svidande,
            och det är att när människor t.ex.
          </note>
          <note>
            ger ett bidrag till Cancerfonden för forskning går mellan en
            tredjedel och hälften till den statliga verksamheten och endast
            50-70 % av de skänkta pengarna går till själva forskningen. Av
            en tusenlapp i samband med en anhörigs begravning, som man ofta
            ger, går kanske 500 kr till den statliga delen.
          </note>
          <note>
            För en hel del av den här forskningen är det inga nya resurser
            som behövs i form av utrustning osv., utan det är biblioteksverksamhet
            och lokaler, som måste finnas för att grundutbildningen ska upprätthålla
            sin kvalitet.
          </note>
          <note>
            Det är de här delarna som jag funderar på rätt mycket. Det som
            har hänt är att de olika forskningsinstitutionerna nu bekymrar
            sig för hur de ska hitta nya vägar att komma ifrån dessa kostnader.
            Det gör även departementet i några av sina uppdrag när de lägger
            ut forskningsprojekt. När det väl händer att man sitter med pengarna
            och ska lägga ut forskningsprojekt på landets lärosäten är alla
            uppdragsgivare lika måna om sina egna pengar. De ska få så mycket
            som möjligt för sina pengar.
          </note>
          <note>
            Det är här det allvarliga börjar när det gäller det svenska forskningsväsendet.
            Det är när tiden går åt för att hitta kryphål för att komma ifrån
            statens kostnader och man inte längre känner att det är relevanta
            kostnader som tas ut. Detta önskar jag att ministern skulle svara
            på.
          </note>
          <note>
            Anf. 96 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det svarar jag gärna på. Jag hade en debatt häromveckan
            med Per Bill, Moderaterna, om just full kostnadstäckning, och
            vi var helt överens om grundprincipen. Jag trodde att jag också
            var överens med Yvonne Andersson om grundprincipen, dvs. att de
            som utifrån finansierar forskning in i högskolorna naturligtvis
            måste betala för alla kostnader. Vad händer annars?
          </note>
          <note>
            Riksdagen fattar beslut om att fördela skattebetalarnas pengar
            till högskolor för fri forskning. Nu talar vi bara om forskning,
            inte alls om utbildning. De pengarna fördelas till högskolorna
            via fakultetsanslag.
          </note>
          <note>
            Vår tanke, och riksdagens tanke, är att de pengarna ska komma
            forskarna till del, som ska kunna besluta om dem till fri forskning.
            Professorerna, docenterna och lektorerna ska tillsammans bestämma
            vilka forskningsprojekt pengarna ska användas till, hur man ska
            arbeta och hur man ska göra.
          </note>
          <note>
            Forskarlandskapet har förändrats rejält under den senaste tioårsperioden.
            Fakultetsanslagen finns där, och det har funnits möjligheter till
            ökningar tidvis och uppstramningar tidvis. De är fortfarande en
            mycket viktig del. Men det har kommit alltfler externa finansiärer.
            De flesta av dem är statliga, så det är staten som betalar nästan
            all forskning i högskolorna i Sverige. Det finns också en del
            privata. Det blir fler sådana, och högskolorna blir alltmer beroende
            av att också få pengar från externa finansiärer. Detta är i grunden
            ganska positivt, för det driver fram kvalitetsutveckling och förnyelse.
            Det är konkurrensen via t.ex. Vetenskapsrådet.
          </note>
          <note>
            Om alla dessa externa finansiärer bara betalar en del av kostnaderna
            för sina forskningsprojekt blir ju högskolan tvungen att ta av
            de pengar som riksdagen har beslutat ska gå till fri forskning
            för att betala kringkostnader för de externa finansiärerna. Det
            kan inte riksdagen acceptera. Det förstår jag fuller väl.
          </note>
          <note>
            När riksdagen nu ställer så goda medel till forskarnas förfogande
            ska de ju gå till det som var tänkt och inte till något annat.
          </note>
          <note>
            Då hamnar nästan alla partier i riksdagen på slutprincipen att
            det självfallet måste vara full kostnadstäckning. Hur gör man
            då detta? Ja, regeringen gav
          </note>
          <note>
            Riksrevisionsverket i uppdrag att titta på modeller för att beräkna
            vad det kostar, så att det blir rättvist och så att man inte blir
            tvungen att fylla hål med fria forskningsmedel och därmed tränger
            undan fri forskning. De modeller som Riksrevisionsverket kom fram
            till visade sig vara väldigt komplicerade beräkningsmodeller.
            I stället valde riksdagen att säga att man skulle ge en schablon.
            Tidigare var den 13 %, och alla menade att det var på tok för
            lågt. Schablonen blev
          </note>
          <note>
            18 %. Enskilda beräkningar pekar på att det egentligen kan handla
            om 50 %. Vi ligger antagligen väldigt långt ifrån full kostnadstäckning.
            Men schablonen gör att alla ändå tar ut den kostnad som är rimlig.
          </note>
          <note>
            Det tycker jag är ett rimligt arbetssätt. Annars blir det ju
            så att riksdagen tror att man fattar beslut om medel till fri
            forskning, men i verkligheten används dessa medel till att fylla
            igen hålen efter externa finansiärer. Därmed undergräver vi det
            som är så viktigt för forskarnas självbestämmande, nämligen fakultetsmedlen.
            Då blir det naturligtvis en och annan obekväm diskussion. Men
            om man tror att detta är viktigt, och det gör riksdagens partier,
            måste man också vara beredd att ta de diskussionerna.
          </note>
          <note>
            Jag menar att detta är ett riktigt sätt att arbeta. Jag är säker
            på att riksdagen även fortsättningsvis stöder att principen om
            full kostnadstäckning ska gälla.
          </note>
          <note type="speaker">
            Anf. 97 YVONNE ANDERSSON (kd):
          </note>
          <note>
            Fru talman! Även vårt parti stöder principen om full kostnadstäckning.
            Men det finns en grundläggande del som ministern började med,
            och det är att vi ska sära på detta och ta grundutbildningen för
            sig och forskningen för sig. Det är den uppdelningen som inte
            är möjlig på våra lärosäten i dag.
          </note>
          <note>
            De basresurser som fakultetsmedlen ska stå för ska ju också komma
            grundutbildningen till del. Vi kan inte ha en grundutbildning
            som är forskningsanknuten om det inte finns någon forskningsmiljö
            eller forskning, och om det inte finns några forskare. Om grundutbildningen
            ska vara forskningsanknuten måste detta finnas. Där har vi en
            bas, och vi vill att staten ska se till att den basen finns överallt.
          </note>
          <note>
            Sedan kommer nästa del, och då handlar det om full kostnadstäckning
            av forskningspengarna. Detta går inte att hantera var för sig.
            Då skapar vi orättvisa.
          </note>
          <note>
            Det är problemet med alla portmonnäer för olika verksamhetsområden
            som vi ofta har.
          </note>
          <note>
            Om utbildningsministern hade garanterat tillräckligt med pengar
            kunde vi ha lagt en del åt sidan. Då hade vi förmodligen varit
            helt överens om full kostnadtäckning i dess egentliga betydelse.
            Men nu blir det väldigt knepigt. Eftersom det finns dåligt med
            pengar där, tas det över den vägen. Det är detta som händer. Man
            håller på med lösningar och diskuterar egna projektanställningar.
            Man lägger ut det på andra ställen än på de vanliga institutionerna.
            Också de stora forskningsfinansiärerna måste titta över om det
            finns en forskningsmiljö innan de lägger något projekt där.
          </note>
          <note>
            Det är detta vi behöver se över nu för att känna att vi får en
            bas så att vi med rätta kan tala om innebörden i full kostnadstäckning.
            Det gör vi om vi hanterar de här två delarna tillsammans.
          </note>
          <note>
            Jag har själv jobbat med de här frågorna, och jag känner att
            det är viktigt. Jag har själv varit med om detta i mitt tidigare
            liv innan jag kom in i riksdagen.
          </note>
          <note>
            Jag ville ta upp den här diskussionen innan mandatperiodens slut.
            Jag tror faktiskt inte att det behöver vara några ideologiska
            skillnader. Det handlar om att ta reda på hur behoven ser ut för
            att vi ska få det som vi behöver i grundutbildningen. Sedan får
            vi se vad vi har att spela med när vi talar om full kostnadstäckning.
          </note>
          <note>
            Sedan måste vi tänka på sådana fonder där människor har lagt
            beskattade pengar, t.ex. Cancerfonden.
          </note>
          <note>
            De blir väldigt upprörda när de inser att de kanske måste vara
            med och betala en del av biblioteken med dessa pengar. Det finns
            något som inte är rätt.
          </note>
          <note>
            Däremot har jag en helt annan inställning när ett företag lämnar
            ut uppdragsforskning till en institution. Där behöver man visst
            vara med och hjälpa till att betala och stå upp för ansvaret.
          </note>
          <note>
            Jag skulle önska att vi kunde ändra på inställningen till den
            gemensamma forskningen. Vi vill vara med och betala, för vi känner
            att det är relevant och rimligt. Det gäller att förvalta pengarna
            på bästa möjliga sätt. Men vi får aldrig hamna i en situation
            där människor försöker att komma undan. Det skapar en trist attityd.
            Det gynnar inte kreativiteten och forskningen heller för den delen.
          </note>
          <note>
            Anf. 98 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är en väldigt viktig fråga som handlar om forskningens
            frihet. Det sämsta som kunde hända vore ju om de fria resurser
            för forskningen som riksdagen fattar beslut om i praktiken inte
            är fria därför att de går till att betala andra finansiärers olika
            kostnader. Varför är det ett hot? Jo, för att den enda riktiga
            vännen av fri forskning på lång sikt är riksdagen. Det är bara
            riksdagen som ställer medel till förfogande på lång sikt för fritt
            sökande efter ny kunskap och som kan göra det med stor kraft.
            Jag ser gärna att vi fortsätter att öka de insatserna. Det skulle
            vara en mycket viktig åtgärd. Vi gör ju stora insatser under denna
            mandatperiod, men det är viktigt också i framtiden.
          </note>
          <note>
            Men om inte de medel som riksdagen sätter av till fri forskning
            går till forskarnas eget bestämmande har något gått snett. Därför
            blir frågan om full kostnadstäckning, som kan låta teknisk, en
            viktig ideologisk fråga. Det är en ideologi som omfamnar hela
            riksdagen och alla riksdagens partier och som måste utövas i praktiken.
            Då måste högskolan vara beredd att ta ut full kostnadstäckning
            i de enskilda forskningsprojekten, annars undergrävs forskningens
            frihet. Jag tycker att det är bra att det finns ett så starkt
            stöd från riksdagens alla partier för detta.
          </note>
          <note type="speaker">
            Anf. 99 YVONNE ANDERSSON (kd):
          </note>
          <note>
            Fru talman! Kristdemokraterna är i allra högsta grad vän med
            den fria forskningen. Vi tycker att den är viktig. Jag vill ändå
            ta chansen att korrigera ministern. Riksbankens Jubileumsfond
            ger mer till forskning inom humaniora och det samhällsvetenskapliga
            forskningsområdet än vad Sveriges riksdag ger av statliga medel
            i dag. Det finns andra som också månar om den fria forskningen.
            Men det är inte det den här diskussionen handlar om.
          </note>
          <note>
            De pengar som ska gå till basresurserna, forskningsmiljön och
            möjligheterna att bedriva fri forskning, ska staten ha ansvaret
            för. De ska ligga där och dra till sig den fria forskningen. Då
            ska man kunna känna att det är här som man kan bedriva den. Men
            om Cancerfonden lägger ett projekt på ett ställe och samtidigt
            ska betala för en biblioteksverksamhet som de inte alls använder
            blir det stötande. Meningen i mitt resonemang är att staten alltid
            ska stå för basala delar. Det är det som garanterar forskningsanknytningen
            för grundutbildningen och att det finns en forskningsmiljö. Sedan
            kommer naturligtvis varje projekt att ha full kostnadstäckning
            för sina kostnader och det som behövs utöver detta. Det är vad
            vi står för. Det handlar alltså om tillräckligt med fakultetsmedel
            på våra institutioner så att man uppehålla kvaliteten.
          </note>
          <note>
            Anf. 100 Utbildningsminister
          </note>
          <note type="speaker">
            THOMAS ÖSTROS (s):
          </note>
          <note>
            Fru talman! Jag har haft lite svårt att få ihop
          </note>
          <note>
            Yvonne Anderssons resonemang om att det är viktigt med fria forskningsmedel
            via fakultetsanslagen samtidigt som det inte ska märkas att man
            tar ut full kostnadstäckning. Men jag tror att den sista repliken
            fick mig att förstå detta. Det handlar om att man betalar för
            saker som man inte använder, t.ex. bibliotek. Det är klart att
            man inte ska betala för saker som inte betyder någonting för forskningen.
            Man betalar för det som man använder som kostar resurser. Universitetsbiblioteken
            är ett av de viktigaste verktygen för modern forskning. Det är
            klart att också en extern finansiär måste vara beredd att ta sin
            andel av kostnaden för att forskaren i de forskningsprojekt man
            finansierar faktiskt använder universitetsbiblioteket, annars
            återstår bara att använda riksdagens avsatta medel för fri forskning
            till att finansiera den verksamhet som måste serva andra finansiärer.
            Då återstår till slut ingen fri forskning. Det är detta som är
            själva huvudpoängen med full kostnadstäckning.
          </note>
          <note>
            Det är riktigt att Riksbankens Jubileumsfond finansierar forskning,
            men det är också statliga medel liksom Löntagarfondsstiftelsen.
            Det finns nästan bara statliga offentliga medel hos de externa
            finansiärerna.
          </note>
          <note>
            Det finns många externa finansiärer, men det är nästan bara statliga.
            Det finns en liten rännil av privata medel. Det är ofta en bild
            som målas upp att de externa skulle vara privata, men så är det
            inte. Det är riksdagen som kan stå för den långsiktiga finansieringen
            av fri forskningen, och det får inte hotas av att det ska gå åt
            till att serva andra finansiärer. Det är min enkla poäng.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 2001/02:462
          </note>
          <note>
            om invandrarflickors deltagande i skolundervisning:
          </note>
          <note>
            Anf. 101 Utbildningsminister
          </note>
          <note type="speaker">
            THOMAS ÖSTROS (s):
          </note>
          <note>
            Fru talman! Lars Hjertén har frågat mig vilka åtgärder jag avser
            att vidta för att säkerställa att invandrarkvinnor tillförsäkras
            den utbildning de har rätt till samt vilka åtgärder jag avser
            vidta för att säkerställa invandrarflickors delaktighet i idrottsundervisning
            och annan obligatorisk undervisning.
          </note>
          <note>
            Det är en grundläggande rättighet för alla invandrare att få
            tillgång till svenskundervisning som är anpassad till deras bakgrund,
            tidigare svenskkunskaper m.m. Detta är också en mycket viktig
            förutsättning för en framgångsrik integration i det svenska samhället.
            Kommunerna har en tydlig skyldighet att söka upp och motivera
            invandrare att delta i svenskundervisning. En rapport från Integrationsverket
            om kommunernas introduktionsverksamhet för nyanlända invandrare
            visar också att de allra flesta kommuner delar in deltagarna i
            svenska för invandrare i grupper efter deras utbildningsbakgrund
            eller kunskaper i svenska språket.
          </note>
          <note>
            I likhet med Lars Hjertén anser jag att det är en mycket angelägen
            uppgift att underlätta för och motivera invandrarkvinnor till
            att delta i svenskundervisning. De reformer regeringen nu genomför
            på förskolans område - rätt till förskoleplats för barn till föräldralediga
            och arbetslösa, maxtaxa, och allmän förskola - kan också komma
            att få sådana effekter.
          </note>
          <note>
            Regeringen har också beslutat att den verksamhet som bedrivs
            vid Nationellt centrum för sfi och svenska som andraspråk ska
            fortsätta. Centrumet har bl.a.
          </note>
          <note>
            till uppgift att samla, sammanställa och förmedla kunskaper och
            erfarenheter samt stödja och vara ett resurscentrum för nya former
            av kompetensutveckling. Inom ramen för sitt uppdrag arbetar centrumet
            med bl.a. stöd angående alfabetisering till lärare i sfi.
          </note>
          <note>
            De insatser som gjorts innebär dock inte att ytterligare åtgärder
            på området är obehövliga. Detta är ytterst en fråga om kvalitet
            i skolan, en kvalitet som gör det möjligt för alla elever att
            delta i undervisningen och nå skolans mål. I den skrivelse om
            utveckling av kvalitetsarbetet inom skolan som nyligen presenterats
            för riksdagen (rskr. 2001/02:188) har regeringen tagit initiativ
            till införandet av ett tydligare och starkare statligt ansvar
            för att följa upp att alla skolenheter och skolhuvudmän erbjuder
            en nationellt likvärdig utbildning av hög kvalitet. Regeringen
            avser också att tillsätta en utredning för att se över hur svenskundervisningen
            för invandrare ska kunna utvecklas. I regeringens skrivelse anges
            också att den nya myndigheten för skolutveckling bör ges ett omfattande
            uppdrag att verka för förbättrade utbildningsvillkor i områden
            präglade av ekonomisk och social segregation.
          </note>
          <note>
            Undervisningen i den svenska skolan är sedan ett antal år tillbaka
            icke-konfessionell. I kursplanen för ämnet religionskunskap i
            grundskolan anges att ett syfte med ämnet är att främja en öppen
            diskussion om frågor som rör tro och livsåskådning samt att skapa
            nyfikenhet och intresse för religion. Ett annat syfte är att öka
            elevernas etiska medvetenhet och därmed skapa en handlingsberedskap
            inför exempelvis demokrati-, jämställdhets- och fredsfrågor. Jag
            anser således att kursplanen ger ett bra stöd för undervisning
            utifrån de olika förutsättningar som t.ex. etnisk och religiös
            bakgrund kan medföra.
          </note>
          <note>
            Ämnet idrott och hälsa är ett ämne med ett brett innehåll. Ämnets
            övergripande syfte är att grundlägga en långsiktigt hälsofrämjande
            livsstil med betonande av vikten av fysisk aktivitet. I undervisningen
            ingår också att skapa förståelse för olika människors förutsättningar
            för och inställning till fysisk aktivitet samt olika kulturers
            inställning till och uttryck för rörelse.
          </note>
          <note>
            Fysisk aktivitet utgör en gemensam nämnare för en mängd olika
            kulturer, och utbildningen i idrott och hälsa är en möjlighet
            till att stärka gemenskapen mellan barn och ungdomar i ett mångkulturellt
            och internationellt samhälle.
          </note>
          <note>
            Målen för ämnet idrott och hälsa kan nås på en mängd olika sätt,
            och det är viktigt att alla elever ges möjlighet att delta utifrån
            sina förutsättningar och sin bakgrund. I Sverige har vi skolplikt
            i grundskolan, och det är kommunernas ansvar att se till att denna
            följs.
          </note>
          <note>
            Regeringen ser allvarligt på den minskande fysiska aktiviteten
            och den ökande ohälsan hos barn och unga. Som ett led i arbetet
            med att stimulera till ökad fysisk aktivitet hos barn och unga
            fick Statens skolverk i regleringsbrevet för 2002 i uppdrag att
            utvärdera och analysera undervisningen i ämnet idrott och hälsa.
            Skolverket ska utvärdera i vilken mån eleverna deltar i och fullföljer
            utbildningen samt analysera orsaker till bristande måluppfyllelse.
            Verket ska även analysera hur undervisningens uppläggning påverkar
            elevernas inställning till ämnet och förståelse för behovet av
            fysiska aktiviteter. Uppdraget ska redovisas i samband med årsredovisningen
            för 2002.
          </note>
          <note type="speaker">
            Anf. 102 LARS HJERTÉN (m):
          </note>
          <note>
            Fru talman! Det var sedan jag läst en rapport till
          </note>
          <note>
            FN:s CEDAW-kommitté med uppgifter från tio svenska frivilligorganisationer
            som jag skrev min interpellation till utbildningsministern. CEDAW
            står för Convention on Elimination of all forms of Discrimination
            against Women, vilket på svenska betyder ungefär konventionen
            om avskaffande av allt slags diskriminering av kvinnor.
          </note>
          <note>
            Regeringen avger vart fjärde år en rapport, och den senaste lades
            fram i juli förra året. I en kompletterande NGO-rapport skriver
            man att vi i Sverige saknar statistik över personer som inte kan
            läsa och skriva och att staten, alltså regeringen, såvitt man
            vet inte har någon strategi för alfabetisering. Jag vill fråga
            utbildningsministern om det stämmer. Har regeringen inga planer
            för hur vi ska avskaffa analfabetismen i Sverige? Analfabetism
            förekommer ju faktiskt fortfarande.
          </note>
          <note>
            Utbildningsministern säger visserligen i sitt svar att maxtaxan
            och rätt till förskoleplats m.m. för alla barn "kan också komma
            att få sådana effekter", dvs.
          </note>
          <note>
            att alla invandrarkvinnor i fortsättningen kommer att delta fullt
            ut i svenskundervisningen. Jag är inte helt säker på det.
          </note>
          <note>
            I NGO-rapporten skrivs att arbetslösheten är dubbelt så hög bland
            invandrarkvinnor som bland kvinnor födda i Sverige. Vidare framhålls
            att den marginalisering och diskriminering som invandrarkvinnor
            möter gör dem maktlösa ekonomiskt och politiskt och leder till
            både social och psykologisk missanpassning.
          </note>
          <note>
            Man betonar också vikten av att systematiskt utvärdera och rapportera
            om konsekvenserna av nya reformer och om framsteg och bakslag
            för olika kvinnogrupper, dvs. om läget blir sämre eller om det
            blir bättre.
          </note>
          <note>
            Det är då intressant att få veta om regeringen är intresserad
            av att följa olika reformer och resultaten av dem. Ger t.ex. rätten
            till en förskoleplats och maxtaxan fler invandrarkvinnor möjlighet
            att delta i svenskundervisning? Blir det så i praktiken? Utbildningsministern
            säger redan i dag att det kommer att bli så, men man kan nog inte
            vara helt säker på det.
          </note>
          <note>
            I rapporten kallas analfabetismen en dold skandal i Sverige.
            Det är kraftiga ord. Den kallas dold därför att vi inte känner
            till hur många som egentligen är analfabeter. Det är framför allt
            vuxen invandrarbefolkning som avses eftersom alla invandrarbarn
            ju går i skolan. Analfabetismen måste upp i ljuset, säger man.
            Först när man känner till den kan man göra något problemen.
          </note>
          <note>
            Sfi-undervisningen har många brister. Utbildningsministern hänvisar
            till Nationellt centrum för sfi och svenska som andra språk, och
            det är säkert bra, men vi måste ju utgå från de enskilda människorna,
            framför allt invandrare, och se till att de får en undervisning
            som passar varje person, varje individ. Det är nog få utbildningar
            som kräver så stor individuell hänsyn som just sfi.
          </note>
          <note>
            Utbildningsministern hänvisar till rapporter som säger att det
            här fungerar ganska bra i de flesta kommuner, men så är det inte
            i alla. Jag har träffat invandrade akademiker som har gått i samma
            sfi-kurs som analfabeter, och man kan inte ens med den bästa pedagogik
            i världen klara en sådan undervisning.
          </note>
          <note>
            Regeringen tänker tillsätta en utredning, och det är man duktig
            på, men jag tror inte att det behövs så mycket av utredande när
            det gäller hur svenskundervisningen för invandrare ska utvecklas.
            Jag tror att det i Sverige finns en pedagogik för hur man lär
            sig ett nytt språk, oavsett vilken bakgrund man har. Vi är faktiskt
            ganska duktiga på det i Sverige. Det är viktigare att man tillämpar
            den pedagogiken än att tillsätta en ny utredning för att studera
            bakgrunden till det hela. Vi har redan i dag ganska bra kunskaper
            på området.
          </note>
          <note>
            Anf. 103 Utbildningsminister
          </note>
          <note type="speaker">
            THOMAS ÖSTROS (s):
          </note>
          <note>
            Fru talman! Det är på en och samma gång så att
          </note>
          <note>
            Sverige är ett av världens allra främsta länder när det gäller
            att stimulera barns och ungdomars läs- och skrivförståelse - vi
            hamnar alltid i topp i de bedömningarna, vilket vi har anledning
            att känna stolthet över -, och att vårt land, precis som Lars
            Hjertén säger, tar emot medmänniskor som ibland inte har läs-
            och skrivkunnighet på sitt hemlands språk. Det är självklart en
            annan typ av utmaning. Det krävs ett mycket engagerat arbete,
            bl.a. naturligtvis med sfi i introduktionen och med hur sfi sedan
            fungerar, för att man som invandrare ska ha möjlighet att lära
            sig svenska. Men kommunerna har också ansvar för att arbeta med
            grundvux, den grundläggande skolutbildningen, i motivationsarbetet
            och i kvaliteten på undervisningen.
          </note>
          <note>
            Också här är vi på många sätt ambitiösa i förhållande till vår
            omvärld, men visst finns det saker som måste göras bättre. Det
            är en av orsakerna till att regeringen har bestämt sig för att
            förutsättningslöst se över hela sfi-undervisningen och även ifrågasätta
            om sfi i framtiden ska vara en egen skolform, för att få till
            stånd ett utvecklingsarbete inom svenska för invandrare och en
            högkvalitativ utbildning. Vi har några utmaningar där, bl.a. svårigheten
            att attrahera meriterade lärare inom det området, ofta på grund
            av konkurrenssituationen inom kommunen, och där behöver vi bli
            mycket duktigare.
          </note>
          <note>
            Jag delar också Lars Hjerténs uppfattning om att det är klart
            att man måste möta individen, personen, när man bedriver utbildningsverksamhet.
            Det är inte alls rimligt att man har grupper där man har väldigt
            olika förutsättningar bland vuxna invandrare för att lära sig
            svenska. Jag är också övertygad om att ibland är det för vissa
            individer, som har akademisk utbildning i botten, vilket är ganska
            många av de människor som kommer till Sverige, bättre att läsa
            in svenskan i högskolemiljö, som man redan har god kännedom om,
            än i den traditionella sfi-miljön. Det här behöver påskyndas,
            och här sker ett utvecklingsarbete, inte minst i storstadspolitiken,
            där arbetet med att kombinera praktik på arbetsplatsen och svenskundervisning
            och att möta människor med den bakgrund de har som individer och
            inte som grupp visar sig vara framgångsrikt. Bästa sättet att
            lära sig språk säger man ju ofta är om man också kommer ut tidigt
            i arbetslivet, och det tror jag är riktigt. Därför är integrationsarbetet
            intimt förknippat med svenska för invandrare. Samtidigt som vi
            nu ska se över sfi ser vi nu över hela introduktionsprogrammet
            för anländande flyktingar och invandrare under ledning av Mona
          </note>
          <note>
            Sahlin, och det är ett bra sätt att få det här att fungera väl
            ihop.
          </note>
          <note>
            Vi gör också nya insatser när det gäller att engagera och attrahera
            människor till utbildning under livets gång. Fr.o.m. nästa år
            har vi också ett särskilt studiestöd och en särskild satsning
            på grundvux och vuxenutbildning där kommunerna får ett större
            ansvar att inte bara erbjuda utbildningsplats utan också kunna
            ge studiestödet i samma veva. Det är det nya rekryteringsbidrag
            som införs den 1 januari. Det tror jag är ett bra arbetssätt när
            det gäller just att motivera grupper av människor som kan ha ett
            långt steg att gå för att komma in i utbildning: att kunna erbjuda
            både bra studieplats med hög kvalitet och samtidigt erbjuda studiemedel
            och studieersättning.
          </note>
          <note type="speaker">
            Anf. 104 LARS HJERTÉN (m):
          </note>
          <note>
            Fru talman! Utbildningsministern och jag är överens om det mesta
            här. Det är viktigt att man tar gemensamma tag i de här frågorna,
            för det behöver göras ganska mycket.
          </note>
          <note>
            Det här att kommunerna ska stå för insatserna, vilket utbildningsministern
            berörde allra sist: Det finns en risk i det, nämligen att kommunerna,
            när de står för studiebidragen, ser till sina egna verksamheter,
            komvux i första hand, och inte ger uppdrag till sådana som kanske
            är väl så bra på vuxenutbildning.
          </note>
          <note>
            Jag tänker på folkhögskolor och andra. Jag talade i går med en
            som sysslar med precis det här inom folkbildningens ram som var
            orolig för detta.
          </note>
          <note>
            Skolans roll, ja. Kursplanen är ett bra stöd för undervisningen
            utifrån de olika förutsättningar som finns med etniska och religiösa
            bakgrunder. Det håller jag med om. Idrott och hälsa tog jag upp
            i min interpellation, och statsrådet svarade ju också på den.
          </note>
          <note>
            I ett betänkande om integrationspolitik som diskuteras nu i riksdagen
            tar just utbildningsutskottet upp ett annat ämne, som inte är
            ett speciellt undervisningsämne, men som ändå är obligatoriskt,
            nämligen sexualundervisningen. Det är väldigt viktigt att alla
            elever deltar i den undervisningen i skolan. Vi har ju märkt vilka
            fördomar som finns i vissa grupper just i de här frågorna som
            kan skapa enorma problem, inte minst för unga flickor. Utbildningsutskottet
            skrev mycket klokt att när föräldrarna säger nej till att framför
            allt deras flickor får delta i den här undervisningen bör man
            ta kontakt med föräldrarna och tala med dem. Man ska inte tvinga
            på dem så att säga moderna tankar, men diskutera med dem varför
            de inte vill att deras barn ska delta i den här undervisningen
            och försöka komma fram till en gemensam samsyn i den här frågan.
          </note>
          <note>
            I ämnen där det finns olika värderingar - det är ju flera ämnen
            - är det viktigt att man är uppmärksam på det och har nära kontakt
            med hemmet och föräldrarna. Det finns annars en risk att eleven
            får en uppfattning i skolan och en annan i hemmet, och det är
            väldigt svårt för en ung pojke eller flicka att klara den skärselden:
            Vem har rätt och vem har fel? Den gemensamma värdegrunden som
            bygger på alla människors lika värde är viktig och att man samtidigt
            tar avstånd från översitteri och mobbning och att någon annan
            ska bestämma över mig.
          </note>
          <note>
            Samtidigt måste skolan, menar jag, bejaka elevernas och familjernas
            olika värderingar och åsikter.
          </note>
          <note>
            Skolan ska inte stöpa alla i en form. Självständiga individer
            är väldigt viktiga som grunden för ett demokratiskt samhälle.
          </note>
          <note>
            Förra året genomförde utbildningsutskottet en öppen hearing om
            ämnet idrott och hälsa. Det var då vi fick reda på hur allvarligt
            det är med t.ex. 18-åriga män, som ju undersöks genom att alla
            mönstrar. Deras kondition har blivit sämre och sämre, och övervikten
            blir allt större. Det var då vi fick reda på att de som har den
            allra sämsta konditionen är invandrarflickor. De mönstrar i och
            för sig inte, men det finns ganska bra rapporter om detta också.
            Det är klart att regeringen ser allvarligt på den minskade fysiska
            aktiviteten och den ökade ohälsan, som utbildningsministern säger.
            Fattas bara annat!
          </note>
          <note>
            Skolverket ska utvärdera och analysera undervisningen i ämnet
            idrott och hälsa. Jag tror inte att det behövs. Det finns ganska
            många rapporter som jag har tagit del av om detta som visar att
            det inte fungerar så bra i praktiken. Att tillsätta en utredning
            som ska se över det kan ju vara bra i och för sig, men det är
            inte säkert att det behövs. Bl.a. fick vi reda på vid den här
            hearingen att en hel del av den undervisning som sker i ämnet
            idrott och hälsa är teoretisk undervisning. Man rör sig alltså
            inte under de 40 eller 60
          </note>
          <note>
            minuterna. Då vet vi ändå att om man skulle delta fullt ut som
            10-åring eller 12-åring så räcker inte den fysiska aktivitet som
            man får i skolan. En ung person, och även en äldre, behöver mycket
            mera fysisk stimulans än så. Deltar man inte ens i skolans idrottsämne
            så kanske man inte gör någonting annat heller, och det är ju ganska
            illa. Det finns också en hel del rapporter som visar hur allvarligt
            det är om man inte får den här motionen i tidiga år. Det är nämligen
            för sent att bygga upp sin benstomme och muskulatur när man är
            äldre. Har man inte gjort det innan när man är
          </note>
          <note>
            13 år förlorar man väldigt mycket av fysisk stabilitet i sin
            kropp när man blir äldre.
          </note>
          <note>
            Anf. 105 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag måste säga att jag håller med om mycket av det
            som Lars Hjertén för fram, inte minst när det gäller skolans roll
            att ha en stark och livaktig kontakt med föräldrarna, även när
            den typ av konflikter som Lars Hjertén pekar på uppstår, och kanske
            särskilt när dessa konflikter uppstår, för att ta ett resonemang
            om vikten av de ämnen som ibland kan upplevas som känsliga.
          </note>
          <note>
            För att återgå till frågan om hur vi kan rekrytera vuxna invandrare
            till vidare studier tror jag att det ändå är viktigt att kommunerna
            har möjlighet både att erbjuda utbildningsplatser som är väl utformade
            så att de passar den enskilda individen och att man också har
            verktyget för att kunna erbjuda studiemedel via det nya rekryteringsbidraget.
            Det handlar ofta om att skapa en så gynnsam situation som möjligt
            för att man ska våga ta det där klivet: att ge sig in i utbildning.
            Då vet vi att de studiesociala frågorna betyder väldigt mycket
            i praktiken för att man ska få möjligheten att ta beslutet om
            att man ska börja studera. Det gäller inte minst grundvux. Då
            har kommunerna med de här instrumenten större möjlighet att jobba
            aktivt.
          </note>
          <note>
            Det är min bedömning.
          </note>
          <note>
            Jag vill också påpeka samma sak som Lars Hjertén; folkhögskolorna
            och folkbildningen får icke glömmas bort i det sammanhanget. Här
            har vi en folkbildningsstruktur som är mycket van vid att arbeta
            just med frågor om studiemotivation och att skapa miljöer som
            gör att det här trappsteget blir något lägre och att stimulera
            vidare utbildning. Jag ser mycket gärna, och ser det som kolossalt
            viktigt, att folkbildningen blir en väldigt central aktör. Kommunerna
            ska ju föra en dialog med fackliga organisationer och arbetsgivare,
            men också med den viktiga folkbildningen.
          </note>
          <note>
            Lars Hjertén tar upp frågan om idrott och hälsa, och det är också
            ett ämne och ett område som engagerar mig mycket. Jag ser det
            som ett stort problem, naturligtvis, att vi har fått en ökad övervikt
            bland barn och ungdomar. En enkel väg att gå i debatten skulle
            vara att öka antalet idrottstimmar. Samtidigt ser vi att idrottslektionerna
            inte i den utsträckningen attraherar de barn och ungdomar som
            är i störst behov av det.
          </note>
          <note>
            De som framför allt engagerar sig i idrottstimmarna är ju de
            barn och ungdomar som också är fysiskt aktiva i övrigt på sin
            fritid. Vi måste föra en diskussion om hur vi ska förändra idrottsämnet
            så att vi fångar upp de barn och ungdomar som redan med det timantal
            vi har i dag inte deltar fullt ut. Det är den viktiga delen i
            Skolverkets uppdrag: att se hur en sådan förändring ser ut för
            att komma vidare i att stimulera fysisk aktivitet bland barn och
            ungdom.
          </note>
          <note type="speaker">
            Anf. 106 LARS HJERTÉN (m):
          </note>
          <note>
            Fru talman! Det är en del som är mycket aktiva i ämnet idrott
            och hälsa, som utbildningsministern säger. Det är framför allt
            pojkar men också flickor som deltar i idrottsrörelsen på sin fritid
            i mycket stor utsträckning. De får väldigt bra kondition redan
            som
          </note>
          <note>
            10-12-åringar. Andra är inte alls med utan sitter bara stilla
            på sin fritid. De cyklar inte ens. De åker inte moped heller,
            för den delen. Jag har tyvärr sett exempel på en inaktivitet som
            inte fanns förut bland unga pojkar och flickor. Det är förstås
            allvarligt.
          </note>
          <note>
            Det är positivt att vi har en gemensam syn på folkbildningen
            i det här sammanhanget. Jag menar inte att deltagande i sfi-undervisning
            för invandrarkvinnor eller undervisning i religionskunskap och
            idrott och hälsa bara är en fråga om inlärning. Det är också en
            betydelsefull del i integrationen.
          </note>
          <note>
            Skolan kan bidra till segregering om man följer minsta motståndets
            lag och låter många vara lediga från de timmarna. Det är inte
            bra. Vi har redan en ganska stor segregering i boendet mellan
            stora, invandrartäta områden och andra områden. Inte minst av
            det skälet behöver skolan ge en bra undervisning som alla deltar
            i, i samverkan med familjerna. Det är sent att börja integreringen
            när en flicka är myndig.
          </note>
          <note>
            Jag har ganska stor erfarenhet av det från folkhögskolans värld.
            Om den flickan har sluppit undervisning i gymnastik under hela
            grundskolan är det svårt att motivera henne att delta i det när
            hon är 18 eller
          </note>
          <note>
            19 år. Följderna kan bli mycket allvarliga, om en vuxen person
            börjar frigöra sig från familjen först när man är myndig och inte
            haft något stöd från skolan tidigare.
          </note>
          <note>
            Jag menar också att vi som vill ha en generös invandringspolitik
            har ett särskilt stort ansvar för att motverka utanförskap och
            segregation och medverka till integrering. Då måste alla ta sitt
            ansvar - både skolan, vi politiker, föräldrar och allmänhet.
          </note>
          <note>
            Anf. 107 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag delar fullt ut Lars Hjerténs ståndpunkt. Det
            är viktigt för skolan att arbeta på ett sådant sätt att alla barn
            och ungdomar deltar i alla ämnen.
          </note>
          <note>
            Det är viktigt inte minst ur integrationsperspektiv. Jag tror
            också att det går att göra mycket mer. Skolan kan som en aktiv
            part tala med föräldrarna och vara aktiv i dialogen, så att man
            visar att detta är viktigt för barns och ungdomars utveckling.
            Detsamma gäller utvecklingen av sfi. Det handlar om ett aktivt
            utvecklingsarbete och att inse att det finns brister. Måluppfyllelsen
            är inte alls på den nivå som vi kan kräva. Vi måste se över strukturen
            för sfi för att erbjuda högkvalitativ utbildning i svenska för
            invandrare. Man måste vara beredd att titta på det förutsättningslöst
            och också ifrågasätta om det ska vara kvar som egen skolform eller
            om det kan organiseras bättre på något annat sätt. Man måste lita
            till att vi har bra utbildningsinstitutioner som i samverkan med
            det omgivande samhället kan bidra med en bra svenskutbildning.
          </note>
          <note>
            Överläggningen var härmed avslutad.
          </note>
          <note>
            18 § Svar på interpellation 2001/02:464 om The
          </note>
          <note>
            Baltic University Programme
          </note>
          <note>
            Anf. 108 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Marianne Andersson har frågat mig dels vilka åtgärder
            jag avser att vidta för att främja ett fortsatt universitetssamarbete
            inom ramen för Baltic
          </note>
          <note>
            University Programme, dels vilka åtgärder jag är beredd att vidta
            för att säkerställa genomförandet av svenska åtaganden inom ramen
            för Agenda 21, särskilt vad avser utbildningssektorn.
          </note>
          <note>
            Baltic University Programme spelar en betydelsefull roll i arbetet
            med att utveckla samarbetet i Östersjöregionen. Programmet, som
            omfattar 174 universitet eller motsvarande i fjorton länder och
            ca 7 000
          </note>
          <note>
            studenter per år, bidrar till att öka och sprida kunskaperna
            om miljöfrågor, hållbar utveckling och demokrati. Genom att knyta
            ihop studenter, lärare och forskare från länderna runt Östersjön
            skapar programmet också ett unikt nätverk som omfattar ett stort
            antal människor i Östersjöområdet.
          </note>
          <note>
            Under en dryg tioårsperiod har Östersjöregionen, bl.a. genom
            svenska insatser, utvecklats till en region i stark tillväxt där
            stora framsteg har gjorts på de flesta samhällsområden. Länderna
            har utifrån mycket olika politiska, ekonomiska och sociala förutsättningar
            successivt utvecklats till grannländer som samarbetar på ett alltmer
            jämbördigt plan. Det är en utveckling som också präglar utbildnings-
            och forskningssektorn och det finns inom denna sektor ett starkt
            intresse av att vidareutveckla samarbetet.
          </note>
          <note>
            Baltic University Programme inkom i december
          </note>
          <note>
            2001 med en skrivelse till Utrikesdepartementet med en begäran
            om ett långsiktigt stöd till dess sekretariat.
          </note>
          <note>
            Detta ärende har sedan överförts till Utbildningsdepartementet
            där det nu är föremål för behandling.
          </note>
          <note>
            Jag avser, som ett led i denna, att besöka Baltic
          </note>
          <note>
            University Programmes sekretariat i Uppsala om några dagar för
            att på plats skaffa mig ytterligare information och med företrädarna
            diskutera den framtida verksamheten.
          </note>
          <note>
            Sveriges åtaganden inom Agenda 21 är viktiga och har följts upp
            mycket ambitiöst ända sedan Riokonferensen 1992 då Agenda 21 beslutades.
            Det är omöjligt för mig att här räkna upp alla de verksamheter
            inom skolans, folkbildningens, vuxenutbildningens och den högre
            utbildningens ramar som har anknytning till Agenda 21. Det har
            exempelvis inom skolan och vuxenutbildningen skapats nya kursplaner
            med syfte att främja Riodeklarationens intentioner.
          </note>
          <note>
            Även högskolan har tagit lokala initiativ vilket resulterat i
            såväl enstaka kurser som helt nya utbildningar och program. Det
            har inrättats kunskapscentrum och miljövetenskapliga forskningscentrum,
            och kommuner, landsting, statliga myndigheter och näringslivet
            har i olika former samarbetat med Agenda 21 där utbildning varit
            ett viktigt inslag. Ett miljöledningssystem har sedan 1997 gradvis
            införts inom de flesta statliga utbildnings- och forskningsmyndigheter
            och det omfattar i dag 52 myndigheter under Utbildningsdepartementet.
          </note>
          <note>
            Sverige har också varit pådrivande på internationell nivå. Det
            gäller inom EU där miljö och hållbar utveckling var ett av det
            svenska ordförandeskapets prioriterade områden. Men det gäller
            även inom
          </note>
          <note>
            OECD och i förberedelserna inför Johannesburgstoppmötet nu i
            september, där Riodeklarationen ska följas upp och nya mål sättas
            upp för Agenda 21.
          </note>
          <note>
            Och det gäller inte minst i vårt grannlandssamarbete runt Östersjön
            där Baltic 21 sedan år 2000 har kompletterats med en åttonde sektor,
            nämligen utbildning.
          </note>
          <note>
            Baltic 21 är ett initiativ som tagits av statscheferna i de elva
            länder som sett Östersjön som sitt gemensamma ansvar och som syftar
            till att Agenda 21 ska genomföras i grannlandssamarbete inom åtta
            olika områden. Vid ett utbildningsministermöte på Haga slott i
            slutet på januari i år antogs mål, handlingsplan och uppföljningsprogram
            för den nya sektorn utbildning benämnd Baltic 21 Education.
          </note>
          <note>
            För att informera om regeringens arbete med hållbar utveckling,
            har årliga skrivelser benämnda Hållbara Sverige överlämnats till
            riksdagen. I den senaste skrivelsen som beskriver arbetet under
            2001 (Rskr
          </note>
          <note>
            2001/02:50), redogörs för 18 olika åtgärder på utbildningsområdet
            varav fyra avslutades under året. Under årens lopp har regeringen
            också lämnat rapporter till
          </note>
          <note>
            Förenta nationerna och inför Johannesburgskonferensen i september
            har Sverige, liksom alla andra länder, skrivit en nationell strategi
            för hållbar utveckling
          </note>
          <note>
            (rskr 2001/02:172).
          </note>
          <note>
            Sverige spelar en aktiv roll i arbetet med att skapa en hållbar
            utveckling och har inte minst understrukit utbildningens stora
            betydelse i detta arbete. Vi har i många sammanhang pekat på utbildningens
            och forskningens mycket viktiga roll för att överföra kunskap
            mellan generationer och mellan verksamhetsområden. Jag är övertygad
            om att de åtgärder som vi har vidtagit kommer att öka hållbarheten
            i det svenska och, i den mån vi kan påverka det, även det globala
            samhället. Givetvis kan vi inte slå oss till ro med det vi har
            gjort, utan målsättningen är att kontinuerligt föreslå fortsatta
            åtgärder som ska komplettera och förbättra de redan vidtagna.
          </note>
          <note type="speaker">
            Anf. 109 MARIANNE ANDERSSON (c):
          </note>
          <note>
            Fru talman! Tack så mycket för svaret på min interpellation.
            Mina frågor handlade om utbildningens roll för genomförandet av
            Agenda 21 och de svenska åtgärderna på det området. Jag har fått
            ett omfattande svar på dem, och jag tackar för det. Sedan handlade
            de om Baltic University Programme och nätverkssamarbete inom det
            område där vattnet rinner till
          </note>
          <note>
            Östersjön, det s,k. dräneringsområdet. Förutom kuststaterna deltar
            Vitryssland, Ukraina, Slovakien och
          </note>
          <note>
            Tjeckien i arbetet.
          </note>
          <note>
            Jag uppskattar att utbildningsministern nu när frågan om Baltic
            University Programme överförts till
          </note>
          <note>
            Utbildningsdepartementet från Utrikesdepartementet tänker besöka
            sekretariatet i Uppsala. Det är viktigt att skaffa sig kunskaper
            om detta viktiga initiativ som har stor del i utbildnings- och
            miljösamarbetet mellan länderna runt Östersjön.
          </note>
          <note>
            Vi var ett antal ledamöter som här i Riksdagshuset träffade några
            företrädare för nätverket för någon månad sedan. Vi deltog då
            också i en videokonferens med företrädare för universitet i Polen,
            Litauen och
          </note>
          <note>
            Ryssland. Det var korta inslag från dem men visade ändå på en
            hel del av den verksamhet som man har.
          </note>
          <note>
            Vi hade också möjlighet att ställa en del frågor till dem. Det
            var väldigt intressant och positivt.
          </note>
          <note>
            Nätverket startades 1991 på initiativ av Uppsala universitet
            för att stärka den nyckelroll som universiteten har för utvecklingen
            i Östersjöregionen. Sekretariatet i Uppsala samordnar verksamheten,
            och det finns nu 13 nationella centrum för kontakt, information
            och utveckling av programmet i respektive land.
          </note>
          <note>
            Sekretariatet i Uppsala och nätverket har hittills finansierats
            genom ett statligt anslag om 2 miljoner kronor och ett anslag
            om 900 000 kr från Uppsala universitet. Dessutom bidrar Nordiska
            ministerrådet och Svenska institutet med kortare anslag. De särskilda
            projekten finansieras bl.a. genom anslag från Sida,
          </note>
          <note>
            Svenska institutet, KK-stiftelsen och vissa EU-
          </note>
          <note>
            program.
          </note>
          <note>
            Den externa finansieringen behöver givetvis fortsätta att stärkas,
            precis som utbildningsministern säger. För att hålla samman och
            driva verksamheten, utveckla den och skaffa den externa finansiering
            som behövs krävs att det finns en bas. Det är därför angeläget
            att anslaget får finnas kvar. Det är också viktigt att det får
            finnas inom Utbildningsdepartementet, dit det kommer att flyttas.
            Flyttningen mellan departementen får inte innebära att programmet
            hamnar mellan stolarna. Det är anledningen till den skrivelse
            som lämnades i slutet av förra året och också till denna interpellation.
          </note>
          <note>
            Jag noterar att utbildningsministern i svaret visar sitt intresse
            genom det planerade besöket, liksom genom välvilliga skrivningar.
            Han ger dock inte några signaler om fortsatta anslag.
          </note>
          <note>
            Jag kan förstå att beloppet inte kan preciseras i dag, men det
            skulle vara värdefullt med en viljeinriktning om att stöd kommer
            att utgå. Detta är ett svenskt initiativ som passar väl in i vårt
            Östersjöengagemang, och också i vårt Agenda 21-arbete. Jag skulle
            vilja ha en kommentar till det.
          </note>
          <note>
            Anf. 110 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Som rutinerad riksdagsledamot vill
          </note>
          <note>
            Marianne Andersson naturligtvis att jag ska yppa vart ärendet
            är på väg. Men jag kan inte göra det innan vi är färdiga.
          </note>
          <note>
            Jag är mycket imponerad av det jag har sett av verksamheten,
            inte minst av professor Lars Rydéns sätt att leda ett nätverksarbete
            som involverar så många universitet och högskolor och så många
            länder i en för oss angelägen region.
          </note>
          <note>
            Jag hade också tillfälle att nosa på verksamheten i samband med
            att utbildningsministrar från länderna kring Östersjön träffades
            på Haga slott för att diskutera hur vi ska föra fram miljöfrågorna
            inom utbildningssystemen. I det sammanhanget besökte Lars
          </note>
          <note>
            Rydén oss. Hans insatser är ett fint exempel på konkret arbete,
            alltså inte bara fina målsättningar utan ett mycket konkret arbete
            som lett till att studenter från länderna kring Östersjön fått
            nya möjligheter att studera med miljöinriktning.
          </note>
          <note>
            Jag ska snart studera verksamheten lite närmare och kan därför
            inte nu säga hur beredningen kommer att sluta. Men jag kan säga
            så mycket att det är en imponerande verksamhet som sköts på ett
            imponerande sätt.
          </note>
          <note type="speaker">
            Anf. 111 MARIANNE ANDERSSON (c):
          </note>
          <note>
            Fru talman! Jag skulle kunna fortsätta och pressa utbildningsministern
            på besked, men projektet är ju känt och kommer att bli ännu mera
            känt för utbildningsministern. Jag förstår av de positiva orden
            att det finns en välvillig inställning. Därför ser jag det som
            ganska omöjligt för ministern att sedan säga att det inte blir
            några pengar.
          </note>
          <note>
            Även om utbildningsministern inte kan säga det läser jag mellan
            raderna att det här är någonting som
          </note>
          <note>
            Sverige måste fortsätta med. Det är det verkligen -
          </note>
          <note>
            jag vill poängtera det ytterligare en gång.
          </note>
          <note>
            Också i riksdagen finns ett stöd för projektet. I
          </note>
          <note>
            höstas väcktes en flerpartimotion om projektet och det har vid
            något tillfälle tidigare motionerats om det.
          </note>
          <note>
            Detta visar att flera partier står bakom projektet och tycker
            att det är mycket intressant för utvecklingen.
          </note>
          <note>
            Östersjön ska ju bli världens renaste hav. Jag hoppas att det
            kan bli det. Men det krävs nog ganska mycket miljösamarbete och
            utbildning innan vi kommer dithän. Det är naturligtvis nyckeln
            till en sådan utveckling.
          </note>
          <note>
            Jag vill gärna att utbildningsminister lämnar ytterligare någon
            kommentar till detta med energi och vatten och de övriga frågorna.
          </note>
          <note>
            Utbildningsminister nämnde också Johannesburg och Agenda 21.
            Jag skulle också vilja ha en kommentar till det. Miljön är viktig,
            men Johannesburgstoppmötet kommer också att handla om någon slags
            helhetssyn på hållbar utveckling, vilket är så mycket mera än
            bara miljöfrågor. Då handlar det om demokrati, utbildning, hälsa,
            hiv/aids osv.
          </note>
          <note>
            Vi har i riksdagen diskuterat frågan med olika ministrar och
            det vore intressant att också höra utbildningsministerns syn på
            vad vi kommer att kunna uppnå i Johannesburg.
          </note>
          <note>
            Anf. 112 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det som jag tycker är så spännande och intressant
            med begreppet och arbetssättet hållbar utveckling är just att
            det involverar hela samhället.
          </note>
          <note>
            Utbildning och forskning spelar kanske på lång sikt den allra
            viktigaste rollen. Utbildning behövs för att medvetandegöra människor
            och skapa ett engagemang kring miljöfrågor, men också för att
            utbilda framtidens experter som ska hjälpa till att med ny teknisk
            utveckling lösa problem som i dag ter sig väldigt svårlösta.
          </note>
          <note>
            Jag tror att det är just i den insikten, i miljöproblematikens
            akuta frågor, och i långsiktiga investeringar i kunskap - inte
            minst hos unga människor -
          </note>
          <note>
            som vi hittar framtidshoppet. Det kommer att leda till nya perioder
            av välståndsökning bland människor i världen. När vi till fullo
            tar till vara de möjligheter vi har att via kunskap, forskning
            och teknisk utveckling lösa dagens miljöproblem skapar vi också
            morgondagens välstånd.
          </note>
          <note>
            Därför blir samarbetet kring Östersjön en viktig praktisk verksamhet
            vid utbyte av kunskap. Vi har ett gemensamt hav som står inför
            mycket stora utmaningar. Det kräver att alla vi som bor kring
            detta hav är engagerade och kunniga i de utmaningar som finns
            och att vi tillsammans skaffar oss ny kunskap om hur vi löser
            problemen. Då blir det utbytesprogram som leds från Uppsala en
            praktisk verksamhet som kan bidra till att lösa svåra miljöproblem.
          </note>
          <note>
            Därför kommer också den typen av verksamhet att presenteras i
            samband med Johannesburgstoppmötet.
          </note>
          <note>
            Det är viktigt att skapa former för kunskapsutbyte mellan länder
            och mellan kontinenter för hur vi kan använda forskning och utbildning
            för att lösa de stora miljöproblemen.
          </note>
          <note>
            I det som ibland kan te sig ganska mörkt i fråga om akuta svåra
            miljölägen har jag trots allt en grundläggande optimistisk hållning.
            Kunskaperna finns redan och med mer samverkan och mer satsning
            på kunskap öppnar sig också helt nya möjligheter.
          </note>
          <note type="speaker">
            Anf. 113 MARIANNE ANDERSSON (c):
          </note>
          <note>
            Fru talman! Vi är överens om allting. Det gäller också frågan
            om hållbar utveckling och det nätverk och det program vi pratar
            om. Det handlar också om demokrati, stadsplanering och alla möjliga
            saker. Det är oerhört viktigt.
          </note>
          <note>
            Jag ska inte förlänga debatten för jag tror att vi är väldigt
            överens. Jag ser fram emot och kommer givetvis att bevaka att
            det blir pengar. Många andra kommer också att bevaka detta. Själv
            kommer jag inte att kunna göra det från denna talarstol eftersom
            det här är min sista interpellationsdebatt.
          </note>
          <note>
            De tidigare debatterna har dock inte varit med
          </note>
          <note>
            Thomas Östros. Jag vill därför passa på tillfället och tacka
            de ministrar som jag har haft interpellationsdebatter med. Det
            har varit givande och intressant på många sätt. De flesta av mina
            senare interpellationsdebatter har varit med Anna Lindh. De har
            varit mycket bra debatter med bra resonemang, och vi har också
            kommit framåt och haft stor samstämmighet i olika frågor.
          </note>
          <note>
            Jag hoppas att utbildningsministern kan framföra mitt tack när
            det gäller interpellationsdebatterna till den övriga regeringen.
            Tack så mycket!
          </note>
          <note>
            Anf. 114 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Låt mig passa på att från regeringens sida tacka
            Marianne Andersson. Hon är en högt värderad riksdagsledamot aktiv
            i ett viktigt parti i riksdagen. Tack för samverkan, samarbete
            och diskussioner. Regeringen och Marianne Andersson har ibland
            haft olika synpunkter, men diskussionerna har alltid förts i en
            god ton och i en konstruktiv anda. Tack så mycket!
          </note>
          <note>
            Överläggningen var härmed avslutad.
          </note>
          <note>
            19 § Svar på interpellation 2001/02:487 om invandrares preparandkurser
          </note>
          <note>
            Anf. 115 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Ana Maria Narti har frågat mig dels om vilka åtgärder
            Utbildningsdepartementet vidtar för att överbrygga avståndet mellan
            minoritetsgrupper och universitet och högskolor i förberedelserna
            av nya målgruppsinriktade utbildningar, dels om aktiva invandrargrupper
            har haft möjlighet att bidra med sina kunskaper till kursernas
            utformning och utveckling.
          </note>
          <note>
            En stor del av invandrarna i Sverige har högskoleutbildning.
            En stor del av dessa välutbildade invandrare får inte arbeten
            som motsvarar deras utbildning. Som redovisades i propositionen
            Den öppna högskolan (prop. 2001/02:15) behövs en fortsatt satsning
            på olika former av kompletteringsutbildningar för utländska akademiker.
            Det är viktigt att tidigt kartlägga utländska akademikers utbildningsbakgrund
            och yrkeserfarenheter och att utifrån denna kartläggning göra
            individuella handlingsplaner, så att varje enskild person får
            den kompletterande utbildning som behövs för att få ett lämpligt
            arbete.
          </note>
          <note>
            I enlighet med regeringens förslag har en ändring gjorts i högskolelagen
            som innebär att högskolorna, utöver att främja förståelsen för
            andra länder och för internationella förhållanden, även aktivt
            ska främja och bredda rekryteringen till högskolan. Lagändringen
            träder i kraft den 1 juli 2002.
          </note>
          <note>
            Regeringen har nyligen beslutat att tilldela Linköpings universitet
            och Malmö högskola 5 miljoner kronor vardera under 2002 för en
            satsning på kompletterande utbildning för invandrade akademiker.
          </note>
          <note>
            Satsningen pågår under tre år och omfattar alltså sammanlagt
            30 miljoner kronor. Syftet med utbildningen är att invandrare
            med en utländsk högskoleutbildning ska kunna få en kompletterande
            utbildning för att möta kraven på arbetsmarknaden.
          </note>
          <note>
            Utformningen av dessa utbildningar beslutar dock de enskilda
            lärosätena om. Högskolereformen 1993
          </note>
          <note>
            gav lärosätena rätten att bestämma över sitt utbildningsutbud
            och dess omfattning. Regeringen beslutar om lärosätenas resurstilldelning
            genom det s.k. takbeloppet. Det innebär att lärosätena själva
            beslutar om att starta, bygga ut och eventuellt lägga ned kurser
            och utbildningar inom ramen för takbeloppet. Besluten fattas utifrån
            antalet sökande studenter och arbetsmarknadens behov. För vissa
            s.k. småämnen tilldelar regeringen lärosäten ett särskilt ansvar
            att bedriva undervisning i ett eller flera ämnen.
          </note>
          <note>
            Jag anser att det är av stort värde att universiteten och högskolorna
            själva får arbeta fram sin metod att bedriva utbildning. Utformningen
            av enskilda utbildningar måste naturligtvis ske i samverkan med
            studenter, arbetsgivare och andra berörda parter. Riksdag och
            regering bör dock inte styra vilka kontakter lärosätena tar för
            kursernas utformning och utveckling. Genom att förlägga den nu
            aktuella satsningen på kompletterande utbildningar för invandrare
            till enbart två lärosäten skapas samordningsmöjligheter som förhoppningsvis
            kan bidra till att utbildningarna blir mer ändamålsenliga.
          </note>
          <note>
            All högskoleutbildning ska regelmässigt utvärderas. I detta arbete
            spelar Högskoleverket en central roll. Verket har i regleringsbrevet
            för budgetåret 2002
          </note>
          <note>
            fått i uppdrag att genomföra en nationell kartläggning och analys
            av kompletterande högskoleutbildningar för utländska akademiker
            samt kontinuerligt följa upp antagningen av utländska akademiker
            till dessa utbildningar och innehållet i utbildningarna.
          </note>
          <note>
            Högskoleverket ska efter samråd med berörda myndigheter inkomma
            med en redovisning till Utbildningsdepartementet senast den 10
            april 2003.
          </note>
          <note type="speaker">
            Anf. 116 ANA MARIA NARTI (fp):
          </note>
          <note>
            Fru talman! Jag tackar utbildningsministern före svaret. Den
            här frågan har vi invandrade akademiker från andra länder ältat
            under decennier. Jag måste säga att jag blev ledsen. Det blev
            en tumme. Vad ska akademikerna från Göteborg och Stockholm göra?
          </note>
          <note>
            Väldigt många av dem är arbetslösa, eller så jobbar de som städare
            och taxiförare.
          </note>
          <note>
            Att flytta till Linköping eller till Malmö är nästintill omöjligt,
            framför allt för dem som har familjer och väldigt många andra
            sociala komplikationer.
          </note>
          <note>
            Glöm inte att vi också har föräldrar och att våra föräldrar ofta
            bor i andra länder. Vi bär ansvaret för dessa föräldrar över alla
            gränser. Vi har inte samma möjlighet som en ung svensk studerande
            att flytta mellan lärosäten, eftersom vi är bundna till så många
            olika svårigheter i vardagen.
          </note>
          <note>
            Jag anser att avsaknaden av kurser i de mest täta storstäderna
            Göteborg och Stockholm fortfarande är en stor brist i utbildningen.
            Jag respekterar utbildningsministern respekt för högskolornas
            och universitetens självständighet. Det är klart att detta bör
            respekteras. Ministern ska inte lägga sig i detaljplaneringen.
          </note>
          <note>
            Jag ställde frågan om samarbete med invandrarorganisationer.
            Vi har så mycket att berätta om hinder och svårigheter som står
            i vägen. Jag är också lite rädd att den traditionella svenska
            akademiska världen inte har vaknat än och upptäckt att gamla rutiner,
            ärvda sedan jag vet inte hur länge, inte passar i ett samhälle
            med väldigt många kulturer och väldigt många erfarenheter.
          </note>
          <note>
            Därför tror jag att de akademiska centrumen skulle bli friskare
            och öppnare om de etablerar en invandrarnas organisationer. Då
            talar jag om engagerade organisationer som redan i handling har
            bevisat att de kan sin sak och har en kompetens och inte vilken
            liten etnisk sammanslutning som helst. Här gäller det att redan
            i handling ha bevisat att man kan sin sak. Sådana organisationer
            finns.
          </note>
          <note>
            Jag kan inte glömma en sak som en afrikansk lärarstudent en gång
            berättade för mig. Han skulle bli lärare i historia, och han hade
            för första gången deltagit i en föreläsning på Stockholms universitet.
            Där fick han höra att Afrika inte har någon historia. Det visar
            hur en traditionell syn på ett ämne står i vägen för kommunikation
            över kulturgränser. Därför behöver svenska universitet och högskolor
            ständig dialog med invandrarorganisationerna.
          </note>
          <note>
            Anf. 117 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag delar fullt ut Ana Maria Nartis uppfattning om
            behovet av dialog med aktiva invandrargrupper och med det omgivande
            samhället över huvud taget som en motor för högskolans utveckling.
          </note>
          <note>
            Där tror jag att Ana Maria Narti har alldeles rätt.
          </note>
          <note>
            De insatser jag här redovisar får inte vara de enda insatser
            som görs. Det jag och regeringen har velat göra är att få fart
            på ett utvecklingsarbete inom högskolan. Det är inte första gången
            vi på olika sätt bidrar med kompletteringsutbildningar i högskolan
            för invandrade akademiker. Men det har inte varit miljöer som
            har fungerat tillräckligt väl enligt min mening.
          </note>
          <note>
            Det vi nu gör är att satsa extrapengar, 30 miljoner, som inte
            går till själva utbildningsplatserna utan till arbetet med att
            skapa dessa miljöer. Annars får man som vanligt räkna av mot de
            traditionella resurserna till utbildningsplatser. Vi ska ge tillräckligt
            mycket resurser för att se hur man blir riktigt framgångsrik i
            arbetet så att vi kan lära oss för andra högskolor.
          </note>
          <note>
            Det gäller att skapa de nätverk som behövs med aktiva invandrargrupper,
            arbetsmarknad, näringsliv och offentlig sektor. En lärdom vi har
            dragit från tidigare kompletterande utbildningar har varit att
            det har skett i en alldeles för isolerad miljö. Man har inte fått
            möjligheten att också finnas ute i arbetslivet i takt med att
            man kompletterar sin utbildning för att på så sätt också få möjlighet
            att ta steget vidare in i arbetslivet.
          </note>
          <note>
            Detta kostar naturligtvis resurser. Det är ett helt nytt sätt
            att arbeta på i högskolan, som inte har någon tradition att arbeta
            på det sättet. Det vi nu vill göra är att låta Malmö och Linköping
            få dessa extra resurser för att skapa det arbetssättet. Jag förutsätter
            att det också inbegriper en livaktig kontakt med olika grupper,
            föreningar och grupperingar som kan bidra med sin erfarenhet på
            detta område.
          </note>
          <note>
            Jag menar också att vi har en del goda exempel på när det kan
            fungera väl. Arbetsmarknadsstyrelsen har under senare år haft
            särskilda medel för att bidra till att invandrade akademiker som
            har läkarutbildning kan få en kompletterande utbildning och också
            den praktik som behövs i svensk sjukvård för att sedan kunna gå
            ut i arbete.
          </note>
          <note>
            Hittills har erfarenheten varit att det har fungerat relativt
            väl på ett område där vi har fått mycket kritik för att vi har
            haft så många invandrade akademiker som har läkarutbildning och
            som inte har fått komma i tjänst i vår sjukvård.
          </note>
          <note>
            Det finns alltså fler som har ansvar för att se till att finansiera
            en sådan här verksamhet. Det som jag och regeringen vill göra
            är att se till att högskolornas utvecklingsarbete tar fart. Det
            måste det göra. Högskolorna måste ta ett bredare ansvar för att
            skapa de nätverk som behövs kring utbildningen för att den ska
            bli lyckosam.
          </note>
          <note type="speaker">
            Anf. 118 ANA MARIA NARTI (fp):
          </note>
          <note>
            Fru talman! Tack, utbildningsministern! Jag tror att vi är överens
            om behovet av en helt annan arbetsmiljö i den akademiska världen
            när kulturer och erfarenheter från många delar av världen börjar
            blanda sig med varandra och möta varandra.
          </note>
          <note>
            Det är inte enkelt. Jag kan berätta av egen erfarenhet. När jag
            kom till Sverige - det var 1970 - så hade jag redan undervisat
            på högskolenivå. Jag tvingades börja om på nollnivå.
          </note>
          <note>
            Jag hade också en kusin i Sverige som var nästan klar med sin
            arkitektexamen. Han fick bygga en skola i Sverige, men om han
            skulle ta sin sista examen i
          </note>
          <note>
            Sverige så skulle han vara tvungen att börja i årskurs två. Resultatet
            blev att han nu är en mycket känd arkitekt i Boston. Han har byggt
            arabiska städer i
          </note>
          <note>
            Saudiarabien. Han gjorde förresten också den berömda filmen om
            handikappade och övergivna barn i
          </note>
          <note>
            Rumänien - den film som satte i gång den stora förbättringen
            för de här barnen. Sverige förlorade alltså en oerhört värdefull
            medborgare. Och jag förlorade en kusin - det är svårare att träffas
            när han bor i
          </note>
          <note>
            Boston. Han är fortfarande en oerhört aktiv person.
          </note>
          <note>
            Man förlorar alltså människor, man förlorar kraft och man förlorar
            kunskap när man inte värderar kunskap som kommer utifrån. Det
            finns yrkesområden som fortfarande är stängda för akademiker från
            andra delar av världen. För två tre år sedan mötte man jurister
            från andra länder på arbetsförmedlingen med repliken: Du saknar
            yrke.
          </note>
          <note>
            Problemet är inte löst än i dag. Ekonomer från andra länder får
            väldigt svårt att komma in i branschen. Antagligen är branschen
            alldeles för glansig och prestigeartad för att man ska släppa
            in fattiga flyktingar. Samhällsvetare, konstnärer och mediearbetare
            har också enorma svårigheter att brottas med.
          </note>
          <note>
            Jag kan inte på något sätt tro på någonting alls i detta sammanhang.
            Jag har haft alldeles för många direkta konfrontationer med fullständig
            oförståelse för den arbetslösa akademiker som kommer utifrån.
          </note>
          <note>
            Jag kan t.ex. berätta om en journalist som kommer från Kina och
            som skriver på kinesiska, på engelska och på svenska. Hon är mycket
            duktig. Men hon fick inte registrera sig på arbetsförmedlingen
            Kultur Media, för hon passade inte in i de kvadratiska bestämmelser
            som man har där. Det finns många människor som har precis samma
            erfarenhet. När det gäller pengarna som har gått till AMS är jag
            alltså rädd för att de har gått i ett svart hål.
          </note>
          <note>
            Det här med läkarna berör två områden: Stockholm och ett stort
            område i Götaland. Där har man agerat aktivt politiskt och i samverkan
            med Läkarförbundet för att förbättra den modell som var bra på
            70-
          </note>
          <note>
            och 80-talen och förstördes stegvis på 90-talet.
          </note>
          <note>
            Vi har förlorat bra erfarenheter och vi har vunnit alldeles för
            få. Om det kommer att gå långsamt nu så förlorar vi mycket arbetskraft
            och mycket skapande mänsklig erfarenhet igen.
          </note>
          <note>
            Anf. 119 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Precis det perspektiv som Ana Maria
          </note>
          <note>
            Narti har är det centrala. Människor är det som är viktigt för
            vårt lands utveckling. Vi förlorar människor om vi inte tar till
            vara deras kunskaper och erfarenheter.
          </note>
          <note>
            Jag menar att det är en ny tid också för högskolorna. De har
            inte haft som tradition att vara aktiva på detta område, annat
            än i att erbjuda den utbildning som finns. Det vi vill göra nu
            är att stötta två högskolor så att de kan skaffa sig en större
            kompetens, som man inte har kunnat skaffa sig i dag, när det gäller
            hur man arbetar med kompletterande utbildningar.
          </note>
          <note>
            Erfarenheten är - det har jag också fått vittnesbörd om - att
            det kan vara så att man under många år har haft bra kompletterande
            utbildningar i själva utbildningen. Studenterna har tagits emot
            på ett bra sätt. De har pluggat bra och de har fått en högkvalitativ
            utbildning. Men efteråt, när de är färdiga, så kommer de åter
            ut till en arbetsmarknaden som inte tar emot dem. Det är klart
            att det inte är lätt för högskolan att bryta detta, men högskolan
            kan bidra till att bryta fördomar och beteendemönster genom att
            bli aktiva och genom att skaffa det nätverk som kan behövas kring
            en kompletterande utbildning. Det kan gälla arbetsgivare i både
            privat och offentlig sektor och kunniga och aktiva människor som
            har lärt sig av tidigare erfarenheter för att se till att den
            kompletterande utbildningen också blir ett steg in på arbetsmarknaden.
          </note>
          <note>
            Jag hoppas att vi kan använda dessa resurser till det här för
            att lära oss hur vi ska arbeta i framtiden.
          </note>
          <note>
            Det finns också goda exempel, där vi har bättrat oss. Läkarkompletteringen
            är ett sådant. Den är inte fullt ut tillrättalagd, men vi har
            bättrat oss där. Låt oss ta de exemplen som ett tecken på att
            det ändå går att bryta någonting som också jag kan känna har gått
            alldeles för långsamt. För Sveriges del handlar det om att ta
            till vara människors kompetens och erfarenheter. Vi har inte råd
            att slösa bort det. Jag tror att högskolorna kan spela en större
            roll än vad de har gjort tidigare när det gäller att ta till vara
            dessa människor.
          </note>
          <note type="speaker">
            Anf. 120 ANA MARIA NARTI (fp):
          </note>
          <note>
            Fru talman! Tack för sista gången den här mandatperioden! Och
            tack, utbildningsministern, också för sista gången den här mandatperioden!
            Vi får hoppas att vi träffas igen i en eller annan roll - vi får
            se vilken.
          </note>
          <note>
            Jag skulle vilja övertyga utbildningsministern -
          </note>
          <note>
            men det går inte på två minuter - att skynda på och utveckla
            försöken bredare. Det kanske behövs många små försök på många
            ställen. Det kanske också behövs EU-projekt med hjälp av Växtkraft
            mål 3. Det finns säkert flera möjligheter att jobba och prova
            olika metoder.
          </note>
          <note>
            Jag har en sista sak att be om. Köp kunskaper från oss från invandrarbefolkningen!
            Det är först när vi får betalt för vad vi kan som vi blir jämlika
            med svenskarna.
          </note>
          <note>
            Anf. 121 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag vill tacka Ana Maria Narti för en viktig diskussion
            och jag ser fram emot möjligheten att få återkomma - i vilka former
            vet ju inte någon av oss ännu.
          </note>
          <note>
            Detta är ett viktigt utvecklingsområde för utbildningspolitiken.
            Jag hoppas att vi nu kan dra slutsatser från de här två utvecklingsfälten
            i Linköping och i
          </note>
          <note>
            Malmö som gör att vi också kan göra det som Ana
          </note>
          <note>
            Maria Narti nu talar om, dvs. med det nya sättet att arbeta utveckla
            verksamheten så att den blir bred.
          </note>
          <note>
            Enskilda människor ska på det sättet få en möjlighet att komma
            in på arbetsmarknaden och ta till vara den fina utbildning som
            de ofta har i sin bakgrund.
          </note>
          <note>
            Överläggningen var härmed avslutad.
          </note>
          <note>
            20 § Svar på interpellation 2001/02:453 om personal inom offentlig
            verksamhet
          </note>
          <note>
            Anf. 122 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Maria Larsson har frågat mig vad jag avser att göra
            för att ytterligare öka utbildningen av personal inom skola, vård
            och omsorg.
          </note>
          <note>
            En av de viktigaste faktorerna för kvaliteten inom skola, vård
            och omsorg är, liksom inom andra verksamheter, att det finns tillräckligt
            med personal med adekvat utbildning. Det är ett av skälen till
            att regeringen under senare år har tagit initiativet till mycket
            stora satsningar på utbildning på alla nivåer. Bl.a. har högskolan
            sedan 1997 tillförts resurser för närmare
          </note>
          <note>
            100 000 nya utbildningsplatser i hela landet. Det är en satsning
            som påtagligt ökar tillgången på välutbildade inom många olika
            samhällssektorer.
          </note>
          <note>
            När det gäller utbildningen av personal inom skola, vård och
            omsorg ser situationen lite olika ut inom de olika sektorerna.
            För skolan har problemen bl.a. bestått i att rekrytera tillräckligt
            många studenter till vissa lärarutbildningar med få sökande. Sjuksköterskeutbildningen
            har däremot hela tiden haft ett högt söktryck. Regeringens sätt
            att trygga personalförsörjningen har därför varit olika.
          </note>
          <note>
            För lärarutbildningen har regeringen fastställt examinationsmål
            sedan läsåret 1993/94. De nu gällande examinationsmålen avser
            perioden 2001-2004, och de berörda lärosätena har även fått planeringsförutsättningar
            för perioden 2005-2008. Examinationen har anpassats till den nya
            lärarutbildningen med uppdelning i mål för antalet examinerade
            lärare med inriktning mot tidigare år respektive senare år. Vidare
            ställs målet att minst en tredjedel av antalet lärarexamina ska
            ha en inriktning med matematik, naturvetenskap eller teknik. För
            lärarexamen med inriktning mot tidigare år ska lärosätena särskilt
            beakta behovet av lärare i förskola och förskoleklass. I budgetpropositionen
            för 2002 framhålls också behovet av lärare i moderna språk och
            gymnasielärare i yrkesämnen och praktisk-estetiska ämnen.
          </note>
          <note>
            Med nu gällande mål och särskilt vidtagna åtgärder med ökade
            resurser till lärarutbildningen och till skolan, är det regeringens
            bedömning att fastställda mål bör kunna uppnås och att behovet
            av lärare därmed kommer att tillgodoses. Den viktigaste åtgärden
            är härvid reformeringen av lärarutbildningen som bl.a. innebär
            att rekryteringen till lärarutbildningen underlättas samt att
            studenterna under utbildningens gång har stora möjligheter att
            välja examensinriktning och därmed anpassa utbildningen till områden
            där efterfrågan är störst.
          </note>
          <note>
            För höstterminen 2001 var den nya lärarutbildningen det mest
            sökta yrkesexamensprogrammet med
          </note>
          <note>
            12 900 förstahandssökande. Antalet nybörjare inom lärarutbildningen
            kunde därmed öka kraftigt. Enligt preliminär statistik från Högskoleverket
            kan ökningen komma att uppgå till mellan 15 och 18 %, vilket kan
            jämföras med en beräknad ökning av antalet nybörjare, totalt,
            på ca 5 %.
          </note>
          <note>
            En annan viktig åtgärd, som regeringen satsat på i samverkan
            med berörda kommuner, är den särskilda lärarutbildningen (SÄL)
            som ger möjlighet för obehöriga lärare att komplettera sin utbildning
            så att de blir behöriga. För perioden 2002-2006 avsätter regeringen
            medel så att totalt ca 4 000 lärare ska kunna erbjudas plats inom
            denna utbildning. Hittills har 600
          </note>
          <note>
            studenter antagits inom SÄL II med start vårterminen
          </note>
          <note>
            2002. Inför höstterminen 2002 är det 1 600 lärare som sökt utbildningen.
          </note>
          <note>
            Utbildningsdepartementet följer kontinuerligt utvecklingen av
            behovet och tillgången på lärare inom olika områden. Färska prognoser
            från Statistiska centralbyrån visar att behovet av lärare för
            grund- och gymnasieskolan generellt sett kommer att tillgodoses
            om nuvarande examinationsmål nås.
          </note>
          <note>
            Även för sjuksköterskeutbildningen har regeringen satt upp mål
            för antalet examina för perioden
          </note>
          <note>
            2001-2004 och givit planeringsförutsättningar för perioden 2005-2008.
            Enligt dessa mål bör examinationen öka från ca 2 900 år 2000 till
            ca 4 100 år 2006.
          </note>
          <note>
            För att möta behoven har särskilda medel avsatts såväl för kvalitetsförbättringar
            som för en utbyggnad av sjuksköterskeutbildningen. Vårdkommissionen
            föreslog 1999 att antalet nybörjarplatser inom sjuksköterskeutbildningen
            borde öka med 1 000 platser.
          </note>
          <note>
            Regeringen har dock tagit initiativet till en ökning med 1 200
            nya nybörjarplatser, vilket innebär en ökning med 30 %. Enligt
            regeringens bedömning är dessa mål tillräckliga för att tillgodose
            behovet av sjuksköterskor på arbetsmarknaden, eftersom det till
            sjuksköterskeutbildningen inte råder någon brist på sökande. För
            hösten 2001 var antalet behöriga sökande till utbildningar med
            inriktning mot hälso- och sjukvård samt social omsorg 2,7 per
            antagen. Antalet nybörjare på sjuksköterskeutbildningen ökade
            kraftigt jämfört med hösten 2000. Preliminära uppgifter från
          </note>
          <note>
            Högskoleverket tyder på en ökning med 20-25 %.
          </note>
          <note>
            Utbyggnaden förutsätter att landsting och kommuner är beredda
            att erbjuda klinikplatser till sjuksköterskestudenterna.
          </note>
          <note>
            Sammanfattningsvis kommer regeringen även i fortsättningen att
            följa behovet av och tillgången på såväl högskoleutbildad personal
            som annan personal inom vård, skola och omsorg samt att verka
            för att detta personalbehov tillgodoses. Genom den nu aktuella
            utbyggnaden av högskolan läggs en god grund för detta.
          </note>
          <note type="speaker">
            Anf. 123 MARIA LARSSON (kd):
          </note>
          <note>
            Fru talman! Jag har lyssnat en stund på debatten via intern-TV,
            och jag får ge en eloge för god uthållighet. Jag funderade på
            om jag skulle ta vägen via kafeterian och ta med mig lite eftermiddagskaffe
            till er, men jag tänkte att det kanske inte passar sig i kammaren.
            Ni samtliga hade väl förtjänat det.
          </note>
          <note>
            Tack för svaret, utbildningsministern. Statistik går alltid på
            tvärs, och det finns olika sorters statistik.
          </note>
          <note>
            Den statistik som jag har läst, som gör mig lite oroad och som
            gjort att jag ställt frågan handlar om att ungefär 20 % av undervisningen
            i grundskola och gymnasieskola i dag utförs av obehöriga lärare.
            80,6 % av
          </note>
          <note>
            Sveriges lärare är i dag behöriga. 1995 var siffran
          </note>
          <note>
            91 %. Det har alltså skett en markant minskning naturligtvis
            beroende på stora barnkullar just nu - de befinner sig i grundskolan
            än så länge - och många pensionsavgångar i lärarkåren. 2004/05
            är det väldigt stora barnkullar, det är de riktiga krisåren, samtidigt
            som de stora pensionsavgångarna också tilltar. Bara i
          </note>
          <note>
            Stockholms län räknar man med att behöva rekrytera
          </note>
          <note>
            15 600 lärare fram till 2009, alltså under en fyrafemårsperiod.
            Kommunförbundet säger att det enligt deras beräkningar saknas
            23 000 lärare i grund- och gymnasieskola år 2005. När kullarna
            kommit upp lite kommer det 2010 att saknas 18 000.
          </note>
          <note>
            Kommunförbundet menar vidare att lärarhögskolorna i dag examinerar
            knappt hälften så många lärare som behövs. Maxtaxan har kommit
            till och ökat behovet av förskollärare. Där är det i dag en markant
            brist, något som jag tycker borde ha vägts in när regeringen planerade
            för att genomföra maxtaxan. Antalet tjänstlediga och långtidssjukskrivna
            grundskollärare har dessutom fördubblats sedan 1995. Det innebär
            att vi har en ökande andel vikarier som göms i de här siffrorna.
          </note>
          <note>
            I dag är var tolfte lärare ledig eller sjukskriven. Så var det
            under höstterminen 2001. Tjänstledigheterna har fördubblats sedan
            1995. Det kan vara en positiv siffra. Det är möjligt att en hel
            del av dem använder sin tjänstledighet för exempelvis vidare studier.
            Det är ändå 8 735 lärare som ägnade sig åt detta under höstterminen
            2001, och då måste de naturligtvis ersättas. Vi i Sverige har
            dessutom OECD:s äldsta lärarkår.
          </note>
          <note>
            Det här är statistik som fortsatt talar om ett stort behov av
            nyrekrytering, av möjligheter för människor att gå lärarutbildning
            och sedan få ett jobb.
          </note>
          <note>
            SÄL-utbildningen har varit bra. Den hjälper upp tillvaron. Totalt
            är det 4 000 som ska komma i åtnjutande av den, och intresset
            har varit mycket stort.
          </note>
          <note>
            1 600 söker nu inför hösten, och jag förstår att 500 tas in.
            Finns det möjligheter att utöka det? Finns det sådana planer?
            Diskuteras detta i Regeringskansliet?
          </note>
          <note>
            Antalet förstahandssökande till lärarutbildningarna är
          </note>
          <note>
            1,8 per plats. Här finns också möjlighet att utöka utbildningsplatserna.
            Finns de planerna? Jag vet att behovet finns av fler lärarutbildade
            människor som kan träda in i Sveriges skolor.
          </note>
          <note>
            Anf. 124 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Tack för omtanken. Jag måste erkänna att en kopp
            kaffe skulle ha suttit ganska fint, men jag får ta det sedan.
          </note>
          <note>
            Det är riktigt som Maria Larsson påpekar att det är en jätteuppgift
            vi har framför oss, att attrahera och locka väldigt många till
            inte minst lärarutbildningarna i framtiden, eftersom vi har stora
            generationsskiften framför oss. Väldigt många av våra lärare som
            har varit lärare länge, bär upp hela vårt utbildningsväsende med
            sin erfarenhet och kompetens närmar sig pensionsåldern. Det handlar
            om att attrahera och locka nya grupper och att vara klok i att
            låta de erfarna introducera de unga och oerfarna in i läraryrket.
          </note>
          <note>
            Sett så har vi en fantastisk möjlighet. Om vi lyckas attrahera
            tillräckligt många har vi också en miljö i skolan av erfarna lärare
            som ju är en väldigt bra öppning för att komma in som ny lärare.
          </note>
          <note>
            Därför ser jag väldigt positivt på utvecklingen med den nya lärarutbildningen.
            Den har lyckats attrahera så pass många, och vi har också haft
            möjlighet att anta så väldigt många fler till lärarutbildningar.
          </note>
          <note>
            Det handlar om en drygt 15 % ökning. Det är en ganska god spridning
            på de inriktningar som studenterna har valt.
          </note>
          <note>
            Här måste vi gå vidare. Min bedömning är att flera av våra universitet
            och högskolor fortfarande inte fullt ut använder alla de resurser
            som riksdagen har ställt till förfogande för utbildning.
          </note>
          <note>
            Man har gjort en del omstruktureringar. Ett minskat intresse
            för en del av ingenjörsutbildningarna skapar möjligheter att bygga
            ut lärarutbildningarna ännu mer. Den typen av omprioriteringar
            sker ju kontinuerligt på våra högskolor. Jag ser gärna att det
            fortsätter med tanke på att det nu finns en ny attraktiv lärarutbildning
            på plats.
          </note>
          <note>
            Det är också väldigt glädjande med SÄL-
          </note>
          <note>
            utbildningarna. Vi lade förra året fram programmet om att erbjuda
            4 000 obehöriga lärare möjlighet att på deltid utbilda sig vidare
            så att de får behörighet och samtidigt arbeta kvar på den skola
            där de undervisar.
          </note>
          <note>
            Kritiken då var att vi var alldeles för optimistiska och att
            vi aldrig skulle lyckas att attrahera så många obehöriga till
            denna utbildning.
          </note>
          <note>
            Intresset har i stället varit mycket stort. Det visar på en väg
            som vi ska fortsätta att utveckla, när nu responsen är så stor
            bland dem som i dag jobbar som lärare. Jag tror att det finns
            goda möjligheter att utveckla den här typen av utbildningsinsatser
            vidare.
          </note>
          <note>
            I grund och botten handlar det naturligtvis om läraryrket som
            ett attraktivt yrke där man har möjlighet att utvecklas under
            yrkeslivets gång. Man har goda inkomster, känner att man orkar
            med ett helt yrkesliv och man får stimulans genom vidareutbildning
            och karriärmöjligheter.
          </note>
          <note>
            Att fortsätta att stärka läraryrkets attraktivitet är en av de
            stora uppgifter som vi har framför oss. Det är ett av de allra
            viktigaste yrken som vi har i vårt moderna samhälle.
          </note>
          <note type="speaker">
            Anf. 125 MARIA LARSSON (kd):
          </note>
          <note>
            Fru talman! Läraryrket är ett positivt yrke, något av de viktigaste
            man kan ägna sitt liv åt. Det är glädjande att alltfler har upptäckt
            det så att sökandefrekvensen ökar.
          </note>
          <note>
            Vi kristdemokrater tycker att högskolan ska byggas ut i en rimlig
            takt - det är egentligen utbildningsministerns replik, men nu
            tog jag den. Därför vill vi satsa något mindre resurser. Däremot
            tror jag att just dessa delar behöver byggas ut.
          </note>
          <note>
            Jag fick egentligen inte något svar på min direkta fråga: Är
            utbildningsministern beredd att medverka till att det sker en
            ytterligare omprioritering av platser, inte minst när det gäller
            matematik och naturvetenskap där det har varit svårt att fylla
            antalet platser på våra högskolor?
          </note>
          <note>
            Sökandefrekvensen indikerar ju att möjligheten till utbyggnad
            finns. Det kan vara lite farligt att säga som ministern säger
            i svaret, att studenter på lärarutbildningen har stora möjligheter
            att välja examensinriktning och därmed anpassa utbildningen till
            områden där efterfrågan är störst. Det är gott tänkt, men man
            kan inte överlåta hela det ansvaret på de lärarstuderande för
            att lärarförsörjningen ska fungera. Det skulle jag gärna vilja
            ha en kommentar till.
          </note>
          <note>
            Mentorsystemet är mycket positivt. Jag tycker absolut att det
            ska fortsätta att utvecklas. Men statistiken talar sitt tydliga
            språk om ett ökat behov. På vilket sätt tänker utbildningsministern
            tillgodose behovet av utbildade lärare? Handlar det inte ytterst
            om att det måste till fler platser? I vilken utsträckning tänker
            utbildningsministern medverka till det?
          </note>
          <note>
            Enligt SCB:s senaste statistik över vårdsektorn kommer det där
            att råda en skriande brist. Totalt
          </note>
          <note>
            320 000 personer kommer att fattas, skriver man i en alarmerande
            rapport från AMS. Halva personalstyrkan måste ersättas fram till
            2015. Trots att sjuksköterskeutbildningen har utökats tror Landstingsförbundet
            att det kommer att kvarstå ett behov av en ytterligare utökning
            med 1 500-2 000 sjuksköterskor.
          </note>
          <note>
            Landstingsförbundet säger att trots den utökning av sjuksköterskeutbildningen
            som har ägt rum är det inte tillräckligt, utan man skulle vilja
            se en ytterligare utökning. Hur ser ministern på det?
          </note>
          <note>
            AMS säger likadant när det gäller läkare. Det behövs 1 200 nya
            platser. 2015 kommer det att fattas
          </note>
          <note>
            80 000 läkare, säger AMS. Siffran låter otrolig i mina öron,
            men den indikerar att det framöver kommer att finnas ett väldigt
            stort behov även inom denna sektor.
          </note>
          <note>
            Detta gäller inte minst undersköterskor och vårdbiträden. Var
            tredje ungdom skulle behöva arbeta inom vården. Hur ser utbildningsministerns
            tankar ut inför dessa rekryteringsbehov?
          </note>
          <note>
            Anf. 126 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är trevligt när stämningen är så generös att
            vi bjuder varandra på de bästa replikerna.
          </note>
          <note>
            Med de utbildningsönskemål som Kristdemokraterna har borde de
            nästan försöka att hänga med Socialdemokraterna i deras utbyggnadstakt.
          </note>
          <note>
            Det som Maria Larsson pekar på är intressant. Det är också precis
            min bild att de centrala områden som nu växer i intresse är välfärdens
            kärnområden. Vi har under lång tid talat bara om civilingenjörsutbildningar
            och bara om IT-utbildningar, men Maria Larsson har precis samma
            insikt som jag, att här finns också yrkesgrupper som är centrala
            för hela samhällsutvecklingen.
          </note>
          <note>
            Sjuksköterskor, läkare, lärare och ett flertal olika yrkesgrupper
            inom den offentliga sektorn, inte minst yrkesgrupper som har gymnasieutbildning
            som grund, är områden som kommer att avgöra om vi kan öka vårt
            välstånd eller inte i Sverige. Brist på dessa områden under lång
            tid skadar våra möjligheter att bygga ett gott samhälle.
          </note>
          <note>
            Därför är det viktigt att vi driver på utbyggnaden av högskolan.
            På sjuksköterskesidan sker det nu en mycket stark utbyggnad. Den
            ligger över de 20 %
          </note>
          <note>
            som Landstingsförbundet för bara ett par år sedan ansåg behövdes.
            Regeringens bedömning är att vi bör göra ännu mer, vilket innebär
            20 % fler platser.
          </note>
          <note>
            Sammantaget rör det sig om en 30-procentig ökning.
          </note>
          <note>
            Det är klart att det kommer att betyda mycket när dessa sjuksköterskor
            kommer ut på arbetsmarknaden.
          </note>
          <note>
            Det som i dag är flaskhalsen är inte utbildningssystemets möjlighet
            att utbilda fler, utan det är sjukvårdens möjlighet att ta emot
            elever för den viktiga praktik som ingår i utbildningen. I takt
            med att sjukvården bygger ut sin kapacitet kommer vi att fortsätta
            att bygga ut dessa viktiga utbildningar. Men en utökning med 30
            % under några få år är naturligtvis en väldig anspänning på utbildningsväsendet,
            men man klarar det.
          </note>
          <note>
            Det är också roligt att intresset för att bli välutbildad inom
            detta område är så stort. Det finns fler sökande än platser trots
            att vi bygger ut så här kraftigt, och det bådar väldigt gott för
            framtiden. Det förhåller sig på samma sätt med läkarutbildningarna
            och lärarutbildningarna. Intresset finns där och utbyggnadstakten
            är snabb.
          </note>
          <note>
            Det vi ser framför oss är ett stort behov av att se till att
            också arbetsmiljön, utvecklingsmöjligheterna i arbetet och villkoren
            förändras i offentlig sektor så att man fortsatt kan upprätthålla
            attraktionskraften till dessa yrken. Inte minst när ungdomar i
            dag på gymnasienivå funderar över vad de ska välja kan vi se att
            intresset för omvårdnadsutbildningarna inte är vad det en gång
            var. Dessa ungdomar behöver inse att detta är intressanta yrken
            där man får en god arbetsmiljö, goda utvecklingsmöjligheter och
            en lön som det går att leva på.
          </note>
          <note>
            Det är ett viktigt utvecklingsarbete som återigen sätter ett
            politiskt fokus på välfärden och den gemensamma sektorn. Det är
            en väldigt levande debatt som vi kommer att föra under de närmaste
            åren. Hur ser vi till att utveckla också den gemensamma sektorn?
            Den är helt avgörande för vår känsla av välfärd och vår reella
            välfärd i vårt samhälle.
          </note>
          <note>
            Vi gör en rad olika saker på utbildningens område, och jag utesluter
            inte att det behöver göras ännu mer. En vidareutbildning av obehöriga
            lärare, kraftig utbyggnad av lärarutbildningen, av läkarutbildningen
            och en mycket kraftig utbyggnad av sjuksköterskeutbildningen är
            åtgärder som kommer att märkas i välfärdens kärna.
          </note>
          <note type="speaker">
            Anf. 127 MARIA LARSSON (kd):
          </note>
          <note>
            Fru talman! Jag tolkar ministerns svar välvilligt, att det kommer
            ytterligare förslag om utökning av antalet platser. Jag tror att
            det är väldigt viktigt att så sker.
          </note>
          <note>
            Vi har varit försiktiga och något mer återhållsamma med högskolans
            utbyggnad därför att vi har velat ha bibehållen kvalitet. Många
            av de rapporter som vi nu får visar att vi har haft rätt, att
            kvaliteten har fått sitta emellan på många utbildningar. Det är
            nog inte det stora problemet med den här typen av utbildningar.
            Det går att göra rekryteringar av lärare till högskolorna så att
            man bibehåller kvaliteten. Det finns många inom dessa sektorer
            som har god utbildning när det gäller både pedagogik och annat
            som man skulle kunna använda sig av. Där finns inte de flaskhalsar
            som har varit uppenbara på väldigt många andra högskoleutbildningar.
          </note>
          <note>
            Jag fick dock inget riktigt bra svar på hur man rekryterar elever
            till gymnasieskolans vårdprogram.
          </note>
          <note>
            Ministern får gärna återkomma till det i det sista svaret.
          </note>
          <note>
            Jag tror att det är viktigt att man för att kunna behålla personalen
            inom de här sektorerna, inte minst inom vårdsektorn, har möjlighet
            till alternativa arbetsgivare eller möjlighet att starta eget.
            37 % av sjuksköterskorna skulle vilja starta en egen verksamhet.
            Bara 6 % säger att de tror att det är möjligt i praktiken. Det
            fattas riskkapital. De tycker att det är svårt att lansera en
            egen verksamhet i de här stora offentliga monopolen.
          </note>
          <note>
            Hur ser ministern på den situationen? Det handlar ju inte bara
            om att utbilda och rekrytera utan också om att kunna behålla personal
            genom åren.
          </note>
          <note>
            Anf. 128 Utbildningsminister
          </note>
          <note type="speaker">
            THOMAS ÖSTROS (s):
          </note>
          <note>
            Fru talman! Mångfald är väldigt bra inom den gemensamma sektorn.
            Att vi har alternativa producenter som bidrar till att producera
            välfärd är väldigt bra. Det som striden står om är om vi ska släppa
            in vinstintressen och privat ägande i de stora akutsjukhusen och
            sedan också i universitetssjukhusen. Är det rätt väg att gå för
            att garantera alla likvärdig sjukvård? Kristdemokraterna ställer
            ju upp på den politiken här i Stockholm på ett för mig obegripligt
            sätt, eftersom man i det aktiva samtalet säger sig vara för en
            gemensam sjukvård på lika villkor för alla. När man ställer upp
            på detta befinner man sig på ett sluttande plan. Det kommer att
            sluta med att det är plånboken som avgör och styr.
          </note>
          <note>
            Tyvärr har Kristdemokraterna varit ett litet släpankare när det
            gäller utbildningspolitiken. Jag säger tyvärr, för jag tror att
            ni på många sätt ligger ganska nära regeringens ståndpunkter.
            Men när det har gällt satsningar har ni alltid legat någon miljard
            under. Det gör att det blir lite svårt med tyngden i argumentationen
            för utbyggnad på en rad områden när ni själva hela tiden har hållit
            emot.
          </note>
          <note>
            Jag tror att det t.o.m. kan vara så att den dynamik som vi nu
            har fått har lett till kvalitetsförbättringar, t.ex. när det gäller
            sjuksköterskeutbildningarna. Högskoleverket riktade för några
            år sedan mycket skarp kritik mot flera sjuksköterskeutbildningar.
            Därmed har en period av reformering och förändring inletts som
            har lett till att vi i dag har mycket högre kvalitet på detta
            område. Det har skett samtidigt som vi bygger ut. Det är ett gott
            exempel på hur en utbildning kan expandera och samtidigt förbättra
            sin kvalitet.
          </note>
          <note>
            Lärarutbildningen är inne i en motsvarande period med mer forskning
            och mer koppling till vetenskapen. Lärarutbildningen liknar mer
            de statusfyllda läkarutbildningarna och ingenjörsutbildningarna,
            där studenterna har valfrihet och möjlighet att själva planera
            sin utbildning. Jag tror att det är viktigt för att också rekrytera
            framtidens studenter.
          </note>
          <note>
            Överläggningen var härmed avslutad.
          </note>
          <note>
            21 § Svar på interpellation 2001/02:454 om språkstudier i skolan:
          </note>
          <note>
            Anf. 129 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Maria Larsson har frågat vilka åtgärder jag avser
            att vidta för att fler elever ska läsa språk i grund- och gymnasieskolan
            samt vilka åtgärder jag avser att vidta för att stärka hemspråkets
            dvs. modersmålets ställning i skolan.
          </note>
          <note>
            Låt mig först säga att jag så sent som den
          </note>
          <note>
            5 februari i år besvarade en interpellation om språkens ställning
            i skolan. Jag uttryckte då och gör det igen att det är oroväckande
            att intresset för moderna språk ser ut att minska i skolan. Språkkunskaper
            är av avgörande betydelse för internationell rörlighet såväl i
            yrkeslivet som i privatlivet och bidrar till ökad förståelse för
            andra människors levnadsvillkor och kultur. Det är därför viktigt
            att skolan kan göra språkundervisningen intresseväckande så att
            elevernas lust till lärande av olika språk stimuleras.
          </note>
          <note>
            I mitt interpellationssvar i februari pekade jag på de insatser
            som Statens skolverk gör för att utveckla språkundervisningen.
            Nya kursplaner i språk har införts från hösten 2000 både i grundskolan
            och i gymnasieskolan. I samband med detta har seminarier och konferenser
            arrangerats och kompetensutveckling av språklärare genomförts.
            Bl.a. har en antologi om språkundervisning och språkinlärning,
            Språkboken, publicerats under år 2001. Under det nyligen genomförda
            Språkåret 2001 har språkens betydelse uppmärksammats på olika
            sätt i Sverige och internationellt.
          </note>
          <note>
            Arbetet med att utveckla en europeisk språkportfölj fortsätter.
            Skolverket och Uppsala universitet har tillsammans ansvaret för
            detta. Genom språkportföljen kan människors kunskaper i språk
            dokumenteras och tas till vara på ett sätt som vanliga skolbetyg
            inte förmår. Det gäller alla språkkunskaper - inte bara de traditionella
            skolspråken. För femte gången delar också Skolverket ut den Europeiska
            kvalitetsutmärkelsen i språk. Det övergripande målet med utmärkelsen
            är att stimulera elever till att läsa språk. Genom utmärkelsen
            uppmärksammas och sprids de bästa idéerna inom språkundervisningen.
          </note>
          <note>
            Det är viktigt att skolan stimulerar ungdomar att känna lust
            och glädje inför språkstudier. Motivationens betydelse för språkstudier
            kan inte nog betonas.
          </note>
          <note>
            Regeringens uppdrag till Skolverket att förbättra möjligheterna
            till arbetsplatsförlagd utbildning utomlands är en åtgärd för
            att bl.a. bidra till ökat språkintresse. Att trenden kan brytas
            visar också goda försök på skolor där lärare i språk samarbetar
            med yrkeslärare för att stimulera elever att lära språk i syfte
            att under skoltiden eller senare praktisera utomlands.
          </note>
          <note>
            När det gäller grundskolan är huvudproblemet att alltför många
            elever avbryter sitt språkval i förtid. Ett fortsatt utvecklingsarbete
            inom språkundervisningen för att öka motivationen hos eleverna
            är nödvändigt.
          </note>
          <note>
            Skolverket erbjuder insatser för kompetensutveckling för språklärare.
            Kommunen har huvudansvaret för att eleverna får information och
            vägledning om betydelsen av språkkunskaper i framtiden.
          </note>
          <note>
            Betygssystemet och reglerna för antagning till högskolan påverkar
            varandra starkt. Det är därför viktigt att förändra dessa system
            samtidigt och gemensamt. Jag har tagit initiativ till ett förberedande
            arbete inom Utbildningsdepartementet för förändring av högskolans
            antagningsregler i avvaktan på gymnasiekommitténs förslag.
          </note>
          <note>
            Ett rikt språk är en förutsättning för ett framgångsrikt lärande
            och ett starkt självförtroende. Modersmålsundervisning och undervisning
            i svenska som andra språk måste prioriteras. Studiehandledning
            på modersmålet kan vara avgörande för möjligheten att nå bra resultat
            i andra ämnen. Tillgången på behöriga modersmålslärare kommer
            att öka genom regeringens förslag om möjligheten att kombinera
            behörighetsgivande lärarutbildning med arbete i skolan.
          </note>
          <note>
            Orsakerna till att elever inte studerar sitt modersmål kan vara
            flera. Regeringen anser att det är viktigt att få belyst vilka
            hinder och svårigheter som finns när det gäller att ge elever
            med utländsk bakgrund goda möjligheter till språkutveckling. Regeringen
            har därför gett Skolverket i uppdrag att kartlägga läget i förskolor
            och skolor. I uppdraget ligger bl.a. att belysa organisation och
            omfattning av modersmålsstödet, modersmålsundervisningen och studiehandledningen,
            belysa attityder hos personal, elever och föräldrar samt lämna
            konkreta förslag till olika stimulansåtgärder. Skolverket har
            nyligen redovisat sitt uppdrag till
          </note>
          <note>
            Utbildningsdepartementet. Ett av förslagen är att rätten till
            modersmålsstöd i förskolan regleras i författning. Rapporten analyseras
            för närvarande på
          </note>
          <note>
            Utbildningsdepartementet.
          </note>
          <note>
            Insatser för att förbättra förskole- och skolsituationen för
            barn och ungdomar i segregerade områden är nödvändiga. Regeringen
            avser därför ge den nya utvecklingsmyndigheten som sitt första
            och viktigaste utvecklingsuppdrag för de närmaste åren att förbättra
            utbildningsvillkoren i segregerade områden.
          </note>
          <note type="speaker">
            Anf. 130 MARIA LARSSON (kd):
          </note>
          <note>
            Fru talman! Den här interpellationen tar upp två olika saker.
            Det kanske är väl mycket för en debatt.
          </note>
          <note>
            Det blir för lite tid åt varje sak, därför att bägge dessa saker
            utgör stora problem i dag. Jag borde ha ställt två interpellationer.
          </note>
          <note>
            Vi börjar lite med språkstudierna i gymnasieskolan. Jag tycker
            att svaret jag får här är lite tamt.
          </note>
          <note>
            Skolverket och Högskoleverket gjorde förra året en undersökning
            som visade att blivande samhällsvetare och naturvetare väljer
            bort språk, matematik och fysik. I stället väljer de kurser som
            mumsig mat eller massage. Det är säkert bra och nyttiga kunskaper,
            men de sker på bekostnad av kunskap som kan vara nödvändig för
            en kommande yrkesutövning.
          </note>
          <note>
            Problemet är att för en student som söker till en civilingenjörsutbildning
            kan ett MVG i en matlagningskurs vara mer värt än ett VG i en
            avancerad kurs i tyska. Systemet för antagning till högskolan
            värderar alla kurser lika, enbart utifrån omfattning och betygsnivå.
            Det är klart att det då är många elever som väljer bort en kämpig
            språkkurs med glospluggande, grammatik och mycket slit och väljer
            en kurs där man med mindre ansträngning kan samla ihop till ett
            bättre totalbetyg. Det är ganska mänskligt att man gör på det
            sättet, men det är inte bra för individen som kan ha en större
            kapacitet, och det är inte bra för Sverige.
          </note>
          <note>
            Lisa, som är en ganska vanlig tjej på 17 år, säger så här i en
            intervju: Jodå, det är viktigt att läsa språk, men många tar för
            givet att engelskan räcker. Sedan finns det ganska många sådana
            som jag, som tycker att det är för mycket jobb att läsa språk.
            Lisa är i gott sällskap. Varför ska man anstränga sig mer än man
            behöver?
          </note>
          <note>
            71 % av svenskarna säger i en EU-studie att det är viktigt att
            kunna främmande språk. Det är bara i
          </note>
          <note>
            Danmark och i Luxemburg som det är fler som tycker att det är
            viktigt. Men det är bara 17 % av svenskarna som säger att de tycker
            att det är viktigt att lära sig två främmande språk, och det är
            färre än i något annat
          </note>
          <note>
            EU-land.
          </note>
          <note>
            Det är t.o.m. fler irländare och britter som anser att de utöver
            modersmålet engelska bör lära sig två främmande språk än det är
            svenskar som tycker att man ska lära sig engelska och ytterligare
            ett främmande språk.
          </note>
          <note>
            I Aktuellt i september 2001 sade utbildningsministern att han
            i april i år skulle uttala sig i frågan om han tycker att det
            räcker med engelska eller om ytterligare språkinlärning ska uppmuntras.
            April har kommit och gått, och maj har kommit och gått. Nu är
            det den 3 juni och i dag har utbildningsministern möjlighet att
            uttala sig i den frågan. Ska språkstudier uppmuntras i större
            utsträckning än vad som görs i dagens gymnasieskola?
          </note>
          <note>
            Det är inte så svårt egentligen. För att få fler elever att läsa
            språk behöver man egentligen bara ändra antagningssystemet så
            att elever som har valt teoretiska studier kan räkna språk som
            extra merit. Då handlar det om att ha politiskt mod att erkänna
            att vissa kurser är mer värdefulla för fortsatta högskolestudier
            än andra.
          </note>
          <note>
            Är ministern beredd att här i dag lova att snabbt titta över
            systemet? För varje år som går förlorar vi en årskull presumtiva
            språkstudenter, och Sverige förlorar på så sätt i konkurrenskraft.
          </note>
          <note>
            Anf. 131 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är intressant att Maria Larsson vill ha ökad
            aktivitet på förslagsområdet. Annars har ju kritiken från Kristdemokraterna
            nästan varit att det har varit för mycket initiativ från Utbildningsdepartementet
            och att vi bör invänta sittande utredningar och inte ta initiativet
            i den utsträckning som vi har gjort.
          </note>
          <note>
            Språkintresset och språkstudierna är en väldigt viktig fråga.
            Det är riktigt att vi har sett ett vikande intresse för språkstudier.
            Det kan ju ha lite olika förklaringar. I grundskolan ser vi att
            elevernas intresse för tyska avtar. Men det ökar för spanska och
            är relativt likartat för franska. Där finns det en struktur i
            intresset som antagligen har att göra med vilka språk som unga
            människor i dag ser som intressanta och viktiga.
          </note>
          <note>
            I gymnasieskolan ser vi en minskning. När Maria
          </note>
          <note>
            Larsson nämner att andelen elever som har fått betyg i kurs B,
            i tyska B, på NV- och SV-programmen har sjunkit med 15 % är det
            sant. Men ser vi till gymnasieskolans samtliga elever och samtliga
            B-språk har andelen elever med språkbetyg sjunkit med 3 %.
          </note>
          <note>
            Också här har vi alltså en strukturell förändring och en strukturell
            skillnad när det gäller vilka språk som hävdar sig väl och vilka
            som inte hävdar sig lika väl.
          </note>
          <note>
            Jag menar att det antagligen är så att flera av de förklaringar
            som Maria Larsson pekar på ligger till grund för det här vikande
            intresset. En sak är ju att det finns ett behov av att utveckla
            språkämnena. En annan är naturligtvis att man påverkas av högskolans
            antagningsregler. Så är det alltid, och det tror jag, vilket system
            vi än väljer i framtiden, kommer att gälla också framöver.
          </note>
          <note>
            En tredje sak är ju det som många ungdomar själva säger, att
            deras motivation har minskat i takt med att de ser att engelskan
            står sig så väl när de själva är utomlands. Jag delar ju helt
            Maria Larssons uppfattning att det inte räcker med engelskan.
            Ska vi ge våra ungdomar möjlighet att ta för sig ordentligt av
            vad internationaliseringen erbjuder unga människor är åtminstone
            ett språk till av mycket stort värde. Också för vår nation och
            för vår utveckling är det viktigt att vi har fler språkkunniga
            människor.
          </note>
          <note>
            Därför har jag redovisat en rad initiativ som vi tar för att
            stödja en utveckling. Men det är där Maria
          </note>
          <note>
            Larsson vill ha omedelbar förändring som jag vill varna för förändringar
            i det här läget. Jag vill faktiskt invänta Gymnasiekommittén.
            Jag vill inte att vi nu rycker loss högskolans antagningsregler
            och förändrar dem utan att vi vet var Gymnasiekommittén hamnar
            i sina framtida förslag. Varför? Jo, vi har erfarenheter från
            svensk utbildningspolitik där de här processerna inte går hand
            i hand, där högskolan ändrar sina antagningsregler så att de inte
            passar gymnasieskolan. I andra perioder reformeras gymnasieskolan
            så att den inte alls stämmer överens med högskolans antagningsregler.
          </note>
          <note>
            Det är inte bra för studenterna och eleverna. Nu har vi en god
            möjlighet att faktiskt se det här i ett sammanhang, och det bör
            vi göra. När Gymnasiekommittén kommer med sitt förslag är det
            också grunden för diskussionen om förändringar av högskolans antagningsregler.
            Det bör vi göra för elevernas skull, för högskolornas och gymnasiernas
            skull, så att det äntligen kan gå hand i hand.
          </note>
          <note type="speaker">
            Anf. 132 MARIA LARSSON (kd):
          </note>
          <note>
            Fru talman! Anledningen till att jag ställer frågan till ministern
            och kräver snabba svar är just att ministern tidigare inte visat
            någon återhållsamhet när det gäller att gå in och föregripa sittande
            utredningar, t.ex. Gymnasiekommittén. Den var ju inget hinder
            för att besluta sig för att avskaffa ett IV-program. Där behövdes
            tydligen inte den här helhetssynen och bedömningen mellan skolformerna.
          </note>
          <note>
            Det här verkar skifta beroende på vilken fråga det handlar om.
            Då är min fråga: Varför tvekar ministern att gå in och föregripa
            utredningen i just det här fallet? Jag tycker att det verkar vara
            inkonsekvent. Vilka tankar finns då på departementet om antagningsförändringar
            när det gäller språkstudier?
          </note>
          <note>
            Jag kan beklaga att modet tycks svika ministern just i den här
            frågan, för jag ser att det här är en fråga som i väldigt stor
            utsträckning hastar. Det är en årskull i taget som får otillräckliga
            språkkunskaper inför kommande studier och inför en arbetsmarknad
            som kräver alltmer av språkkunskaper. Det är också en problematik
            för språklärarna, som nu försöker upprätthålla sina yrkeskarriärer.
            De skulle behöva lite råg i rygg och få vetskap om att det de
            gör är viktigt och att de ska fortsätta med det i svensk skola.
          </note>
          <note>
            Tjänsteunderlaget har ju ryckts undan för väldigt många språklärare
            på bara två års tid beroende på den tidigare reformen.
          </note>
          <note>
            Det är anledningen till att jag efterlyser lite snabba ryck på
            det här området. Jag noterar att det inte blir något sådant besked
            här i dag. Jag tycker dock att det var trevligt att höra att ministern
            säger att det inte räcker med engelskan. Det var alltid något.
          </note>
          <note>
            Låt oss då tala något om modersmålsundervisningen, den som bara
            55 % av berättigade elever får del av i dag. Forskningen visar
            i dag ganska samfällt att modersmålsundervisningen är viktig.
            Att utveckla en aktiv tvåspråkighet är en merit, en glädje och
            en viktig sak både för individen och - också där - för samhället.
            Vikten av att ha människor med aktiv tvåspråkighet i vårt land
            kan inte underskattas med tanke på att vi är ett litet land med
            ett litet modersmål.
          </note>
          <note>
            Studiehandledningen för modersmålet är viktig, och där brister
            det mycket i dag.
          </note>
          <note>
            Skolverket ska ju kartlägga hur det ser ut nu i förskolor och
            skolor. Det är väl bra. Det finns redan ganska väl dokumenterat,
            skulle jag vilja säga. Ministern verkar vara inne på Skolverkets
            tanke om att reglera rätten för stödet för modersmålsundervisning
            redan från förskoleåldern, alltså från ett års ålder.
          </note>
          <note>
            Det här förmodar jag kommer att vara ett aktivt arbete. Det är
            ett viktigt arbete. Det behövs förändringar på det här området.
            Vi jobbar själva med sådana förändringar i vårt parti, för vi
            tror att det här är en viktig framtidsfråga för skolan och för
            att alla elever ska kunna inhämta kunskapsmålen. Det handlar också
            om att så långt som möjligt exkludera ett utanförskap för uppväxande
            generationer.
          </note>
          <note>
            Jag skulle vilja skicka med ministern att det kan vara en farlig
            väg att börja reglera rätten till stöd för modersmålsundervisning
            i förskolan och tro att man har gjort nog. Jag skulle vilja skicka
            med att det kan vara en väg som berövar barnen deras föräldrar
            just så som vi ofta ser i familjer där föräldrarna har bristande
            kunskaper i såväl svenska språket som svenskt kulturliv. Barnen
            blir försvenskade på ett sätt som gör att föräldrarna blir avauktoriserade
            som föräldrar, och det är mycket olyckligt. Jag ska be att få
            återkomma till det i mitt nästa inlägg.
          </note>
          <note>
            Anf. 133 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Modersmålet är väldigt viktigt och det är, precis
            som Maria Larsson säger, mycket som i dag också visar vilken vikt
            det har för barns och ungdomars utveckling - också i det svenska
            språket och också i andra ämnen i skolan. Det är ju en mycket
            negativ utveckling som vi har haft under det senaste decenniet
            när det gäller antalet och andelen barn som får modersmålsstöd
            och en aktiv tvåspråkighet.
          </note>
          <note>
            Det är det som Skolverket pekar på i sin rapport.
          </note>
          <note>
            Där föreslår de ett antal förändringar. Jag exemplifierade med
            ett sådant förslag, men regeringen har inte tagit ställning till
            den än. Rapporten kom alldeles i dagarna. Den kommer att vara
            ett viktigt underlag i diskussionen de kommande åren om hur vi
            kan stärka modersmålets ställning. Jag är öppen för diskussion
            med Kristdemokraterna om det finns olika avvägningar som måste
            göras i fråga om vilka metoder vi ska använda.
          </note>
          <note>
            Låt mig återkomma till frågan om moderna språk och elevernas
            val. Jag vill inte ändra högskolans antagningsregler innan vi
            ser hur strukturen för den nya gymnasieskolan ser ut. Skälet är
            enkelt: Eleverna måste ha en möjlighet att överblicka systemet
            och se vad de olika valen betyder i förhållande till högskolan.
            Vi vet ju att eleverna ganska snart genomskådar alla system. Därmed
            kommer vi, vilket system vi än väljer, att få vissa problem.
          </note>
          <note>
            Maria Larsson verkar förespråka viktade betyg i antagningen till
            högskolan. Också det blir mycket komplicerat. På vilket sätt ska
            de viktas? När ska språkets ställning viktas upp, vilka språk
            ska det gälla och i vilka utbildningar? Maria Larsson har en ståndpunkt,
            men här kommer det att finnas många andra ståndpunkter att ta
            hänsyn till. Man kommer att föra fram diverse olika ämnen som
            extremt viktiga för ett visst program.
          </note>
          <note>
            Den modell vi har i dag, där alla betyg räknas lika, har naturligtvis
            sina nackdelar och kan få de effekter Maria Larsson pekar på.
            Men ett ad hocbetonat system där vi väljer vikter beroende på
            vilka ämnen som för tillfället har starkast röst och stämma kanske
            inte heller fungerar särskilt väl. Vi måste få det att fungera
            tillsammans med en reformering av gymnasieskolan. Därför inväntar
            jag Gymnasiekommitténs betänkande, som kommer i slutet av året.
          </note>
          <note type="speaker">
            Anf. 134 MARIA LARSSON (kd):
          </note>
          <note>
            Fru talman! Förutsägbarhet är helt nödvändig för elever, föräldrar
            och lärarkår. Det är en fullständig självklarhet, tycker jag.
            Naturligtvis måste man förändra system med möjlighet till förberedelsetid
            för alla dessa parter. Det är något som är en fullständig självklarhet
            för mig, och jag hoppas även för utbildningsministern.
          </note>
          <note>
            Jag tycker att utbildningsministern gör rätt som inväntar Gymnasiekommitténs
            förslag. Det tycker jag att utbildningsministern borde ha gjort
            även i de övriga frågorna, men eftersom så inte har skett dristade
            jag mig att ställa denna fråga. Jag trodde att linjen kanske var
            densamma rakt över. Nu förstår jag att det finns en inkonsekvens
            i vad man kan gå in och ändra under sittande utredning och vad
            man vill avvakta med. Det får utbildningsministern stå för.
          </note>
          <note>
            Låt mig gå tillbaka till det som handlade om modersmålet. Jag
            menar alltså att vi måste ta till vara föräldrarna i samspel med
            barnen, när det gäller både den tidiga modersmålsundervisningen
            och språkträningen. Annars riskerar det som vi har sett att bli
            ännu tydligare, när vi nu ska erbjuda små barn möjlighet både
            till modersmålsundervisning och språkträning. Språkförskolorna
            lever ju sitt liv, inte minst här i Stockholm.
          </note>
          <note>
            Jag menar att man måste ge föräldrarna möjlighet att tillsammans
            med barnen språkträna både modersmål och svenska. Man ska lära
            sig rim och ramsor, sjunga sånger, spela spel och leka tillsammans
            med personal. Föräldrauppgiften bör kunna inkluderas i sfi-undervisningen
            för dem som har barn. Det är att lära adekvat svenska. Då kan
            man föra över det till sitt eget modersmål på hemmaplan.
          </note>
          <note>
            Den öppna förskolan tror jag är en utmärkt plats för att odla
            samspelet och språkbildningen mellan barn och föräldrar. Det är
            att stärka föräldrarollen och språkutvecklingen hos både barn
            och vuxna.
          </note>
          <note>
            Jag hoppas att ministern byter det strikta stol- och lärandetänkandet
            när det gäller små barn och låter lek och samspel med föräldrarna
            vara honnörsord.
          </note>
          <note>
            Anf. 135 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Efter det senaste inlägget tror jag att det finns
            all anledning att fortsätta resonera med
          </note>
          <note>
            Kristdemokraterna om hur vi kan stärka språkutvecklingen hos
            barnen. Det verkar finnas gott om goda idéer och engagemang i
            frågan.
          </note>
          <note>
            Jag tror också att det finns anledning att fortsätta resonera
            när det gäller frågan om hur vi kan stärka intresset för moderna
            språk bland ungdomar i grundoch gymnasieskolan. Det bör det finnas
            goda möjligheter till i takt med att vi också får Gymnasiekommitténs
            betänkande om hur framtidens gymnasieskola ska se ut.
          </note>
          <note>
            Jag tackar för en intressant interpellationsdebatt.
          </note>
          <note>
            Överläggningen var härmed avslutad.
          </note>
          <note>
            22 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Konstitutions- och utrikesutskottets betänkande
          </note>
          <note>
            2001/02:KUU2
          </note>
          <note>
            Utrikesutskottets betänkande 2001/02:UU10
          </note>
          <note>
            Konstitutionsutskottets betänkande 2001/02:KU34
          </note>
          <note>
            Finansutskottets betänkanden 2001/02:FiU17 och
          </note>
          <note>
            FiU22
          </note>
          <note>
            Försvarsutskottets betänkande 2001/02:FöU11
          </note>
          <note>
            Näringsutskottets betänkande 2001/02:NU15
          </note>
          <note>
            23 § Bordläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkanden
          </note>
          <note>
            2001/02:KU35 Redogörelse för behandlingen av riksdagens skrivelser
            till regeringen
          </note>
          <note>
            2001/02:KU26 Östersjömiljarderna
          </note>
          <note>
            Lagutskottets betänkanden
          </note>
          <note>
            2001/02:LU24 Utökad resegaranti för konsumenter
          </note>
          <note>
            2001/02:LU26 Ändringar i förmånsrättsordningen, m.m.
          </note>
          <note>
            2001/02:LU27 Partnerskap och adoption, m.m.
          </note>
          <note>
            2001/02:LU28 Mål och inriktning för det svenska arbetet med konsumentfrågor
            i EU
          </note>
          <note>
            2001/02:LU29 Lag om elektronisk handel och andra informationssamhällets
            tjänster, m.m.
          </note>
          <note>
            Socialutskottets betänkanden
          </note>
          <note>
            2001/02:SoU19 Folkhälsofrågor
          </note>
          <note>
            2001/02:SoU23 Barnpolitiken - arbetet med strategin för att förverkliga
            FN:s konvention om barnets rättigheter
          </note>
          <note>
            Utbildningsutskottets betänkanden
          </note>
          <note>
            2001/02:UbU14 Riksbankens Jubileumsfonds verksamhet under år
            2001
          </note>
          <note>
            2001/02:UbU15 Rekryteringsbidrag vid vuxenstudier
          </note>
          <note>
            2001/02:UbU16 Etik i forskningen
          </note>
          <note>
            24 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 3 juni
          </note>
          <note>
            2001/02:1281 av Cristina Husmark Pehrsson (m) till finansminister
            Bosse Ringholm
          </note>
          <note>
            Annonsskatten
          </note>
          <note>
            2001/02:1282 av Kia Andreasson (mp) till finansminister Bosse
            Ringholm
          </note>
          <note>
            Europeiska investeringsbanken
          </note>
          <note>
            2001/02:1283 av Maria Wetterstrand (mp) till finansminister Bosse
            Ringholm
          </note>
          <note>
            Europeiska investeringsbanken
          </note>
          <note>
            2001/02:1284 av Ingegerd Saarinen (mp) till finansminister Bosse
            Ringholm
          </note>
          <note>
            Europeiska investeringsbanken
          </note>
          <note>
            2001/02:1285 av Kia Andreasson (mp) till finansminister Bosse
            Ringholm
          </note>
          <note>
            Europeiska investeringsbanken
          </note>
          <note>
            2001/02:1286 av Yvonne Ruwaida (mp) till finansminister Bosse
            Ringholm
          </note>
          <note>
            Europeiska investeringsbanken
          </note>
          <note>
            2001/02:1287 av Ulla-Britt Hagström (kd) till finansminister
            Bosse Ringholm
          </note>
          <note>
            Försörjningsbördan
          </note>
          <note>
            2001/02:1288 av Cristina Husmark Pehrsson (m) till statsrådet
            Jan O Karlsson
          </note>
          <note>
            Biståndet
          </note>
          <note>
            2001/02:1289 av Birgitta Sellén (c) till näringsminister Björn
            Rosengren
          </note>
          <note>
            Statliga jobb till Sollefteå
          </note>
          <note>
            2001/02:1290 av Anita Sidén (m) till justitieminister
          </note>
          <note>
            Thomas Bodström
          </note>
          <note>
            Årsdagen av kravallerna i Göteborg
          </note>
          <note>
            2001/02:1291 av Viviann Gerdin (c) till socialminister Lars Engqvist
          </note>
          <note>
            Psykiskt funktionshindrade
          </note>
          <note>
            2001/02:1292 av Ingegerd Saarinen (mp) till miljöminister Kjell
            Larsson
          </note>
          <note>
            SSI:s och SKI:s informationsansvar
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 11 juni.
          </note>
          <note>
            25 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 3 juni
          </note>
          <note>
            2001/02:1224 av Maria Larsson (kd) till jordbruksminister Margareta
            Winberg
          </note>
          <note>
            Underkända jämställdhetsplaner
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 11 juni.
          </note>
          <note>
            26 § Kammaren åtskildes kl. 16.35
          </note>
          <note>
            Förhandlingarna leddes av talmannen från sammanträdets början
            t.o.m. 8 §
          </note>
          <note>
            anf. 43 (delvis), av andre vice talmannen därefter t.o.m. 14
            § anf. 81
          </note>
          <note>
            (delvis), av talmannen därefter t.o.m. 20 § anf. 124 (delvis)
          </note>
          <note>
            och av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
