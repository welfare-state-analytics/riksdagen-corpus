<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--78</head>
          <docDate when="2002-03-07">2002-03-07</docDate>
        </div>
      </front>
      <body>
        <div>
          <note>
            19.00 - 21.05
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Anmälan om inkomna faktapromemorior om förslag från Europeiska
            kommissionen, m.m.
          </note>
          <note>
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note>
            2001/02:FPM60 Förslag till Europaparlamentets och rådets beslut
            om antagande av ett åtgärdsprogram för tullfrågor i gemenskapen
            (Tull 2007) KOM
          </note>
          <note>
            (2002) 26 till skatteutskottet
          </note>
          <note>
            2001/02:FPM61 Förslag till beslut om antagande av ett gemenskapsprogram
            för att förbättra skattesystemens sätt att fungera på den inre
            marknaden
          </note>
          <note>
            (Fiscalis 2007-programmet) KOM (2002) 10 till skatteutskottet
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Skrivelser
          </note>
          <note>
            2001/02:105 till utrikesutskottet
          </note>
          <note>
            2001/02:125 till socialutskottet
          </note>
          <note>
            2001/02:160 till utrikesutskottet
          </note>
          <note>
            3 § Författningsfrågor, m.m.
          </note>
          <note>
            Föredrogs konstitutionsutskottets betänkande 2001/02:KU13
          </note>
          <note>
            Författningsfrågor, m.m. (förs. 2001/02:RB4).
          </note>
          <note type="speaker">
            Anf. 1 NILS FREDRIK AURELIUS (m):
          </note>
          <note>
            Herr talman! Sveriges inträde i EU har aktualiserat författningsdebatten
            och då inte minst frågorna om maktdelning i Sverige. Bland de
            många publikationer som behandlar dessa frågor kan jag t.ex. nämna
            antologin Maktdelning, som var den första av Demokratiutredningens
            många forskarvolymer. Jag kan också nämna de årliga volymer som
            SNS demokratiråd ger ut och åtskilliga skrifter inom ramen för
            Timbros författningsprojekt.
          </note>
          <note>
            Det har nu gått så lång tid sedan 1974 års regeringsform att
            det borde vara dags för en övergripande författningsutredning.
            Den sittande författningsutredningen har alldeles för snäva direktiv,
            och detsamma kan sägas gälla t.ex. Kommunaldemokratiska kommittén.
          </note>
          <note>
            Demokratiutredningen berörde många konstitutionella frågor, kanske
            rentav fler än vissa hade önskat sig. Men den stora utredningen
            förefaller ha lagts åt sidan av regeringen.
          </note>
          <note>
            En ny författningsutredning bör ta sin utgångspunkt i respekten
            för den enskildes rätt och i insikten att en ökad maktdelning
            stärker den enskildes frihet och förbättrar demokratins vitalitet.
          </note>
          <note>
            Inrättandet av en i väsentliga avseenden fristående riksbank
            kan, liksom beslutet om en fristående riksrevision, ses som ett
            uttryck för krav på en bättre maktdelning. Denna tradition har
            historiskt sett inte varit så stark i Sverige, även om de fristående
            ämbetsverken och de, åtminstone på papperet, självständiga kommunerna
            finns med redan i 1809 års regeringsform.
          </note>
          <note>
            I dagens Sverige med maxtaxor inom barnomsorgen och inomkommunal
            skatteutjämning är det förstås uppenbart att det kommunala självstyret
            inte är så starkt som det borde eller kunde vara.
          </note>
          <note>
            Det är vidare ett oroande tecken att den utredning om maktfördelning
            mellan olika politiska nivåer som statssekreteraren Sören Häggroth
            sagt ska vara på gång enligt samme talesman bör se över om det
            svenska systemet med fristående ämbetsverk passar i nuvarande
            EU-ram.
          </note>
          <note>
            I stället för det lappverk av begränsade utredningar, som delvis
            överlappar varandra, skulle vi nu faktiskt behöva en mer heltäckande
            översyn av författningen.
          </note>
          <note>
            Herr talman! Redan Demokratiutredningen som kom för två år sedan
            gjorde den självklara kopplingen mellan en vitalare lokal demokrati
            och den kommunala självstyrelsen. Kravet på skilda valdagar för
            riksdags- och kommunalval var också en logisk följd av detta synsätt.
          </note>
          <note>
            Mötet med den kontinentala traditionen har hur som helst fört
            upp frågan om maktdelning på dagordningen. De formuleringar som
            finns i regeringsformen om den kommunala självstyrelsen har uppenbarligen
            inte förmått att skydda den tillräckligt.
          </note>
          <note>
            Det finns en koppling mellan den kommunala självstyrelsen och
            kravet på en bättre lagprövning.
          </note>
          <note>
            Man kan med fog hävda att skyddet för kommunernas självbestämmande
            liksom för de medborgerliga frioch rättigheterna får substans
            först när det finns en reell möjlighet för domstolar och andra
            rättstillämpande organ att underkänna lagstiftning som kränker
            dessa rättigheter. Denna skyldighet har svenska domstolar och
            myndigheter i dag, men endast i de fall där lagstiftningen uppenbart
            kränker individers och företags rätt.
          </note>
          <note>
            Den debatt vi hade i författningsfrågor här i kammaren för ett
            år sedan kom mycket att handla just om detta, om huruvida det
            är rimligt från ett medborgarperspektiv att Sverige klamrar sig
            fast vid uppenbarhetsrekvisitet samtidigt som rättsutvecklingen
            i Europa går i motsatt riktning. Riksdagen gjorde då bedömningen
            att så inte är fallet, vilket ledde till ett tillkännagivande
            till regeringen.
          </note>
          <note>
            Sedan dess har emellertid ingenting hänt i frågan, vilket majoriteten
            i utskottet nu uttrycker sitt missnöje över. Socialdemokraterna
            och vänsterpartisterna i utskottet utnyttjar den möjlighet som
            finns att avge ett särskilt yttrande till att i en liten uppsats
            än en gång räkna upp de argument som de anser finns mot en bättre
            lagprövning. Man menar också att det är orimligt att genomföra
            en reform av detta slag mot uppfattningen hos en stor minoritet
            i riksdagen. Det sistnämnda kan nog vara riktigt. Men vad det
            nu handlar om är att utreda frågan om bättre lagprövning. Detta
            är vad riksdagen har beställt av regeringen genom beslutet för
            ett år sedan och som regeringen ännu inte har levt upp till.
          </note>
          <note>
            Låt mig säga några ord om det som förefaller vara huvudargumentet
            mot en bättre lagprövning, nämligen att politikerna förlorar makten
            till experterna, i detta fall juristerna. Enligt en traditionell
            vänsteruppfattning i Sverige har större domstolsmakt uppfattats
            som en demokratisk förlust. Enligt min mening är detta emellertid
            en missuppfattning. En bättre maktdelning är till att börja med
            inget nollsummespel, som bl.a. Olof Petersson har framhållit.
            Demokratin kan totalt sett fungera bättre genom t.ex. en mera
            oberoende, mindre politiserad riksrevision.
          </note>
          <note>
            Ytterst är det ändå riksdagen som bestämmer genom att stifta
            lag. Det är inget konstigt i att vissa lagar, demokratiskt beslutade
            av riksdagen, underordnas andra lagar i en normhierarki. Grundlagarna
            har ju också stiftats demokratiskt. Portalparagrafen till regeringsformen
            slår som bekant fast att makten utövas under lagarna. Våra vänstervänner
            fick inte plats för det tillägget i sitt i övrigt digra särskilda
            yttrande. Domstolens uppgift blir att pröva om det som vi kan
            kalla vardagslagstiftningen stämmer med grundlagen. Politikerna
            har förstås alltid möjligheten att ändra en lag som inte bestått
            provet eller att ändra grundlagen. Makten ligger alltså ytterst
            kvar hos den lagstiftande församlingen, riksdagen.
          </note>
          <note>
            Varken EG-rätten, som har företräde framför svensk lag, eller
            Europakonventionen, som gäller som svensk rätt, kräver att brister
            i lagstiftningen ska vara uppenbara.
          </note>
          <note>
            Det förtjänar än en gång att understrykas att Demokratiutredningen
            var enig i kravet på en bättre lagprövning. Utredningens ställningstagande
            växte fram som en naturlig följd av resonemangen om en juridisk
            kvalitetssäkring som ett led i en bättre fungerande demokrati.
            Detta ledde till krav på en större rättssäkerhet för individer
            och kommuner i deras mellanhavanden med staten.
          </note>
          <note>
            I en förlängning kan man överväga om en författningsdomstol kan
            bidra till något mer. Vi har för vår del markerat en öppenhet
            i frågan om hur en sådan eventuell författningsdomstol ska konstitueras.
            En möjlighet kan vara att låta domare ur Högsta domstolen och
            Regeringsrätten bilda en sådan.
          </note>
          <note>
            Inom EU har Italien, Luxemburg, Portugal, Spanien och Österrike
            författningsdomstolar. Och Belgien, Grekland och Frankrike har
            liknande institutioner.
          </note>
          <note>
            Vänsterminoritetens påstående om att författningsdomstolar främst
            finns i förbundsstater - så står det alltså i det särskilda yttrandet
            - är därför felaktigt.
          </note>
          <note>
            I Tyskland, som onekligen är en förbundsstat, finns förstås författningsdomstolen
            i Karlsruhe, som sliter tvister mellan länderna och själva förbundsstaten.
          </note>
          <note>
            Men dessutom har man författningsdomstolar i varje delstat, eller
            varje land som man säger.
          </note>
          <note>
            Det kan tilläggas att i länder som nyligen befriats från diktatur
            t.ex. här i Europa är författningen och författningsdomstolen
            viktiga instrument för att skydda och utveckla rättsstaten.
          </note>
          <note>
            När konstitutionsutskottet besökte Sydafrika kunde vi också märka
            vilken stor betydelse författningsdomstolen där tillmättes.
          </note>
          <note>
            Herr talman! Åtskilliga andra intressanta frågor behandlas i
            detta betänkande, men eftersom de flesta har avhandlats tidigare
            och inte bara en gång har jag här koncentrerat mig på framför
            allt förslaget om att utreda en bättre lagprövning.
          </note>
          <note>
            När det gäller frågan om antalet riksdagsmän - vi för vår del
            vill alltså reducera till ett rimligare antal -
          </note>
          <note>
            vill jag dock ännu en gång framhålla det godtyckliga i att antalet
            ledamöter år 2002 ska vara bestämt av hur många ledamöter som
            skulle avgå med pension när första kammaren och andra kammaren
            avskaffades.
          </note>
          <note>
            De som var kvar var 350 till antalet. Så blev också beslutet
            - som senare, som bekant, ändrades marginellt till 349 ledamöter.
          </note>
          <note>
            Frågan om fullt genomslag för personvalet har vi nyligen också
            diskuterat. Samma tre partier som för en månad sedan står bakom
            detta krav, och gör så också i dag.
          </note>
          <note>
            Vår syn på domstolarnas ställning i fråga om
          </note>
          <note>
            Domstolsverkets avskaffande och annat är också känd, så jag går
            inte vidare in på den saken nu.
          </note>
          <note>
            Slutligen ser jag att några partier också nu vill förbereda införandet
            av republik. Huvudargumentet förefaller vara att det är oförenligt
            med demokratins principer med en monark. Jag tycker att man då
            gör det fundamentala misstaget att glömma att denne monark i vår
            demokrati saknar politisk makt. Det finns många statsvetare som
            rentav har formulerat det så att Sverige inte är en konstitutionell
            monarki utan en konstitutionell demokrati. För övrigt är det ju
            så, som jag tror att många av oss känner till, att monarkin genom
            åren varit till mycket stort gagn för Sverige och är det även
            i dag.
          </note>
          <note>
            Herr talman! Jag står naturligtvis bakom alla moderata yrkanden,
            men för tids vinnande yrkar jag bifall endast till reservation
            1.
          </note>
          <note type="speaker">
            Anf. 2 MATS EINARSSON (v):
          </note>
          <note>
            Herr talman! Som föregående talare mycket riktigt påpekade är
            det ett omfattande betänkande som vi har att debattera. Det är
            en mängd olika frågor, av vilka en hel del är av ganska betydande
            omfattning både principiellt och när det gäller konsekvenser på
            olika sätt. Denna kammare har en mycket arbetstyngd vår, så vi
            har fått införa en viss frivillig disciplin vad gäller antalet
            talare och talartidsbegränsning. Därför finns det ingen möjlighet
            att beröra alla de frågor där jag egentligen skulle vilja utveckla
            en del synpunkter.
          </note>
          <note>
            För att inte glömma bort det ska jag redan inledningsvis yrka
            bifall till reservation nr 13, Förberedelser för monarkins avskaffande.
            Jag återkommer senare till innehållet i den reservationen.
          </note>
          <note>
            Nils Fredrik Aurelius förde ett resonemang med utgångspunkt i
            begreppet maktdelning. Det är en klassisk diskussionspunkt inom
            politiken och inom statsvetenskapen, men jag tror inte att begreppet
            är särskilt entydigt till sitt innehåll.
          </note>
          <note>
            1809 års regeringsform nämndes. Det fanns i den gamla regeringsformen
            element av maktdelning som vid den tidpunkten kunde ses som steg
            i demokratisk riktning därför att den makt som skulle delas och
            balanseras var monarkens, kungens, makt.
          </note>
          <note>
            Maktdelning i ett demokratiskt sammanhang blir dock delvis något
            annorlunda. Om det är det suveräna folkets, demos, makt som ska
            delas, begränsas eller balanseras hamnar vi i ett annat läge från
            demokratisk synpunkt.
          </note>
          <note>
            Jag tycker att det i de länder där man gått allra längst i maktdelningsfilosofin
            - det är väl framför allt
          </note>
          <note>
            USA som åtminstone är mest känt bland oss här i
          </note>
          <note>
            Sverige - finns många inslag i det statsskicket som har med maktdelning
            att göra som inger betydande betänkligheter från demokratisk synpunkt.
            De folkvalda kan alltså inte fritt utnyttja den majoritet som
            de fått i val, och Högsta domstolen spelar en betydande politisk
            roll, i praktiken kanske en lagstiftande roll. Jag ska inte gå
            in närmare på detta. Det finns mycket både skrivet och sagt om
            detta. Enligt min uppfattning är det ingenting som uppmuntrar
            till efterföljd.
          </note>
          <note>
            Ett parallellt spår är naturligtvis diskussionerna kring den
            europeiska unionen, EMU och Europeiska centralbankens ställning.
            Detta tas upp i en motion av
          </note>
          <note>
            Bengt-Ola Ryttar. Reservation 16, under punkt 25, från Vänsterpartiet
            och Miljöpartiet är knuten till den motionen. I motionen påpekas
            helt riktigt att EMU är principiellt tveksamt från demokratisk
            synpunkt i det att man överför vad som borde vara och som egentligen
            är politiska frågor till ett tjänstemannaorgan som inte får inta
            några som helst politiska instruktioner och som ska vara, som
            det heter, oberoende. Oberoende från vad? Jo, naturligtvis från
            folket och folkets företrädare.
          </note>
          <note>
            Från demokratisk synpunkt är EU-systemet som det ser ut i dag
            och som det ser ut att utvecklas och, i synnerhet, EMU-konstruktionen
            högst betänkliga.
          </note>
          <note>
            Även monarkifrågan har med detta att göra.
          </note>
          <note>
            Det raljeras ibland över oss som fortsätter att försöka föra
            en argumentation kring statsskicket och kring ett möjligt avskaffande
            av monarkin och införandet av ett republikanskt statsskick. Möjligtvis
            får vi nog finna oss i att det raljeras lite grann över oss, men
            vi kan också konstatera att det under senare år har förts en alltmer
            seriös diskussion på tidningars ledarsidor och i andra sammanhang
            om statsskicket och om det över huvud taget är förenligt med demokratins
            principer att fortsätta med ett monarkiskt statsskick.
          </note>
          <note>
            Vad innebär detta - vad är kärnan i monarkin? Jo, det innebär
            att rikets främste företrädare, statschefen, inte ska utses på
            grundval av demokratiskt förtroende hos folket eller folkets företrädare
            och inte heller på grundval av förtjänst och skicklighet utan
            på strikt genetiska grunder. Jag har svårt att se att detta kan
            vara en rimlig princip, även med beaktande av att statschefen
            i vårt land har ytterst begränsad politisk makt - i formell mening
            kanske ingen makt över huvud taget. I reell mening finns det inte
            något politiskt element där - det är klart att det inslaget är
            begränsat.
          </note>
          <note>
            Detta är inte något som vi republikaner har glömt bort. Jag tror
            att vi aktivt har bidragit till uppnåendet av detta sakernas tillstånd.
            Dock förändrar det inte själva grundprincipen, nämligen att en
            statschef, rikets främste företrädare, bör ha den ställning och
            värdighet, om än inte reell politisk makt, som bara kan följa
            av att vara utsedd i demokratisk ordning.
          </note>
          <note>
            I vår motion i frågan har vi den här gången skissat på en republikansk
            författning som undviker det problem som jag tidigare noterade
            vad gäller USA, där man har maktdelning mellan den folkvalde presidenten
            och det folkvalda parlamentet. Vi undviker problemet med att skapa
            ett slags maktdelningsmodell och föreslår i stället ett statsskick
            där statschefen behåller sina strikt representativa funktioner
            men utses av riksdagen - gärna på förslag från allmänheten, från
            partier och från nybildade medborgargrupper som vill föra fram
            någon förtjänstfull person i den diskussionen - och sedan blir
            föremål för val i denna kammare.
          </note>
          <note>
            Vi yrkar nu inte på att denna förnämliga författning ska införas,
            utan vi yrkar på att regeringen återkommer med ett förslag som
            kan bli inledningen till en bredare diskussion kring dessa frågor.
            De ovilliga republikanerna - de som är republikaner men som inte
            vill trycka på rätt knapp i denna kammare - brukar hänvisa till
            att den breda folkmajoriteten ändå brett stöder monarkin. Därför
            kan vi inte avskaffa densamma.
          </note>
          <note>
            Nåväl, låt oss acceptera det argumentet, som ju är ett gott demokratiskt
            argument. Man kunde önska att det användes i fler sammanhang.
            Men okej, låt oss acceptera det och låt oss använda, vi som är
            principiella republikaner, våra eventuella förmågor att argumentera
            och att resonera till att föra en bredare diskussion son skulle
            kunna leda fram till ett demokratiskt acceptabelt och förnuftigt
            statsskick även i det här landet. Det är alltså riskfritt för
            er som tänker på -
          </note>
          <note>
            nomineringarna inför nästa val kanske redan är avslutade - er
            ställning och inte vill utmana alltför mycket i en kontroversiell
            fråga. Ni kan i alla fall biträda den här reservationen därför
            att den i det här läget innebär att vi inleder en diskussion om
            statsskick, inte att vi avskaffar monarkin denna vår.
          </note>
          <note>
            Som sagt, det finns mycket att resonera omkring i det här betänkandet,
            men jag hinner inte med allt. Det är personvalet - man vill renodla
            personvalet. Vi har diskuterat det tidigare. Jag kan bara säga
            att jag blir mer och mer betänksam i fråga om personvalet som
            inslag i vårt valsystem. Som jag sagt tidigare i denna talarstol
            finns det en fördel med det begränsade personvalsinslag som vi
            har i vårt valsystem, och det är att det är begränsat. Det undergräver
            demokratins funktion, skulle jag vilja påstå.
          </note>
          <note>
            Mycket annat skulle man kunna resonera om, t.ex.
          </note>
          <note>
            skilda valdagar. Det hinner jag inte med utan nöjer mig med att
            i detta sammanhang yrka bifall till reservation 13 om förberedelse
            för monarkins avskaffande.
          </note>
          <note type="speaker">
            Anf. 3 INGVAR SVENSSON (kd):
          </note>
          <note>
            Herr talman! Det här betänkandet behandlar inte bara en rad motioner
            om författningsfrågor utan också ett förslag om en grundlagsändring
            gällande Riksbanken. Man justerar en tidigare felaktighet, nämligen
            att Riksbanken nu ska ha möjlighet att utfärda föreskrifter om
            betalningsväsendet.
          </note>
          <note>
            Herr talman! Henrik Ibsen skaldade en gång i tiden följande:
            Allt vad du är, var fullt och helt och icke styckevis och delt.
          </note>
          <note>
            Det är en bra princip för oss människor att leva efter, även
            om det i verkligheten inte alltid är lätt att vara så där hel
            eller att alltid agera utifrån helheten, att se helheten, att
            förstå sammanhangen. Men det är viktigt, herr talman, att åtminstone
            ha ambitionen
          </note>
          <note>
            "fullt och helt och icke styckevis och delt".
          </note>
          <note>
            Efter huvudbeslutet för 1974 års regeringsform har ett antal
            justeringar av grundlagen gjorts. Ofta görs författningsutredningar
            under en kort period -
          </note>
          <note>
            oftast inom en mandatperiod - inom begränsade områden. Jag har
            viss erfarenhet från detta område, och det har också andra inom
            utskottet.
          </note>
          <note>
            Herr talman! Efter ett val funderar ofta regeringen något år
            på om det behövs förändringar av grundlagen. Så småningom tillsätts
            en utredning som har begränsad tid att arbeta på, kanske ett eller
            ett och ett halvt år. På så sätt blir grundlagsfrågorna behandlade
          </note>
          <note>
            "styckevis och delt".
          </note>
          <note>
            Herr talman! Det ständigt begränsade tidsperspektivet är ett
            bekymmer i vårt författningsarbete.
          </note>
          <note>
            Helheten och sammanhanget riskerar att gå förlorat.
          </note>
          <note>
            Det är bl.a. av den anledningen som vi hösten 1998
          </note>
          <note>
            lade fram en motion som innebär en totalrevidering av grundlagen
            sett ur ett rättsnormsperspektiv.
          </note>
          <note>
            En sådan översyn går inte att göra på något år, kanske får man
            räkna med att det tar fem till sju år.
          </note>
          <note>
            Författningsutredningen en gång i tiden satt i tio år.
          </note>
          <note>
            Det är Kristdemokraternas uppfattning att det är dags att lämna
            kortperspektivet och jobba med de här frågorna på lite sikt -
            just för helheten och sammanhanget, "icke styckevis och delt".
          </note>
          <note>
            Herr talman! 1974 års regeringsform har varit i kraft i mer än
            ett kvarts sekel. Under denna tid har enbart partiella områden
            i den belysts. Det är dags att ta ett mer långsiktigt och översiktligt
            grepp över regeringsformen och dess konsekvenser för det svenska
            rättssamhället. En utredning som kan arbeta under lång tid och
            med stor grundlighet bör därför utvärdera hela regeringsformen
            och förstås i konsekvens med denna utvärdering komma med förslag
            till eventuella förändringar.
          </note>
          <note>
            Herr talman! Det är nu glädjande att det finns en bred minoritet
            av fyra partier som vill genomföra en sådan utvärdering. Om vi
            har lite tålamod tror jag att medvetenheten på den här punkten
            också kommer att öka hos majoritetspartierna. Jag skulle här gärna
            vilja citera en annan Henrik, nämligen Henrik Tikkanen som sade:
            Den som inte kan se bakåt och inte vågar se framåt måste se upp.
          </note>
          <note>
            Så Göran Magnusson, Mats Einarsson och Per
          </note>
          <note>
            Lager: Se upp!
          </note>
          <note>
            Herr talman! Härmed yrkar jag bifall till reservation 1.
          </note>
          <note>
            Kristdemokraterna har i andra sammanhang påpekat att subsidiaritetsprincipen
            bör bli vägledande även för nationella förhållanden. Om den appliceras
            på kommunal självstyrelse kan man konstatera att det nog behövs
            en utökad respekt från statsmaktens sida för den kommunala gemenskapens
            eget kompetensområde. De nuvarande förhållandena är inte acceptabla.
            Vill man ha en reell kommunal självstyrelse måste det till en
            kraftfull rättslig kompetens för kommunerna. Då krävs också en
            reell lagprövningsrätt som kommunerna kan använda för att hävda
            sin suveränitet.
          </note>
          <note>
            Herr talman! Man kan tänka sig att fastställa den kommunala kompetensen
            i grundlagen. Möjligen kan det vara svårt att i en sådan lagstiftning
            få en tillräcklig spännvidd, eftersom regeringsformen inte är
            en detaljlagstiftning. Men frågeställningen skulle kunna lösas
            - det var en idé som jag fick för något år sedan
          </note>
          <note>
            - genom att man skapar en särskild lagstiftning för den kommunala
            kompetensen lik den som gäller för riksdagsordningen. I regeringsformen
            8:16 anges att beslut om riksdagsordningen kan fastställas på
            samma sätt som grundlag eller genom ett majoritetskrav på tre
            fjärdedelar vid ett och samma tillfälle.
          </note>
          <note>
            Det skulle mycket väl kunna tänkas att upprätta en
          </note>
          <note>
            "kommunalordning" av samma dignitet och därmed ge en större substans
            åt innebörden i den kommunala självstyrelsen. Den frågan borde
            utredas. Egentligen tycker jag att majoriteten är lite väl tam
            i hanteringen i denna fråga. Regeringen har faktiskt aviserat
            en utredning om ansvarsfördelningen mellan stat och kommun. Med
            en lite större tydlighet kunde vi enkelt ha enats om att även
            grundlagsperspektivet borde ha kommit med i arbetet med den ansvarsfördelningen.
          </note>
          <note>
            Men jag förstår att det på sina håll finns en rädsla för lokal
            folksuveränitet - det är bara på riksplanet som majoriteten slår
            vakt om folksuveränitetsprincipen.
          </note>
          <note>
            Herr talman! Valsystemet har ju sina brister, även i grundlagsdelen.
            Vi kristdemokrater har lång och gedigen erfarenhet från fyraprocentsspärrens
            undersida så att säga. Vi vet en del om innebörden i orden
          </note>
          <note>
            "katastrof för partiet". Det är intressant att Vänsterpartiet
            och Miljöpartiet konsekvent stöder vår ambition att utreda frågan
            avseende småpartispärren. Vi har ju delvis gemensamma erfarenheter
            av denna problematik, även om vi för vår del tidsmässigt leder
            erfarenhetsligan. Vad som också är intressant att notera är att
            ett par andra partier, som borde vara uppmärksamma på detta område,
            går omkring och låtsas som om ingenting hänt. Kanske vore det
            bra att ta av skygglapparna!
          </note>
          <note>
            Herr talman! Nytt för i år från oss kristdemokrater är att vi
            tycker att det kan vara på tiden att fundera något över riksdagens
            storlek. En gång i tiden föreslog Författningsutredningen 290
            ledamöter. Men vi vet att den svåraste av alla segrar att vinna
            är den över sig själv och det lyckades inte tvåkammarriksdagen
            med, utan antalet blev 350, sedermera 349, som Nils Fredrik Aurelius
            var inne på tidigare. I ett internationellt perspektiv har vi
            en stort parlament, ca
          </note>
          <note>
            25 000 medborgare per mandat. I Tyskland är det
          </note>
          <note>
            115 000 och i Frankrike 66 000.
          </note>
          <note>
            Herr talman! En fråga som har funnits i debatten länge gäller
            partibytares rätt. Det är min övertygelse att vi blir tvungna
            att fokusera det området än mer framöver. Är man invald på folkets
            vägnar i ett beslutande organ har man förstås när man blivit vald
            en förfoganderätt över sitt mandat. Men är det verkligen så självklart
            att man sedan har förfoganderätt - om man lämnar sitt parti -
            till de mandat i nämnder eller utskott där inte folket utan ens
            partigrupp har utsett vederbörande? Jag tycker att man seriöst
            borde granska den frågeställningen. Nu har vi inte fått något
            stöd för en sådan granskning, men vi har väckt idén.
          </note>
          <note>
            Jag skulle nog vilja sia om att den frågan kommer att aktualiseras
            än mer framöver.
          </note>
          <note>
            Herr talman! En liten kommentar med anledning av domstolars och
            Domstolsverkets ställning. Moderaterna har en reservation 15 på
            denna punkt. Vi har en likartad syn, men eftersom vår motion i
            frågan behandlats i justitieutskottet och här i kammaren i höstas,
            vill vi i ett särskilt yttrande bara markera vår ståndpunkt i
            den frågan.
          </note>
          <note>
            Herr talman! Vi står självfallet bakom samtliga våra reservationer,
            men här och nu yrkar jag som sagt endast bifall till reservation
            1.
          </note>
          <note type="speaker">
            Anf. 4 ÅSA TORSTENSSON (c):
          </note>
          <note>
            Herr talman! Dagens betänkande om författningsfrågor berör lite
            olyckligt frågor som kommer upp senare och som kanske också har
            behandlats tidigare.
          </note>
          <note>
            Framför allt är det frågor som senare kommer upp i ett mer samlat
            sammanhang med anledning av demokratipropositionen som också behandlas
            nu. De kommer kanske då att hanteras mer rättvist än vad en del
            av dessa frågor görs i detta betänkande.
          </note>
          <note>
            Herr talman! I dag har vi att behandla betänkandet
          </note>
          <note>
            Författningsfrågor m.m. När vi i denna kammare utifrån konstitutionsutskottets
            betänkanden ofta diskuterar demokrati, demokratiskt arbete och
            demokratisk utveckling handlar det naturligtvis också om våra
            grundlagar och om var, hur och av vem beslut ska fattas.
          </note>
          <note>
            För min del tror jag att en förnyad och förstärkt demokrati handlar
            om att få alla människor delaktiga och ansvariga för gemensamma
            angelägenheter och för vårt gemensamma samhällsbygge. Vägen dit
            ligger i att skapa utrymme för gemensamma ageranden med utgångspunkt
            från just medborgarna.
          </note>
          <note>
            Centerpartiet har förslag som innebär en mycket radikal decentralisering
            av samhällets beslutsstrukturer, från stat till region, från region
            till kommun och från kommun till människor enskilt eller i samverkan.
          </note>
          <note>
            I svensk grundlag står att läsa att makten utgår från folket.
            Med Centerpartiets synsätt innebär det att makten bör byggas underifrån
            och delegeras från folket till de olika politiska representanterna
            med en mer dynamisk växelverkan än vad som sker i dag.
          </note>
          <note>
            Den decentraliseringspolitik som vi förespråkar bygger på tanken
            om ett starkt självbestämmande på varje samhällsnivå.
          </note>
          <note>
            Sverige av i dag kan bäst beskrivas som en förhållandevis hårt
            centraliserad enhetsstat, vilket innebär att landet huvudsakligen
            styrs utifrån riksdagens och regeringens centralt fattade beslut.
            Sveriges kommuner har inte så stort utrymme att påverka, trots
            att kommunpolitikerna bäst borde känna till sina invånares behov
            och önskemål. Motpolen till detta system kan tyckas vara den federala
            staten, där det är noga reglerat vad centralmakten får göra.
          </note>
          <note>
            Den decentraliserade eller regionaliserade staten kan beskrivas
            som ett mellanting mellan den decentraliserade och den federala
            staten, som ger ett stort utrymme för lokala organ att skapa formerna
            för välfärdens tjänster. Staten har här fortfarande en förhållandevis
            starkt styrande lagstiftning, och målen med verksamheten är gemensamma
            över hela landet.
          </note>
          <note>
            Sverige har tidvis bedrivit den här typen av målstyrd politik.
            Men vi tycker oss nu kunna se en återgång till en mer tydlig central
            detaljstyrning av den kommunala verksamheten.
          </note>
          <note>
            Herr talman! Den viktigaste uppgiften är nu att se över den vertikala
            maktdelningen mellan stat och kommun, mellan kommun och enskilda.
            Utgångspunkten för detta måste vara idén om det kommunala självstyret,
            att makten i huvudsak utövas lokalt nära medborgarna samt också
            hur det lokala inflytandet ska skyddas.
          </note>
          <note>
            Herr talman! Utvecklingen borde enligt våra utgångspunkter gå
            mot att Sverige alltmer kommer att bestå av förhållandevis självständiga
            regioner. Sverige kan successivt bli en mer regionaliserad stat
            genom att makt flyttas medvetet och konsekvent från riksdagen
            till regionala nivåer såväl i fråga om beslutskompetens som makten
            över resurserna.
          </note>
          <note>
            Utgångspunkten bör vara att öka människors självbestämmande.
            En naturlig uppgift blir därför att åstadkomma en förnuftig vertikal
            maktdelning där högre administrativa nivåer förhindras att detaljstyra
            och göra ingrepp i det lokala självstyret. Eftersom makten enligt
            vår mening inte ska byggas centralt och delegeras nedåt, vill
            vi formulera en princip om delegation underifrån. Regioner och
            staten ska endast fatta sådana beslut som inte kan hanteras på
            kommunal nivå. Ett sådant synsätt innebär också att de lokala
            och regionala beslutsnivåerna bör ha större möjlighet att stärka
            självstyret. Ytterst bör man tänka sig att all makt som riksdagen
            utövar går att härleda ur de frivilliga gemenskapernas vilja att
            avstå makt till, i tur och ordning, kommuner, regioner och riksdag.
            En fördjupning av den folkstyrda demokratin är nödvändig för att
            öka legitimiteten i det demokratiska styrelseskicket.
          </note>
          <note>
            Inom Centerpartiet pågår också en diskussion som bygger på hur
            olika modeller för delegation underifrån skulle kunna utformas
            för olika beslutsnivåer.
          </note>
          <note>
            En möjlighet är att införa ett system i riksdagen, där det också
            finns representation från kommunerna och regionerna. Det behövs
            därför en bred diskussion om hur en grundlag som utgår från att
            all makt ska komma underifrån ska utformas. Med syftet att stärka
            det regionala och lokala självbestämmandet måste det utredas var,
            på vilken nivå i samhällsstrukturen beslutsfattandet, makten och
            ansvaret ska ligga. Därför är det viktigt att vi har en bred översyn
            av våra grundlagar.
          </note>
          <note>
            Jag ställer mig därmed bakom och yrkar bifall till både reservationerna
            1 och 2.
          </note>
          <note>
            Helt naturligt arbetar Centerpartiet också för att den regionala
            nivån med direktvalda regionfullmäktige ska bekräftas i grundlag,
            men jag avstår från att yrka bifall till denna reservation i det
            här betänkandet.
          </note>
          <note>
            Herr talman! Centerpartiet har länge krävt en rättspolitisk utredning
            som bör se över formerna för lagprövning i Sverige och hur dessa
            kan stärkas, t.ex.
          </note>
          <note>
            genom att ta bort uppenbarhetsrekvisitet eller genom att stärka
            Lagrådets ställning. Detta har riksdagen redan fattat beslut om
            enligt Centerpartiets linje och också beställt en sådan utredning
            av regeringen. Vi förväntar oss att detta utredningsarbete snarast
            inleds.
          </note>
          <note>
            När det gäller debatten om att stärka medborgarnas demokratiska
            redskap finns det förslag i det här betänkandet som berör detta
            konkret genom frågorna om både rösträttsålder och renodlade personval.
            Men då detta hanterats i andra betänkanden, både tidigare och
            efter detta betänkande, gör jag inget annat än bekräftar att jag
            naturligtvis står bakom dessa reservationer och övriga reservationer
            där Centerpartiet finns med.
          </note>
          <note>
            Jag yrkar bifall bara till reservationerna 1 och 2.
          </note>
          <note type="speaker">
            Anf. 5 MATS EINARSSON (v) replik:
          </note>
          <note>
            Herr talman! Åsa Torstensson utslungade slagorden "all makt ska
            delegeras nedifrån" eller något liknande. En annan variant av
            egentligen samma sak är de gamla slagorden "all makt till sovjeterna".
            Nu tänker jag inte på sovjeterna i dess reellt historiska form
            utan i dess teoretiska form. Det var just ett sådant system som
            jag förstod att Åsa Torstensson nu skisserade, nämligen att man
            indirekt och underifrån stegvis uppåt delegerar makten. Det är
            en intressant fråga om den modellen också ingår i Åsa Torstenssons
            tankeverksamhet om att omvandla vårt statsskick.
          </note>
          <note>
            Min andra fråga: Ligger det ändå inte något demokratiskt värde
            i att makten delegeras underifrån, från folket direkt till den
            centrala nivån, i stället för att gå stegvis via kommuner och
            regioner?
          </note>
          <note type="speaker">
            Anf. 6 ÅSA TORSTENSSON (c) replik:
          </note>
          <note>
            Herr talman! Det finns naturligtvis olika beslutsnivåer av intresse
            att se över beroende på vad det gäller för ärende. Det är just
            detta som är grunden i att fånga in medborgarens både ansvar och
            delaktighet. Det innebär att det finns frågor som individer, människor,
            medborgare - enskilt eller i samverkan med andra - får mycket
            större befogenheter att fatta beslut om än vad man har i dag.
          </note>
          <note>
            Det finns tydliga samband där kommunen är den geografiska enheten
            som lämnar ifrån sig makten till en representativ församling osv.
            Det kan mycket väl vara regelsystem som direkt styrs från staten
            som ger den enskilda personen en stark rättighet.
          </note>
          <note type="speaker">
            Anf. 7 MATS EINARSSON (v) replik:
          </note>
          <note>
            Herr talman! Jag vet inte om jag fick något så där oerhört tydligt
            svar på min fråga. Frågan om fördelningen av arbetsuppgifter mellan
            olika nivåer i samhället och mellan olika organ i samhället är
            naturligtvis intressant och relevant, men det var inte riktigt
            detta det handlade om. Det handlade inte heller om demokratiska
            beslut kontra lagstiftade rättigheter för enskilda utan just om
            frågan om delegering av makt.
          </note>
          <note>
            Jag tyckte att det var intressant att Torstensson tog upp just
            den aspekten, delegeringen av makten. Jag tror kanske inte att
            vi reder ut våra eventuella skillnader här Jag vill bara passa
            på att uttrycka min ståndpunkt, att jag tror att det ur demokratisk
            synpunkt är oerhört väsentligt att den centrala makten, dvs. den
            här kammaren, har fått sin makt delegerad direkt från folket och
            att det inte sker på ett indirekt sätt. Jag tror att ett sådant
            system skulle försvaga demokratin snarare än stärka den.
          </note>
          <note type="speaker">
            Anf. 8 ÅSA TORSTENSSON (c) replik:
          </note>
          <note>
            Herr talman! En fördelning av arbetsuppgifter har naturligtvis
            också en direkt relation till den enskildes möjligheter vad gäller
            maktutövande, de olika nivåernas maktutövande. De sambanden är
            tydliga när vi pratar om en översyn av konstitutionen; makt och
            fördelning av arbetsuppgifter.
          </note>
          <note type="speaker">
            Anf. 9 HELENA BARGHOLTZ (fp):
          </note>
          <note>
            Herr talman! Det finns mycket att ta upp i det här rikhaltiga
            betänkandet om författningsfrågor. Det har också märkts på de
            inlägg som har gjorts hittills. Jag väljer att koncentrera mitt
            inlägg på något som just nu känns mycket aktuellt med tanke på
            höstens val, nämligen personvalet.
          </note>
          <note>
            Med personval ökar väljarnas inflytande över partiets politik.
            Det ligger väl i linje med den liberala ideologin. Genom att stödja
            en kandidat med en viss politisk inriktning inom partiet snarare
            än en annan kan väljaren direkt och indirekt utöva inflytande
            över både partiets framtoning och innehållet i partiet. Personvalet
            flyttar makten i demokratin från partierna till väljarna. Det
            myndigförklarar medborgarna, och det är väldigt viktigt för oss
            liberaler.
          </note>
          <note>
            Vid sidan av den principiella argumenteringen menar Folkpartiet
            att personvalet medför flera andra positiva effekter för demokratin.
            En sådan är att personvalet bidrar till förnyelse av partiets
            verksamhet och arbetssätt. Den svenska demokratin uppvisar ju
            i dag en mängd krissymtom. Valdeltagandet sjunker, de politiska
            partierna tappar medlemmar och politikerföraktet ökar.
          </note>
          <note>
            Genom personvalet ökar betydelsen av personlig kontakt mellan
            väljare och kandidat, och det är jätteviktigt. För att bli vald
            till ledamot i riksdagen, landstinget eller kommunfullmäktige
            räcker det inte längre att vara populär bara i det egna partiet.
            Det gäller att hitta andra arenor och uppsöka nya människor för
            att skapa förtroende för min person och min politik. Det tvingar
            oss kandidater till närkontakt och dialog med medborgarna. Det
            här, vill jag säga av egen vittnesbörd, är verkligen inte besvärligt.
            Det är tvärtom väldigt positivt och roligt.
          </note>
          <note>
            Ett tredje argument för personvalet är att det kan leda till
            att nya människor, som inte kan så mycket om traditionella partipolitiska
            strukturer, faktiskt nu kan få en chans att via väljarnas förtroende
            få ett förtroendeuppdrag. Grupper av människor som tidigare har
            haft det svårt att ta sig fram i partipolitiken för att de kanske
            upplevts som lite udda eller annorlunda, kan nu få ett gäng omkring
            sig som mobiliserar och som hjälper kandidaten att få honom eller
            henne vald genom en skicklig personvalskampanj.
          </note>
          <note>
            Personvalet öppnar, rätt utnyttjat, för ökad mångfald bland landets
            förtroendevalda politiker. Det finns de som pekar på faran att
            t.ex. kvinnor skulle missgynnas av personvalet, men jag är övertygad
            om att det absolut är överdrivet. I riksdagsvalet 1998 valdes
            t.ex. tre ledamöter in i den folkpartistiska riksdagsgruppen på
            ett sätt som gick ifrån listordningen, och två av dem var kvinnor.
          </note>
          <note>
            Jag är för egen del övertygad om att just kvinnor kan ha väldigt
            stort utbyte av personvalet. Men inte minst från socialdemokrater
            och vänsterpartister har motståndet mot personval under många
            år varit mycket starkt. Mats Einarsson gav för en liten stund
            sedan väldigt tydligt uttryck för detta. Jag delar inte hans ängslan.
            Den har ytterst grundats på den principiella uppfattningen, och
            det tyckte jag också att Mats
          </note>
          <note>
            Einarsson var inne på, att det är partierna som ska utse vilka
            som ska vara ledamöter av riksdag, landsting och kommunfullmäktige
            eftersom ledamöterna representerar partierna.
          </note>
          <note>
            Folkpartiet delar inte den åsikten. Riksdagsledamöter, landstingsledamöter
            och kommunfullmäktigeledamöter representerar väljarna - ingen
            annan.
          </note>
          <note>
            Med den utgångspunkten är det naturligt att det är väljarna som
            har den avgörande makten över vilka som ska sitta i de beslutsfattande
            församlingarna.
          </note>
          <note>
            Det finns kritiker som pekar på risken att partiernas roll i
            demokratin undergrävs om personvalsinslaget i valsystemet blir
            större - även där uppfattade jag att Mats Einarsson hade den uppfattningen
            - och att detta skulle kunna leda till instabilitet och minskad
            beslutseffektivitet i det politiska systemet. Så lyder argumenteringen.
            Vi från Folkpartiet menar att den risken är kraftigt överdriven.
          </note>
          <note>
            Rådet för utvärdering av 1998 års val har ansett att några förändringar
            vad beträffar procentspärrarna inte bör göras innan man fått ytterligare
            erfarenheter.
          </note>
          <note>
            Enligt Folkpartiets mening finns det redan nu tillräckligt starka
            skäl för att genomföra en förändring som innebär att medborgarnas
            önskemål om vilka som ska bli de ledande kandidaterna får genomslag
            fullt ut. Det innebär alltså att vi vill ha bort de här spärrarna,
            procentspärrarna.
          </note>
          <note>
            Personvalet har fört väljare och valda närmare varandra. Det
            stimulerar, som sagt, både arbetssätt och verksamhetsformer. Den
            kritik som man har mött har faktiskt snarare handlat om att personvalsinslaget
            inte är tillräckligt tydligt. En kandidat kan få fler personröster
            än en annan kandidat och trots detta inte bli invald på grund
            av att hon eller han inte når upp till den här procentspärren,
            5 % respektive 8 %. I
          </note>
          <note>
            stora valkretsar, i synnerhet i större partier, är det mycket
            svårt att få en ändå tämligen populär kandidat invald.
          </note>
          <note>
            Därför är det nu, menar vi från Folkpartiets sida, viktigt att
            ta bort de här spärrarna och lägga hela makten över vilka som
            ska vara folkets representanter i de folkvalda församlingarna
            direkt i medborgarnas händer. Det leder också till ett rakt, enkelt
            och lättbegripligt valsystem. Den som får flest röster för ett
            parti i en valkrets blir utan reservation vald.
          </note>
          <note>
            Med detta, herr talman, yrkar jag bifall till reservation 8.
            Jag instämmer naturligtvis också i de andra reservationer som
            Folkpartiet har i den här frågan.
          </note>
          <note type="speaker">
            Anf. 10 MATS EINARSSON (v) replik:
          </note>
          <note>
            Herr talman! Helena Bargholtz sade i sin plädering för personvalet
            att genom att stödja en kandidat med en viss inriktning i stället
            för en annan kandidat från samma parti påverkar man partiets inriktning.
          </note>
          <note>
            Det skulle vara en vinst för demokratin. Jag förstår detta som
            att Folkpartiets kandidater till riksdagen och till andra församlingar,
            vad gäller riksdagen torde det väl fortfarande vara ett antal
            hundra som ska kandidera för Folkpartiet, ska använda sin kraft
            och tid inte till att förklara Folkpartiets politik utan till
            att förklara på vilket sätt man är oense med Folkpartiets politik
            och på vilket sätt man skiljer sig från övriga folkpartister när
            det gäller politisk inriktning. Annars blir det inte möjligt för
            väljarna att göra detta val.
          </note>
          <note>
            Tror Helena Bargholtz att det allmänna förtroendet för demokratins
            institutioner och funktionssätt stärks av detta eller kan det
            möjligtvis vara så att bilden av vad partierna vill och politiken
            innebär snarare blir mer otydlig?
          </note>
          <note>
            Anf. 11 HELENA BARGHOLTZ (fp)
          </note>
          <note>
            replik:
          </note>
          <note>
            Herr talman! Nej, tänk att jag är inte ett dugg orolig för det.
            Tack och lov är politiken ett väldigt rikhaltigt område. Jag kan
            bara exemplifiera med t.ex.
          </note>
          <note>
            hur jag agerar i min personvalskampanj. Jag lyfter fram de frågor
            som är särskilt viktiga för mig och som jag kommer att driva.
            Då kan man säga att det snarare blir fråga om fokuseringen på
            vissa frågor.
          </note>
          <note>
            För mig är det t.ex. väldigt viktigt med skola och äldreomsorg.
            Det kan finnas andra kandidater i mitt parti om väljer att lyfta
            fram andra frågor. Beroende på utfallet av våra respektive personvalskampanjer
            och resultatet i själva valet kommer det naturligtvis att prägla
            partiets arbete.
          </note>
          <note>
            Det innebär inte att vi behöver ha någon konflikt i fråga om
            partiets sakfrågor. Det innebär mer en fokusering på vilka frågor
            vi anser som viktiga.
          </note>
          <note type="speaker">
            Anf. 12 MATS EINARSSON (v) replik:
          </note>
          <note>
            Herr talman! Som företrädare för ett med Folkpartiet konkurrerande
            parti ber jag att få önska lycka till.
          </note>
          <note type="speaker">
            Anf. 13 PER LAGER (mp):
          </note>
          <note>
            Herr talman! Miljöpartiet anser att alla som bor och verkar i
            Sverige bör ges rösträtt på nationell, regional och kommunal nivå.
            Detta ska förstås omfatta även rösträtt i folkomröstningar.
          </note>
          <note>
            Vi anser att det saknas saklig grund för att som i dag ha särskilda
            rösträttsregler för invandrare från länder utanför EU-länderna,
            Norge och Island. Vi ser inte heller någon grund för att inte
            ge alla i Sverige folkbokförda personer samma rösträtt som svenska
            medborgare. Det avgörande kriteriet bör vara att individen är
            folkbokförd, inte hur länge personen har vistats i Sverige. Det
            här är också något som Kommittén om medborgarskapskrav kom fram
            till. Kommittén föreslog att man skulle slopa treårskravet vid
            kommunalval.
          </note>
          <note>
            Den som bor i en kommun berörs av kommunala angelägenheter oavsett
            medborgarskap och bosättningens längd. Det viktiga är att kunna
            engagera de människor som bor i området.
          </note>
          <note>
            En annan fråga i betänkandet som Miljöpartiet har varit med och
            skrivit en reservation om gäller sänkning av rösträttsåldern.
            Vi tror att en sänkning kommer att stärka demokratin och att man
            på så sätt kan ta till vara ungas engagemang och intressen. Vi
            har, som ni vet, tidigare gjort sänkningar av rösträttsåldern:
            1969 sänktes den från 21 till 20 år, och 1974 till
          </note>
          <note>
            18 år. Det har nu gått lång tid sedan dess, snart 30 år.
          </note>
          <note>
            Vi anser att utvecklingen har gått åt ett sådant håll att möjligheten
            att som 16-åring fullt ut delta med rösträtt borde accepteras.
          </note>
          <note>
            Om man inte väljer att ha 16 år som rösträttsålder måste man
            ändå komma till rätta med det problem vi har med dagens 18-årsgräns,
            nämligen att nästan hälften av 18-åringarna inte har fyllt 18
            år den 15
          </note>
          <note>
            september, när det är val. Det innebär att de får vänta ett antal
            år innan de får rösta. Medelåldern för förstagångsväljare ligger
            i realiteten omkring 20 år, tror jag. Om man inte vill sänka rösträttsåldern
            till 16 år kan man åtminstone ändrar den till det kalenderår man
            fyller 18 år.
          </note>
          <note>
            Det finns en del motioner från olika partier om rösträtt vid
            16 års ålder, men jag är ensam om reservationen. Det är däremot
            flera som står bakom reservationen om det kalenderår då man fyller
            18. Jag vill ändå markera behovet av en sänkning av rösträttsåldern.
          </note>
          <note>
            Herr talman! Jag yrkar bifall till reservation 6.
          </note>
          <note>
            Frågan om småpartispärren har tagits upp av bl.a.
          </note>
          <note>
            Ingvar Svensson och Helena Bargholtz. Jag delar uppfattningen
            att 4 % inte är den rätta nivån för riksdagen. Det finns olika
            metoder: Antingen kan man t.ex. sänka spärren till 3 %, om man
            tycker att det är bättre, eller man kan använda någon form av
            intrappningsskala. Detta bör ske för att göra riksdagen mer livaktig
            och för att ta till vara så många synpunkter och intressen som
            möjligt i vårt samhälle. Denna fråga är förresten inte så farlig,
            herr talman. Den är ju en utredningsfråga. Vi begär att man ska
            utreda den här frågan.
          </note>
          <note>
            När det gäller successionsordningens bestämmelser om giftermål
            vill jag peka på vad jag ser som några särskilt stötande inslag
            i den grundlagen. Det handlar om religionsfriheten och giftermålsbestämmelserna.
            Vi har avgivit en gemensam reservation med Folkpartiet som handlar
            om att vi inte vill ha kvar bestämmelserna om att både statschefen
            och regeringen kan lägga sig i giftermålet. Dessa bestämmelser
            är stötande, som jag sade, och de bör givetvis inte finnas med
            i en modern lagstiftning.
          </note>
          <note>
            Huvudfrågan är trots allt monarkins fortlevnad.
          </note>
          <note>
            Det är väl känt sedan tidigare att Miljöpartiet - inte hela partiet,
            men väl många av oss i partiet - har inställningen att monarkin
            ska fasas ut. Den hör inte hemma i en modern demokrati. Det är
            över 190 år sedan det utsågs en släkt inom vilken man ska producera
            nya statschefer för landet Sverige. Vi som har skrivit den här
            motionen har uppfattningen att detta strider mot de mest grundläggande
            principerna för en demokrati.
          </note>
          <note>
            Ärftlig monarki är en kvarleva för det fördemokratiska samhället,
            menar vi. På samma sätt som vi har avvecklat andra fördemokratiska
            funktioner, traditioner och regelverk som inte är förenliga med
            grundläggande demokratiska principer bör även den ärftliga monarkin
            avvecklas. Det är just genom att avveckla sådant som bryter mot
            demokratins principer som vi har tagit steget från det fördemokratiska
            samhället till dagens system.
          </note>
          <note>
            Den som försvarar den ärftliga monarkin försvarar således att
            ämbeten genom lagstiftning ska kunna gå i arv. I det perspektivet
            motsätter vi oss också hela idén att barn ska utses till uppdrag
            i sin moders livmoder och att deras uppväxt därefter ska präglas
            av det. Det är oacceptabelt för en rättsstat att tvinga barn att
            bli offentliga personer utan möjlighet att ha en egen uppfattning
            och ett eget privatliv.
          </note>
          <note>
            Herr talman! Hur trevlig man än kan tycka att monarkin är, och
            hur trevliga man kan tycka att kung, drottning, prinsar och prinsessor
            än är, är ärftlig monarki något främmande för de mest grundläggande
            demokratiska principerna.
          </note>
          <note>
            Ofta framhålls att republik skulle ha en mängd nackdelar. Det
            brukar framföras att ett fritt, demokratiskt val av statschef
            kan splittra folk. Det synsättet bottnar i något slags förakt
            för demokrati och folkstyre, menar jag. Det borde vara främmande
            för de politiska partierna. Ett vanligt argument är också att
            kungen och drottningen bidrar till att öka intresset för svenskt
            näringsliv genom att monarken fungerar som ett varumärke för Sverige.
            Det måste starkt ifrågasättas om det verkligen är rimligt att
            en ätt, tillsatt för snart 200 år sedan, på detta sätt ska ha
            i uppgift att producera varumärken som ska användas för försäljning
            av t.ex. Volvobilar, JAS-plan eller mobiltelefoner. Man måste
            fråga sig om dessa argument för monarki överensstämmer med barns
            rätt till integritet.
          </note>
          <note>
            Jag anser alltså att den ärftliga monarkin ska avvecklas i samband
            med att den nuvarande statschefen uppnår traditionell pensionsålder,
            dvs. 65 år. Detta är en idé som några av oss i Miljöpartiet, men
            det innebär inte att vi motsätter oss den utredning som Mats
          </note>
          <note>
            Einarsson talade om tidigare och som vi behöver när det gäller
            frågan om monarki respektive republik. Vi behöver en genomgripande
            diskussion om den här frågan. Därför behöver den utredas, och
            vi behöver se alla alternativ som finns. Det behöver t.ex. inte
            vara en president som är statschef - det kan vara en talman. Det
            finns många olika alternativ som man skulle kunna diskutera. Det
            viktiga är ju att vår demokrati får rätt företrädare på principiellt
            riktiga grunder.
          </note>
          <note>
            Herr talman! Jag kommer då till frågan om entledigande av regering
            efter riksdagsval. Det är en motion som inte Miljöpartiet har
            lagt fram den här gången, men väl tidigare år. Jag instämmer då
            med Centerpartiet i hur viktigt det är att regeringen borde ha
            en formell skyldighet att avgå efter ett val. Regeringsformen
            borde ändras så att statsministern efter valet måste avgå och
            talmannen söka efter ny regeringsbildare. Det hindrar givetvis
            inte att det blir samma statsminister, men en allsidig prövning
            bör alltid ske.
          </note>
          <note>
            I övrigt finns det en fråga som handlar om EMU
          </note>
          <note>
            och demokratin. Där instämmer både Vänsterpartiet och Miljöpartiet
            med Bengt-Ola Ryttars motion.
          </note>
          <note>
            Tiden är ute nu, ser jag, så jag lämnar med varm hand över det
            ärendet till just Bengt-Ola Ryttar.
          </note>
          <note type="speaker">
            Anf. 14 GÖRAN MAGNUSSON (s):
          </note>
          <note>
            Herr talman! Låt mig börja med att yrka bifall till förslaget
            i utskottets betänkande. Jag gör det med tanke på att det faktiskt
            finns ett skarpt förslag i detta betänkande, nämligen det som
            rör Riksbanken. Det är angeläget att kammaren tar ställning till
            detta. Dessutom yrkar jag avslag på samtliga reservationer.
          </note>
          <note>
            Herr talman! Sverige har en bra författning. Det är knappast
            någon som vid något tillfälle för fram att den nuvarande författningen
            inte klarar att hantera, eller ger politikerna möjlighet att hantera,
            en viss politisk situation eller ett visst läge i det politiska
            livet. Jag tycker det är angeläget att säga att den här författningen
            - grundad på folksuveränitetens princip, där all offentlig makt
            utgår från folket och att man ska styras under lagarna - väl har
            tjänat det svenska samhället, egentligen inte bara från 1974 utan
            långt tidigare, då 1809 års författning blev mer och mer obsolet
            och praxis utvecklades.
          </note>
          <note>
            Jag har därför ganska svårt att förstå varför man måste rikta
            i varje fall indirekt kritik mot den nuvarande författningen.
            Det skulle vara intressant om meddebattörerna kunde peka på faktiska,
            konkreta lägen och situationer där författningen inte har räckt
            till och inte fungerat, och där det finns ett kraftigt reformbehov.
          </note>
          <note>
            Man kan också konstatera att författningen tid efter annan har
            anpassats till förändrade förutsättningar:
          </note>
          <note>
            EG-medlemskapet, för att ta ett exempel. Det finns flera andra,
            naturligtvis. De som nu utger sig för att vara de mest fulländade
            och oberoende - alltid oberoende - konstitutionella tänkarna klagar
            ju på att författningen har ändrats för ofta, dvs. att den är
            för mycket up-to-date, eller hur man nu resonerar. Det tycker
            jag finns anledning att också observera i en sådan här debatt
            kring demokratins spelregler. Det är riktigt som Åsa Torstensson
            sade: Flera av de här frågorna dyker upp också i andra sammanhang,
            och det blir delvis repriser på olika saker. När det gäller den
            stora del av betänkandet som rör motioner är det ju mestadels
            väl kända ståndpunkter som där förs till torgs, så det är inte
            så lätt att komma med nya inlägg i den här debatten.
          </note>
          <note>
            Jag vill gärna från socialdemokratins sida slå fast att vår uppfattning
            är att den här författningen svarar mot väldigt högt ställda anspråk
            på hur en författning kan vara utformad och hur den ska fungera
            i olika samhällsskiften och lägen.
          </note>
          <note>
            Icke desto mindre finns det ett flertal motioner, och flera partier
            har samlats i reservationer med långtgående krav på väldiga förändringar.
            En del av de här kraven drivs utifrån ett resonemang där man säger
            att det är frihetliga aspekter som gör att man måste ändra författningen.
            Ett annat motiv för att ändra författningen är att det inte är
            i Sverige som det är i Europa i övrigt, och det skulle i sig vara
            ett ändringsskäl. Jag underkänner naturligtvis det.
          </note>
          <note>
            Herr talman! Låt mig komma tillbaka lite till friheten. När jag
            talade med min farfar på hans tid och när jag talade med min pappa
            på hans tid var det väl ingen av dem som definierade författningen
            eller den utveckling i samhället som hade stöd i riksdagsbeslut
            och annat såsom att det handlade om inskränkningar i deras frihet.
            Hela författningsutvecklingen - hela utvecklingen under 1900-talet
            - har inneburit att för de många människorna har friheten ökat.
            Då tycker jag att det är lite egenartat att man säger att den
            mest moderna författningen - den som vi nu har - inte uppfyller
            kraven på frihetlighet eller frihet, hur det nu ska definieras.
            Jag har ärligt talat, herr talman, svårt att riktigt hänga med
            i de här sammanhangen.
          </note>
          <note>
            Därför blev jag intresserad när jag läste på i går kväll i de
            här handlingarna. Jag läste Moderaternas motion, som ju är ledande
            för reservationen till vilken andra partier har anslutit sig när
            det gäller kravet på en stor och bred översyn av författningen.
            Motionen hämtar, som det nu heter på EU-språk, sin inspiration
            i Cityuniversitetets bok Den konstitutionella revolutionen. Det
            är där det återfinns, det mesta av det moderata tankegodset. Vad
            som är hönan och vad som är ägget vill jag inte diskutera, men
            där kunde man hitta en rad sådana här saker.
          </note>
          <note>
            Författarna ställer upp tre olika handlingsvägar.
          </note>
          <note>
            Den konstitutionella revolutionen är det som egentligen ska genomföras.
            Om det inte går, därför att de som fattar besluten är för förstockade,
            finns det ett alternativ som innebär att man ska utnyttja den
            nuvarande grundlagens potential. Det innebär på lagprövningsområdet
            att domstolarna helt enkelt inte ska bry sig om den restriktion
            som uppenbarhetsrekvisitet lägger på lagprövningsrätten, utan
            helt enkelt bara sätta i gång och lagpröva. Det är där Nils Fredrik
          </note>
          <note>
            Aurelius hämtar sin inspiration för författningspolitiken. Sedan
            finns det en pragmatisk tredje medelväg, som innebär att man ska
            hanka sig fram. Den ska man kunna anlita om det är så att den
            konstitutionella revolutionen inte kan åstadkommas.
          </note>
          <note>
            Anledningen till att jag uppehåller mig vid det här är att det
            är intressant att konstatera att Cityuniversitetets konstitutionella
            revolution vill minska antalet ledamöter i riksdagen. Det stämmer
            ju väl med vad som förs fram här. 249 vill väl Moderaterna ha,
            om jag har förstått det rätt. De säger att det inte är något problem
            med representationen över landet. Det blir färre riksdagsledamöter
            från Norrbotten, men det finns ju numera IT och datamaskiner,
            så det spelar inte så stor roll hur mycket folk det kommer från
            olika delar av landet. Bara det är ju en häpnadsväckande ståndpunkt.
          </note>
          <note>
            En annan ståndpunkt som Cityuniversitetet, inspiratörerna till
            Moderaternas politik, har är att man ska införa ett tvåkammarsystem.
            Syftet med tvåkammarsystemet är att den ena kammaren ska förhindra
            att den andra gör något - i huvudsak.
          </note>
          <note>
            Då har man också kommit in på maktdelning. Jag har för övrigt
            svårt att förstå detta: Om man ska dela makten så kan väl inte
            makten öka? Det finns väl något slags makt, och så delar man den,
            och då får någon dela med sig. Jag föreställer mig att det är
            det mest centrala i mängdläran.
          </note>
          <note>
            Så till frågan om tvåkammarsystemet. Står Åsa
          </note>
          <note>
            Torstensson, Helena Bargholz, Ingvar Svensson och
          </note>
          <note>
            Nils Fredrik Aurelius bakom Cityuniversitetets resonemang kring
            tvåkammarsystemet?
          </note>
          <note>
            De skriver att det som fördes fram kring tvåkammarsystemet när
            det inrättades var bl.a. att den första kammaren skulle vara en
            jämlike till och balansera den mer rörliga andra kammaren. Den
            skulle vara en återhållande kraft, som stod för kontinuitet och
            motverkade förhastade beslut samt att den skulle värna minoritetens
            rätt, varvid främst de privilegierades intressen stod i förgrunden.
            Dessa argument, som för övrigt upprepades 1918, torde alltjämt
            äga konstitutionell giltighet.
          </note>
          <note>
            Är det så, ärade meddebattörer, att ni i praktiken vill minska
            betydelsen av att gå och rösta, att folksuveräniteten ska kringskäras
            genom att minska betydelsen av att avlämna rösten i det allmänna
            valet?
          </note>
          <note>
            Den rösten blir mindre värd därför att man har institutioner,
            lagprövning, en första kammare och en andra kammare och annat
            som ska se till att det blir svårare att fatta politiska beslut.
            Det är vad jag uppfattar att det i praktiken handlar om.
          </note>
          <note>
            Det resonemang som Åsa Torstensson förde om att delegera makten
            underifrån och uppåt är också intressant. Det har väl aldrig inträffat
            i praktiken. Hur ska man lösa det? Det skulle vara intressant
            med praktiska exempel. Eftersom min talartid nu rinner ut ska
            jag bara fråga Åsa Torstensson: Hur har Åsa
          </note>
          <note>
            Torstensson tänkt sig att Lidingö kommun och Danderyds kommun
            ska delegera upp sitt skatteunderlag så att man kan ha en kommunal
            skatteutjämning även i fortsättningen? Hur är det tänkt att de
            välsituerade kommunerna ska frivilligt delegera till överordnade
            nivåer en del av sina pengar? Det är egentligen vad det ytterst
            handlar om.
          </note>
          <note>
            Anf. 15 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Jag vill rikta några ord till den konservative Göran
            Magnusson från min revolutionära utgångspunkt. Det blir lite speciellt
            och på det sättet lite roligt.
          </note>
          <note>
            Den första synpunkten måste vara att Göran Magnusson kanske inte
            precis ska utgå från vad vartenda ord i de olika debattskrifter
            som vi har åberopat säger utan mer se dem som ett uttryck för
            att det finns en mycket livlig och omfattande debatt om maktdelning
            i litteraturen.
          </note>
          <note>
            Det är inte ett nollsummespel om man inför mer av maktdelning.
            Det vill jag absolut hävda. Det är många forskare som sagt det,
            och jag tycker att de har rätt. T.ex. har Olof Petersson, och
            i ett annat fall Nergelius, menat att just en bättre fungerande
            demokrati kan öka hela demokratin genom att man flyttar makt.
          </note>
          <note>
            Det innebär att helheten blir bättre. Det är inte ett nollsummespel
            i strikt mening.
          </note>
          <note>
            Låt oss ta det lite konkret, Göran Magnusson. Vi har nyligen
            här i riksdagen beslutat om en fristående riksbank. Vi är på gång
            att få en fristående riksrevision. Uppslutningen bakom dessa har
            varit stor. Entusiasmen har väl varierat något. Jag vet inte riktigt
            hur det är med Göran Magnussons egen. Men det har varit god uppslutning.
          </note>
          <note>
            Tycker Göran Manusson att detta har något med maktdelning att
            göra och något som möjligen är positivt och bra för demokratin
            i Sverige? Är det i så fall inte ett gott och konkret exempel
            på att lite mer av maktdelning kan vara bra för hela demokratins
            funktionssätt?
          </note>
          <note type="speaker">
            Anf. 16 GÖRAN MAGNUSSON (s) replik:
          </note>
          <note>
            Herr talman! Det kan vara en poäng att säga att jag är konservativ
            och Nils Fredrik Aurelius skulle vara om inte revolutionär så
            i varje fall kanske radikal. Jag ser det inte riktigt på det sättet.
          </note>
          <note>
            Jag ser det som att de konservativa nu försöker att bryta tillbaka
            och ändra det vi revolutionära en gång har åstadkommit, nämligen
            folksuveräniteten. Det är vad det handlar om. Det ska tillbaka
            så att det blir svårare att fatta politiska beslut.
          </note>
          <note>
            Det talas om lagprövningsrätt och författningsdomstol. Nils Fredrik
            Aurelius fightades i fjol för att ett riksdagsbeslut som har full
            majoritet men som en tredjedel ogillar - jag talar nu om vanlig
            lagstiftning
          </note>
          <note>
            - ska kunna underställas en folkomröstning för att de som är
            emot det ska få en sista chans att förhindra majoritetens genomförande.
          </note>
          <note>
            Inte är väl det särskilt framåtsträvande eller ens radikalt?
            Det är bara att konservativt ta tillbaka det som de konservativa
            en gång har förlorat.
          </note>
          <note>
            Jag vill säga något om den oberoende revisionen.
          </note>
          <note>
            Först och främst tror jag att vi har anledning att fundera på
            vad vi egentligen menar med oberoende. Det blir så renlärigt på
            oberoendeområdet att riksdagen egentligen inte ens kan anslå pengar
            till den nya oberoende revisionen. Var den ska få pengarna ifrån
            vet jag inte, men den kan ju bli beroende av riksdagen om den
            får ett anslag att jobba med. Det finns anledning att fundera
            på vad detta oberoende egentligen betyder.
          </note>
          <note>
            Jag är inte ett dugg orolig för den oberoende revisionen eller
            den nya riksrevisionen om det blir på det sätt som riksdagen har
            beslutat. Den reviderar och konstaterar hur läget är och redovisar
            sedan detta.
          </note>
          <note>
            Riksdagen eller regeringen drar sedan de politiska slutsatserna
            av reviderandet. Det är där jag tycker att diskussionen har gått
            fel, nämligen när man tror att revisionen ska avgöra vad som har
            varit rätt eller fel i riksdagsbeslutet.
          </note>
          <note>
            Anf. 17 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Det är kanske bäst att jag först till kammarens
            protokoll meddelar att jag inte är revolutionär utan snarast ideologiskt
            konservativ. Men nu kan ju orden användas på olika sätt.
          </note>
          <note>
            Jag delar Göran Magnussons uppfattning om att man måste skilja
            på experternas roll och politikernas roll. Det är precis vad det
            handlar om när det gäller bättre lagprövning. Vad en eventuell
            författningsdomstol exempelvis ska göra är att se om vardagslagstiftningen
            stämmer med den av politikerna demokratiskt beslutade grundlagen,
            inget annat. Det är synnerligen väl förenligt med folksuveräniteten
            och att den offentliga makten utövas under lagarna.
          </note>
          <note>
            Vi är bägge anhängare av att vi måste ha en normmässighet i den
            offentliga maktutövningen. Låt mig fråga Göran Magnusson lite
            konkret om författningsdomstol. Utskottet skriver i sitt yttrande
            att det är någonting som huvudsakligen finns i förbundsstater.
            Nu kan man använda språket lite olika, men det är praktiskt om
            man använder språket ungefär lika om man ska kunna diskutera.
          </note>
          <note>
            Menar Göran Magnusson att länder som Luxemburg, Portugal, Spanien,
            Österrike, Belgien, Grekland och Frankrike är förbundsstater?
            Dessa länder har något slags författningsdomstol. Enligt ett rimligt
            språkbruk är de knappast att beteckna som förbundsstater, men
            de har ändå funnit det rimligt och lämpligt att ha en bättre lagprövning
            genom författningsdomstol. Är det odemokratiskt? De har tydligen
            bedömt att det är en lämplig modell.
          </note>
          <note type="speaker">
            Anf. 18 GÖRAN MAGNUSSON (s) replik:
          </note>
          <note>
            Herr talman! När det gäller kontrollen av vardagslagstiftningen
            i förhållande till grundlagen är den socialdemokratiska uppfattningen,
            eller kanske t.o.m.
          </note>
          <note>
            vänsteruppfattningen, i författningsfrågorna att en lag inte
            kan antas om den är oförenlig med grundlagen.
          </note>
          <note>
            Tänker sig Nils Fredrik Aurelius att man ska anta lagar i denna
            riksdag med tanken att det i varje fall sitter något gäng någon
            annanstans och avgör om det går eller ej?
          </note>
          <note>
            Jag tycker att riksdagens ledamöter, valda av folket, ska ta
            ansvar för lagstiftningen så att det finns överensstämmelser och
            kongruens mellan regelverket, dvs. grundlagen, och de lagar som
            man vill genomföra. Det måste vara på det sättet. Man kan inte
            med berått mod stifta en lag här i riksdagen som strider mot grundlagen.
            Det skulle försvaga det politiska ansvaret för de valda riksdagsledamöterna.
          </note>
          <note>
            När det sedan gäller förbundsstater och författningsdomstolar
            förekommer de i första hand för att slita tvister mellan den centrala
            nivån och delstatsnivån. Hur man ska karakterisera alla de stater
            som Nils
          </note>
          <note>
            Fredrik räknade upp här vet jag inte på rak arm.
          </note>
          <note>
            Frankrike är naturligtvis inte någon förbundsstat och har inget
            delstatssystem. Men det har egentligen heller inte en författningsdomstol
            i den allra vanligaste meningen. Österrike är en förbundsstat.
            Jörg Haider är delstatschef, eller vad det nu kan heta, i Kärnten.
          </note>
          <note>
            Det är väl bekant att Österrike är en förbundsstat. Då kan det
            behövas en domstol som sliter de olika tvisterna som kan komma
            att uppstå.
          </note>
          <note type="speaker">
            Anf. 19 INGVAR SVENSSON (kd) replik:
          </note>
          <note>
            Herr talman! Göran Magnusson har ett roligt sätt att debattera.
            Han tar ofta upp citat och pratar om forskare och andra och vill
            att vi ska ta ställning till detta. Cityuniversitetets forskning
            är intressant i sig, men Kristdemokraternas politik beskrivs i
            motioner och reservationer och möjligen i anföranden här i kammaren
            och inte i ställningstaganden till det ena eller det andra forskningsprojektet.
          </note>
          <note>
            När det gäller historieskrivningen vill jag säga angående reservation
            1 att den inte har en moderat substans, utan substansen i reservationen
            är hämtad ur den kristdemokratiska motionen. Jag vill bara att
            rätt ska vara rätt i det här sammanhanget.
          </note>
          <note>
            Sedan säger Göran Magnusson att Sverige har en bra författning.
            Jag vill gärna ställa frågan: Kan den möjligen bli bättre? Finns
            det inte en risk med alla dessa fragmentiserade grundlagsutredningar
            som pågår i ett eller ett och ett halvt år?
          </note>
          <note>
            Vi har t.ex. under våren här i konstitutionsutskottet behandlat
            en annan fråga än regeringsförordningen, nämligen tryckfrihetsförordningen
            och tryckfrihetsbrotten i 7 kap. 4 §. Det finns i dag 14 punkter.
            Vi behandlar dem i ett sammanhang. Det gäller en ny brottsrubricering
            av tryckfrihetsbrotten. Senare i vår ska vi behandla några fler
            punkter, där man utökar brottskatalogen. Är det inte en risk att
            man inte får ett helhetsperspektiv om hur brottskatalogen utformas,
            bara för att ta ett exempel?
          </note>
          <note>
            Jag vill också ställa en annan fråga. Nu har regeringen till
            vår glädje aviserat en utredning om ansvarsfördelningen mellan
            stat, kommun och landsting osv. Varför var det så farligt att
            skriva in att en sådan utredning borde ta upp även grundlagsperspektivet,
          </note>
          <note>
            Göran Magnusson?
          </note>
          <note type="speaker">
            Anf. 20 GÖRAN MAGNUSSON (s) replik:
          </note>
          <note>
            Herr talman! Det sistnämnda vet jag inte, ärligt talat. Jag får
            väl göra en liten utläggning om grundlagsfrågorna. De brukar utredas
            i särskild ordning, och det hela brukar föregås av överläggningar
            med partiledarna för att göra inriktningen på detta klar.
          </note>
          <note>
            Det brukar också eftersträvas en bred enighet. Det hade måhända
            varit möjligt att åstadkomma det i just den konkreta fråga som
            Ingvar Svensson tar upp.
          </note>
          <note>
            Samtidigt måste jag med visst missmod konstatera att det inte
            har varit så lätt under den senaste mandatperioden att åstadkomma
            breda enigheter i svåra frågor. Jag påminner mig bara en sådan
            fråga, och det är riksrevisionen. Där övergav Socialdemokraterna
            och Vänsterpartiet en del av sina principiella uppfattningar och
            skapade förutsättningar för en enighet. Det gjorde vi mycket bra
            och mycket konstruktivt tillsammans. Men det är också faktiskt
            nästan det enda exempel som finns. Jag ska inte tynga kammaren
            nu med att diskutera vilka tillkortakommanden som har förekommit
            under den här perioden.
          </note>
          <note>
            Det är väl bra att Ingvar Svensson har armbågslucka till forskarvärlden,
            även om jag tycker att man ska studera vad forskarna skriver och
            fundera på vad som står där. Men det vore kanske ännu bättre om
          </note>
          <note>
            Ingvar Svensson också hade armbågslucka till Moderata samlingspartiet,
            för jag är inte så övertygad om att ni är överens på alla punkter.
          </note>
          <note>
            Får jag fråga Ingvar Svensson hur många ledamöter han anser ska
            finnas i Sveriges riksdag? Moderata samlingspartiet har angett
            249 ledamöter. Hur många anser Ingvar Svensson att det ska finnas?
          </note>
          <note type="speaker">
            Anf. 21 INGVAR SVENSSON (kd) replik:
          </note>
          <note>
            Herr talman! Vid det första som Göran Magnusson svarade på -
            om ansvarsfördelningen och utredningarna om stat och kommun -
            sätter han upp ett förvånat ansikte. Jag har väckt frågan om att
            vi skulle ha kunnat skriva in detta i motivtexten när vi behandlade
            frågeställningarna. Då hade vi också kunnat behandla grundlagsfrågor.
            Men då motsatte sig Göran
          </note>
          <note>
            Magnusson det. Därför blev det också som det blev i det här sammanhanget.
            Så sätt inte upp ett förvånat ansikte nu - det är lite sent!
          </note>
          <note>
            Vi har inte låst oss vid antalet riksdagsledamöter.
          </note>
          <note>
            Vi vill se en förutsättningslös utredning om detta, och det framgår
            också av reservationen att vi inte har låst oss vid något antal
            utan menar att man ska titta på detta, vilka effekter det kan
            få osv.
          </note>
          <note>
            Göran Magnusson underlät givetvis att svara på frågan om vi kan
            göra vår författning bättre eller inte.
          </note>
          <note>
            Jag skulle gärna vilja ha den besvarad på något sätt.
          </note>
          <note type="speaker">
            Anf. 22 GÖRAN MAGNUSSON (s) replik:
          </note>
          <note>
            Herr talman! Jag tror säkert att det går att förbättra författningen
            på olika punkter. Det är inte det som diskussionen gäller. Jag
            föreställer mig att de förändringar som vi har gjort sedan författningen
            trädde i kraft 1974 eller 1975 har inneburit förbättringar. Jag
            är också beredd att medverka till ytterligare förbättringar. Men
            det som anvisas i motionerna - och inte bara i Moderaternas utan
            även i Kristdemokraternas och andras - med en utökad domstolsöverprövning
            av politiska beslut anser inte jag vara förbättringar av det hela.
            Det har väl också framgått.
          </note>
          <note>
            Antalet riksdagsledamöter är intressant. Jag har bett att få
            en liten beräkning av detta - man får väl ställa upp någon slags
            modell. Med det förslag som innebär 249 ledamöter och fortfarande
            25 utjämningsmandat skulle Norrbotten tappa två ledamöter och
            Stockholms län skulle tappa 11 ledamöter på
          </note>
          <note>
            1998 års valresultat. Det kan i och för sig komma att ändras;
            det är ju inte bestående i mer än några månader till. Detta visar
            effekterna av det som ni faktiskt talar om. Jag har nästan aldrig
            stött på en väljare ute i landet som tycker att riksdagsledamöterna
            springer om benen på väljarna. Det är snarare tvärtom - ledamoten
            träffar väljaren för sällan. Och det skulle ju inte öka möjligheterna
            att träffa en riksdagsledamot om de skulle vara väsentligt färre.
          </note>
          <note>
            Låt mig sedan säga någonting om småpartispärren. Den kan man
            säkert diskutera. Jag har vid något tillfälle tyckt att man kan
            tänka sig att ta bort utjämningsmandaten och sedan diskutera en
            väsentligt lägre småpartispärr. Det är ett sätt att hantera dessa
            frågor. Men både det och utvecklade personval leder till sist
            till att det blir mycket färre partier i den här församlingen.
            Det vill ju också Cityuniversitetet.
          </note>
          <note type="speaker">
            Anf. 23 ÅSA TORSTENSSON (c) replik:
          </note>
          <note>
            Herr talman! Det är ganska intressant att lyssna på
          </note>
          <note>
            Göran Magnussons tal i den här kammaren när vi diskuterar demokrati.
            Jag brukar själv hävda att jag är fast förankrad i den bohusländska
            graniten. Men jag förundras över det djup och den tyngd med vilken
          </note>
          <note>
            Göran Magnusson står i allt som har varit och allt som är nu.
            Därmed är också sanningen att inget annat kan bliva bättre. Så
            gör han också i detta anförande.
          </note>
          <note>
            Jag måste naturligtvis ställa en fråga tillbaka. Om nu allt är
            så väldans bra utifrån det läge som vi diskuterar i dag med författning
            och fördelning av makt
          </note>
          <note>
            - varför ställer då Göran Magnusson sig bakom Socialdemokraternas
            förslag om att man ska ha en översyn om var frågor ska hanteras
            mellan stat, kommun och landsting? Varför ställer man sig bakom
            detta om man heter Göran Magnusson när nu allt redan är så perfekt?
          </note>
          <note>
            När vi talar om maktdelning så är det klart att det inte är ett
            nollsummespel. Men det ger också en ytterligare belysning av skillnaden
            mellan Centerpartiet och Göran Magnussons och Socialdemokraternas
            syn på vikten av att stärka människornas egna redskap och egen
            delaktighet i det demokratiska arbetet. Det är inte den yttersta
            sanningen att makten är fullkomlig när den är centraliserad till
            riksdag och regering.
          </note>
          <note>
            Det är synd att Göran Magnusson inte har läst
          </note>
          <note>
            Centerpartiets motion och inte lyssnade på det som jag sade.
            Jag är nog den enda som under dagens anföranden har lyft upp vikten
            av att vi ser över möjligheterna för representation från kommuner
            och regioner i ett system i riksdagen. Jag tangerar alltså mycket
            tydligt möjligheterna att se på ett flerkammarsystem.
          </note>
          <note type="speaker">
            Anf. 24 GÖRAN MAGNUSSON (s) replik:
          </note>
          <note>
            Herr talman! Det är möjligt att det framstår som om jag tycker
            att allt är bra. Det tycker jag förvisso inte. Jag har en hel
            rad synpunkter, men jag tycker inte att alla de förslag som återfinns
            i de motioner som står emot majoritetsuppfattningen är särskilt
            bra och ägnade att öka möjligheterna för individen att påverka
            politiken. Jag ser det snarare så, precis som jag uttryckt tidigare,
            att det är ett försök att begränsa värdet och tyngden av att människor
            avger en röst på valdagen och därmed skapar ett parlament som
            kan besluta på eget ansvar inom de lagar som gäller. Här ska det
            ställas upp institutioner som är kontrollerande och begränsande
            av handlingsfriheten utöver vad som följer av grundlagen.
          </note>
          <note>
            Varför behöver man se över uppgiftsfördelningen mellan olika
            nivåer? Det är väl alldeles uppenbart.
          </note>
          <note>
            Diskussionen har ju fortgått under ganska lång tid.
          </note>
          <note>
            Det är väl klokt att nu fundera över vilka beslutsnivåer som
            ska finnas och vilka beslut som ska fattas var.
          </note>
          <note>
            Jag ser inte att det är någon så där förfärligt stor dramatik
            bakom detta.
          </note>
          <note>
            Det jag vänder mig emot är mera resonemanget om en kompetenskatalog
            och ett grundlagsskydd inte bara av den kommunala självstyrelsen
            utan också av de kommunala uppgifterna. Det leder till svårigheter
            att glida på denna axel för vem som ska fatta beslut.
          </note>
          <note>
            Utvecklingen under efterkrigsperioden i Sverige har ju inneburit
            att man har flyttat beslut och uppgifter utefter denna axel beroende
            på vad man har ansett vara mest ändamålsenligt. Det kommer inte
            att bli lättare om man har kompetenskataloger och annat att ta
            hänsyn till hela tiden.
          </note>
          <note type="speaker">
            Anf. 25 ÅSA TORSTENSSON (c) replik:
          </note>
          <note>
            Herr talman! Det var intressant att Göran Magnusson delvis kunde
            bejaka att det vore värdefullt med en översyn av hur maktfördelningen
            indirekt kan se ut och kan förändras. Men i grunden handlar det
            också om att fånga in de enskilda medborgarnas delaktighet i de
            här olika beslutsstrukturerna. Det berör
          </note>
          <note>
            Göran Magnusson aldrig, utan det handlar om fyrkanterna, strukturerna
            och vikten av att beslut fattas i riksdag och regering utan att
            man har en relation till de enskilda medborgarnas delaktighet
            i det dagliga demokratiska arbetet.
          </note>
          <note type="speaker">
            Anf. 26 GÖRAN MAGNUSSON (s) replik:
          </note>
          <note>
            Herr talman! Inför den förra repliken hade jag noterat att min
            erfarenhet och min bakgrund inte är att staten har klarat av allting.
            Jag vill inte epitera mig själv på det sättet, men min pappa och
            min farfar var skötsamma arbetare. De förlitade sig inte enbart
            på staten. De deltog i konsumentkooperationen, bostadskooperationen,
            fackföreningsrörelsen, nykterhetsrörelsen och hela den struktur
            som fanns och finns och som inte alls handlar om att det är staten
            eller kommunen som ska sköta saker och ting. Det går faktiskt
            att utföra saker i samverkan mellan människor i helt andra institutioner
            eller organisationer än de som staten ställer upp. Jag vill gärna
            säga detta. Min utgångspunkt är inte något slags statssocialism,
            utan jag är sprungen ur Folkrörelsesverige. Där är ju kärnan att
            man tar ansvar för sig själv och sin omgivning. Att staten och
            kommunen sedan stöder detta är en helt annat sak. Grunden är inte
            alls denna förlitan på att staten ska klara allting. Jag vill
            gärna göra den deklarationen. Jag tycker faktiskt att den är ganska
            viktig i ett sådant här sammanhang.
          </note>
          <note>
            Jag har inte fått något svar på hur Åsa Torstensson ska få kommuner
            att avstå från skatteunderlag och annat i det här uppåtdelegerande
            systemet, men det är kanske en alltför trivial fråga i den rent
            principiella diskussionen. Jag ser naturligtvis möjligheter, men
            jag ser också stora svårigheter i att faktiskt få det att fungera
            på det sätt som Centerpartiet uppenbarligen tänker sig att det
            hela ska gå till.
          </note>
          <note type="speaker">
            Anf. 27 BENGT-OLA RYTTAR (s):
          </note>
          <note>
            Herr talman! I det här betänkandet avstyrker konstitutionsutskottet
            min motion 374. Det är i och för sig inte förvånande, men det
            är beklagligt. Man avstyrker motionen med hänvisning till att
            EMU-frågan ska utredas och analyseras noga och anser att regeringen
            har sett till att så sker. All right, EMU-frågan är utredd, men
            den är knappast utredd ur demokratisk synvinkel. Den är utredd
            ur ekonomisk synvinkel.
          </note>
          <note>
            Det är väl symtomatiskt att det i den stora EMU-
          </note>
          <note>
            utredningen fanns en underrapport av Jörgen Hermansson som klart
            gjorde tummen ned för EMU:s förenlighet med vårt demokratiska
            system. Men den blev över huvud taget inte införd i huvudbetänkandet.
          </note>
          <note>
            Det är KU:s ansvar att bevaka demokratins förutsättningar. Då
            tycker jag att det är beklagligt att man gör det enkelt för sig
            och hänvisar till finansutskottets skrivningar i det här ämnet.
          </note>
          <note>
            Vi ska komma ihåg att EMU inte är en valutaunion vilken som helst.
            Det är en extrem valutaunion.
          </note>
          <note>
            Det har varit en del diskussioner om maktdelning här.
          </note>
          <note>
            Göran Magnusson gör sig till tolk för motståndet mot en alltför
            långtgående maktdelningspolitik. Det tycker jag är bra.
          </note>
          <note>
            Men EMU handlar ju verkligen om maktdelning.
          </note>
          <note>
            Man kan kanske inte säga per definition att maktdelning är fel,
            men i vår politiska kultur är maktdelning fel. I USA och Tyskland
            är maktdelning inte fel på samma sätt. Där har människorna andra
            krav på det politiska systemet. I Tyskland t.ex. är det låg inflation
            som är människornas huvudkrav på det politiska systemet. Då kan
            det vara naturligt att välja en sådan lösning som EMU och f.d.
            Bundesbank innebär. Men i Sverige är människornas krav på politiken
            full sysselsättning och ingenting annat. Det står i stark kontrast
            till den självbindning och maktdelning som
          </note>
          <note>
            EMU-medlemskapet innebär.
          </note>
          <note>
            Jag tycker att KU bör bekymra sig lite mer för
          </note>
          <note>
            EMU-systemets effekter på vår demokrati. Min teori är att det
            finns en samvariation mellan synen på demokrati och synen på ekonomi.
            Om vi går tillbaka till tiden före första världskriget kan vi
            se att det finns stora likheter när det gäller synen på ekonomi
            och demokrati då och nu. På den tiden när vi byggde välfärden
            fanns det en annan syn på ekonomin. Det var verktyget för att
            skapa full sysselsättning, inte för att skapa monetär stabilitet.
            Jag tror att vi måste gå tillbaka till de förutsättningar som
            vår politiska kultur har gett oss och inte göra oss till slavar
            under några andra system.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 12 §.)
          </note>
          <note>
            4 § Vissa mineralpolitiska frågor
          </note>
          <note>
            Föredrogs näringsutskottets betänkande 2001/02:NU10
          </note>
          <note>
            Vissa mineralpolitiska frågor.
          </note>
          <note type="speaker">
            Anf. 28 OLA KARLSSON (m):
          </note>
          <note>
            Herr talman! I det här betänkandet slaktar näringsutskottet ett
            stort antal motioner om mineralfrågor, markägarna, miljön och
            den typen av områden.
          </note>
          <note>
            Det vanliga är ju att utskott slaktar motioner i väntan på en
            kommande proposition. Det som är ovanligt med just det här betänkandet
            är att vi har väntat ganska länge på den där propositionen.
          </note>
          <note>
            Vi sköt motionerna från 1999/2000 framför oss i väntan på propositionen.
            Vi sköt motionerna från
          </note>
          <note>
            2000/2001 framför oss i väntan på propositionen. Nu tvingas utskotten
            hantera de motionerna och motionerna från i höstas eftersom ingen
            proposition kommer.
          </note>
          <note>
            Jag tycker att det finns anledning att rikta ganska skarp kritik
            mot regeringen för att den inte kommer till skott, eller också
            skulle man kunna säga - om man rör sig i gruv- och jordfrågor
            - att den verkar ha grävt ned sig på ett område utan att hitta
            något att komma till riksdagen med. Utredningen var klar för nästan
            ett och ett halvt år sedan, och man kanske har skickat ut remissvaren
            i en sedimenteringsdamm och väntar på att flagorna sakta ska falla
            ned genom vattnet och så småningom kunna anrikas till en proposition
            från regeringen.
          </note>
          <note>
            Jag tycker att det är anmärkningsvärt att regeringen inte har
            kunnat komma till skott. Vad väntar man på? Vad är det som gör
            att tre statsråd, fem statssekreterare och en hel stab med tjänstemän
            på Näringsdepartementet inte kan komma till skott på det här området
            heller?
          </note>
          <note>
            Kan inte K G Abramsson avslöja för oss vad det är för svåra politiska
            ställningstaganden som gör att man sliter sitt hår på Näringsdepartementet
            och inte kan lägga fram en proposition?
          </note>
          <note>
            Från vår sida är det uppenbart att markägarens ställning måste
            stärkas vad gäller mineralfrågor. Som det nu är har markägaren
            en alltför svag ställning och får för dålig information och för
            dålig ersättning för eventuella intrång. Här måste en förbättring
            ske.
          </note>
          <note>
            Jag tror att det är hyggligt stor enighet, i alla fall bland
            de borgerliga partierna, om detta.
          </note>
          <note>
            Vad är det som gör att regeringen inte kan komma till skott?
            Regeringens senfärdighet är närmast av den graden att gruvnäringens
            tid att prospektera nya områden framstår som snabb och effektiv.
            Varför kommer ingenting? Varför klarar inte Näringsdepartementet
            att producera en proposition?
          </note>
          <note>
            Med detta, herr talman, yrkar jag bifall till reservationen.
          </note>
          <note type="speaker">
            Anf. 29 HARALD BERGSTRÖM (kd):
          </note>
          <note>
            Herr talman! För nästan ett år sedan hade jag tillfälle att vara
            med på en gruvinvigning i Storliden. Det var intressant och roligt.
            I dagarna öppnas en ny gruva i Fäbodliden. Där har man hittat
            guld. Malmen ska tas fram och förädlas till guld.
          </note>
          <note>
            De båda händelserna är resultatet av mineralprospektering. Att
            leta efter mineral är en både tidskrävande och riskfylld verksamhet.
            Om jag inte har alldeles fel hittade man de första spåren till
            de här båda gruvorna i mitten av 1990-talet, när prospekteringsverksamheten
            hade skjutit fart efter den minerallag som infördes 1992, om jag
            minns rätt.
          </note>
          <note>
            Nu är vi i en situation då prospekteringsverksamheten har sjunkit
            till en nivå som närmar sig den vi hade i början av 1990-talet.
            Det betyder att gruvor och fyndigheter som vi hittar när prospekteringen
            förhoppningsvis sätter fart igen kanske kommer att kunna exploateras
            först fram emot 2010. Jag vet inte, men det tar lång tid från
            ett fynd tills en gruva etableras.
          </note>
          <note>
            Med tanke på detta är det faktiskt allvarligt att regeringen
            inte har kommit till skott när det gäller att få fram en proposition
            om förändringar i den nuvarande minerallagen.
          </note>
          <note>
            Vi vet att prospekteringsverksamheten har gått ned drastiskt
            därför att man är osäker på hur det blir med markägarens rätt
            och förhållandena som reglerar letandet efter mineraler.
          </note>
          <note>
            Vi vet att prospekteringsföretagen är osäkra. -
          </note>
          <note>
            Jag hade frågan uppe med statsrådet Messing i en interpellation,
            som omnämns i betänkandet. - Det var ett av skälen till att prospekteringsverksamheten
            gått ned. Ett annat skäl är att världsmarknadspriserna på mineraler
            ligger ganska lågt.
          </note>
          <note>
            En sådan här långsiktig verksamhet kräver stabila villkor. Då
            är det ett misslyckande att inte den minerallag som infördes 1992
            hade bättre villkor för markägarna.
          </note>
          <note>
            Jag kom in på det här området i valrörelsen 1998
          </note>
          <note>
            därför att markägare hemma i Småland hade reagerat.
          </note>
          <note>
            De gjorde det av det skälet att de fått ett brev som sade att
            någon hade fått rättighet att använda deras mark för prospektering,
            utan att de själva visste det.
          </note>
          <note>
            Företrädare för aktionsgruppen För rättvis minerallag säger att
            det är en missuppfattning att de är emot att man öppnar gruvor
            och letar efter mineral.
          </note>
          <note>
            Det är en missuppfattning, men man vill naturligtvis vara med
            på vagnen och utgöra en förhandlingspart i sammanhanget. Man vill
            ha sin rätt att råda över den egendom som man både äger och betalar
            skatt för.
          </note>
          <note>
            Detta kan sägas vara ett koncentrat av den kristdemokratiska
            inställningen. Den som äger och är beskattad för en egendom ska
            också få disponera den och råda över den - inte bli tagen på sängen.
          </note>
          <note>
            Jag är, liksom Ola Karlsson, kritisk till att vi inte har fått
            ett nytt förslag. Jag hade hoppats att få vara med och debattera
            det i kammaren. Nu blir det inte så eftersom jag lämnar riksdagen
            i och med denna mandatperiod.
          </note>
          <note>
            Jag yrkar också bifall till reservation 1, som är skarpt kritisk
            mot att det inte har kommit någon ny proposition.
          </note>
          <note>
            Reservationen innehåller även ett annat moment, nämligen hur
            vi tar hand om gamla gruvor, nedlagda gruvor, t.o.m. gruvor som
            är fornminnen. Regeringen har haft ett bemyndigande ända sedan
            1988-1989 att utfärda en förordning om detta. När vi upptäckte
            det i arbetet med betänkandet växte naturligtvis kritiken mot
            regeringen. När man har haft ett bemyndigande så lång tid och
            inte har gjort något, trots att det visar sig att enskilda personer
            har kommit i kläm, är det verkligen på tiden att någonting händer.
          </note>
          <note>
            Jag vill helhjärtat instämma i reservationen som säger att mer
            än tio år är en alldeles för lång tid att inte åtgärda ett känt
            problem.
          </note>
          <note>
            Herr talman! Jag vill sist i mitt anförande eftersom det är sista
            gången jag debatterar minerallagen i kammaren säga ett tack till
            mina kamrater i näringsutskottet för trevligt samarbete i den
            här frågan likaväl som i andra frågor. Jag vill också väldigt
            gärna använda detta tillfälle till att tacka personalen på näringsutskottets
            kansli, inte minst Susanne Gaje som har suttit med i kammaren,
            för mycket trevligt samarbete och för hjälp med de knepiga frågorna
            om minerallagen.
          </note>
          <note>
            Som Susanne Gaje sade vid ett tillfälle är det här ett intressant
            lagområde, för det rymmer flera olika aspekter. Det omfattar naturligtvis
            gruvnäring och mineraler men också näringsverksamhet, i långa
            stycken miljöhänsyn och även äganderättsfrågor.
          </note>
          <note>
            Tack ska ni ha allesammans!
          </note>
          <note>
            (forts. 6 §)
          </note>
          <note>
            Ajournering
          </note>
          <note>
            Kammaren beslutade kl. 13.50 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            5 § Frågestund
          </note>
          <note type="speaker">
            Anf. 30 TALMANNEN:
          </note>
          <note>
            Nu följer riksdagens frågestund. I denna frågestund besvaras
            frågor av vice statsminister Lena
          </note>
          <note>
            Hjelm-Wallén, utbildningsminister Thomas Östros, statsrådet Ulrica
            Messing, socialminister Lars Engqvist och finansminister Bosse
            Ringholm. Vice statsministern besvarar såväl allmänpolitiska frågor
            som frågor inom sitt ansvarsområde. Övriga statsråd ansvarar var
            och en för sitt respektive område i regeringen.
          </note>
          <note>
            Vi har som vanligt ett mycket stort antal föranmälda frågor,
            och jag väntar mig nya här i kammaren.
          </note>
          <note>
            Jag uppmanar därför alla att vara så koncentrerade som möjligt
            så att vi hinner med så mycket som möjligt. Jag lämnar omedelbart
            ordet fritt.
          </note>
          <note>
            Undantag från konkurrensregler
          </note>
          <note type="speaker">
            Anf. 31 PER WESTERBERG (m):
          </note>
          <note>
            Fru talman! Jag skulle vilja ställa en fråga till statsrådet
            Messing. Det gäller Gislaved.
          </note>
          <note>
            Jag noterar att socialistgruppen i Europaparlamentet så sent
            som i januari-februari röstade för att man skulle göra undantag
            i konkurrenspolitiken när det gäller regionalpolitiska frågor.
            Jag skulle därför vilja fråga: Har regeringen samma uppfattning?
          </note>
          <note>
            Kommer man att göra någonting när det gäller den socialistiska
            regeringen i Portugal för att försöka undvika upprepanden av denna
            typ av fall?
          </note>
          <note type="speaker">
            Anf. 32 Statsrådet ULRICA MESSING (s):
          </note>
          <note>
            Fru talman! Jag tror inte någon har undgått att se att den svenska
            regeringen redan har vidtagit en rad åtgärder för att ta reda
            på om det som vi har fått information om är sant. Har den portugisiska
            regeringen förutom riktade utbildningssatsningar, förutom en del
            miljösatsningar och förutom de pengar som finns för regionalpolitiskt
            stöd dessutom tillåtit en selektiv skattesänkning för ett enskilt
            företag?
          </note>
          <note>
            Jag fick i dag på morgonen brev från den portugisiska regeringen,
            i vilket de själva säger att de har hållit sig inom de ramar som
            EU har satt upp och som parlamentet och ministrarna har ställt
            sig bakom.
          </note>
          <note>
            Kommissionen var här hos oss i måndags med kommissionär Mario
            Monti i spetsen. De lovade då oss i Sverige att på allvar se över
            vad som har hänt i ärendet Continental och ta reda på om de stöd
            som
          </note>
          <note>
            Continental har fått från Portugals regering eller från andra
            håll håller sig inom de ramar som vi har satt upp för strukturfonderna
            och för konkurrenspolitiken.
          </note>
          <note>
            Jag kommer självklart att skicka brevet från Portugal till kommissionen
            eftersom frågan nu ligger hos dem.
          </note>
          <note type="speaker">
            Anf. 33 PER WESTERBERG (m):
          </note>
          <note>
            Fru talman! Vi har fått uppgifter från Continental att de kommer
            att få fleråriga skattereduktioner i
          </note>
          <note>
            Portugal. Min fråga är om regeringen har samma uppgift och framför
            allt om regeringen har samma ståndpunkt som partikamraterna i
            Europaparlamentet.
          </note>
          <note>
            Ska man göra undantag i konkurrensreglerna när det gäller skattesubventioner
            i regionalpolitiskt hänseende, vilket socialistgruppen röstade
            för så sent som för några veckor sedan?
          </note>
          <note type="speaker">
            Anf. 34 Statsrådet ULRICA MESSING (s):
          </note>
          <note>
            Fru talman! Alla former av statsstöd bygger på någon form av
            undantag från konkurrensreglerna. Det är därför vi i Sveriges
            regering har varit oerhört restriktiva, här hemma och i debatten
            mot EU, där vi kraftigt och alltid har ifrågasatt de statsstöd
            som finns till jordbruksnäringar och till andra näringar.
          </note>
          <note>
            Det finns alltid en risk att statsstöden snedvrider konkurrensen.
            Det är därför vi är restriktiva och nu mycket måna om att kommissionen
            granskar det ärende som ligger på dess bord.
          </note>
          <note>
            Det finns också ett gemensamt angeläget politiskt problem, nämligen
            viljan att föra en politik som dessutom bygger på solidaritet
            med de svaga regionerna -
          </note>
          <note>
            vi hjälper dem att utvecklas på en rad olika sätt så att de klarar
            av att bygga en generell välfärd och ha en infrastruktur som gör
            att näringslivet kan växa. Regeringens inställning nu är den som
            vi hade när vi gick in i EU som medlemmar; vi vill upprätthålla
            en social samverkan inom EU med respekt för att alla företagsstöd
            har en förmåga att snedvrida konkurrensen.
          </note>
          <note>
            Finansiering av maxtaxan för äldre
          </note>
          <note type="speaker">
            Anf. 35 BIRGITTA CARLSSON (c):
          </note>
          <note>
            Fru talman! Jag har en fråga till socialminister
          </note>
          <note>
            Lars Engqvist. De senaste dagarna har effekterna av maxtaxan
            för äldre uppmärksammats. Samtidigt som taxorna sänkts för dem
            med högst inkomster har äldre med liten eller ingen ATP på många
            håll tvingats förlita sig på socialbidrag. Men inget besked ges
            för framtiden om hur maxtaxan i äldreomsorgen ska finansieras
            när alltfler går i pension.
          </note>
          <note>
            Tänker regeringen fortsätta höja statsbidragen till kommunerna
            för att kompensera för effekterna av maxtaxan, eller tänker man
            tvinga kommunerna att leva upp till maxtaxan med allt knappare
            resurser?
          </note>
          <note>
            Vilka följder får det i så fall för kvaliteten i äldreomsorgen?
          </note>
          <note>
            Anf. 36 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Jag är tacksam för att Birgitta Carlsson tog upp
            denna fråga. Det har förekommit uppgifter, framför allt i Aftonbladet
            men också i andra tidningar, som är helt grundlösa.
          </note>
          <note>
            Maxtaxan, som införs senast den 1 juli - många kommuner försöker
            införa den tidigare - innebär att vi sätter ett tak för hur mycket
            avgifter kommunerna får ta ut. Samtidigt finns det ett förbehållsbelopp,
            som innebär att kommunerna inte får ta ut några avgifter om vårdtagaren
            eller pensionären har en inkomst som är lägre än ett visst belopp.
            Det påverkar över huvud taget inte socialbidragsnormen. Det påverkar
            inte kommunernas agerande i övrigt.
          </note>
          <note>
            Detta är en reform som är otroligt viktig för att
          </note>
          <note>
            Birgitta Carlsson och jag när vi blir något äldre ska kunna veta
            inom vilka ramar kommunerna kan ta ut avgifter. Det är en trygghet
            för de gamla att veta hur det kommer att fungera.
          </note>
          <note>
            Vi har dessutom kompenserat kommunerna för detta system. Om man
            ser på kommunsektorn sammantaget ser man att den får full kompensation
            för reformen.
          </note>
          <note>
            Det är viktigt att påpeka att det inte innebär att någon enda
            pensionär får sämre villkor. Däremot får ett par hundra tusen
            pensionärer en tryggare ekonomi och en tryggare äldrevård.
          </note>
          <note type="speaker">
            Anf. 37 BIRGITTA CARLSSON (c):
          </note>
          <note>
            Fru talman! Svaret ger bara upphov till nya frågor.
          </note>
          <note>
            Anser Lars Engqvist att kommunpolitiker generellt är okänsliga
            och saknar förmåga att bedöma behoven av äldreomsorg? Vad är annars
            skälet till att några få kommuner som misskött sig ger upphov
            till tvångströja för alla landets kommuner?
          </note>
          <note>
            Är det viktigast att taxorna bestäms av Lars Engqvist för att
            han ska vinna politiska poäng eller att kommunerna får ekonomiskt
            utrymme att satsa på innehållet i äldreomsorgen?
          </note>
          <note>
            Anf. 38 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Birgitta Carlsson måste ha missuppfattat tanken bakom
            maxtaxan och motivet för den.
          </note>
          <note>
            Vi har i dag en samhällsutveckling där vi blir fler äldre. De
            äldre flyttar, precis som många av oss andra, från en kommun till
            en annan. Framfört allt bor anhöriga ofta i andra kommuner. Det
            är viktigt att vi i framtiden har ett någorlunda enhetligt regelverk
            för äldreomsorgen. Jag bör kunna veta vad min mamma ska betala
            även om vi inte bor i samma kommun.
          </note>
          <note>
            Inom de ramar som riksdagen nu har fattat beslut om har kommunerna
            stor frihet att kombinera sina taxor, men man ska veta inom vilka
            ramar kommunerna kan ta ut sina avgifter.
          </note>
          <note>
            Detta är ingen tvångströja för kommunerna, för de har en fortsatt
            stor frihet, men det är en trygghet för de gamla och för de gamlas
            anhöriga. Det är därför vi har genomfört reformen.
          </note>
          <note>
            Inresevisum
          </note>
          <note type="speaker">
            Anf. 39 LENNART KOLLMATS (fp):
          </note>
          <note>
            Fru talman! Jag har en fråga till vice statsministern. Folkpartiet
            fyller i år 100 år. Vi är naturligtvis stolta över vår historia
            och vill fira det. En av Folkpartiets grundstenar är demokratin,
            och den liberala rörelsen har spelat en stor roll på det området.
          </note>
          <note>
            I några länder finns det liberala ledare som nått mycket framstående
            positioner. Ett av dem är Taiwan. Folkpartiet har bjudit in presidenten
            till jubileumsfirandet. Tyvärr har han inte fått inresevisum av
          </note>
          <note>
            Sverige. Det har bekräftats från regeringsnivå.
          </note>
          <note>
            Jag undrar om vice statsministern anser att det är rimligt att
            en demokratiskt vald ledare för 23 miljoner invånare inte får
            inresevisum till Sverige.
          </note>
          <note>
            Anf. 40 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Folkpartiet visste mycket väl att presidenten i Taiwan
            inte skulle få inresevisum till Sverige när han inbjöds. Det här
            var alltså mer en symbolhandling eller en provokation från Folkpartiets
            sida.
          </note>
          <note>
            Vi har inga diplomatiska relationer med Taiwan.
          </note>
          <note>
            Det innebär att den högsta statsledningen inte får inresevisum
            till Sverige. Det är samma praxis som gäller i hela EU. Däremot
            är det väldigt många som deltar i vårt partipolitiska utbyte med
            Taiwan, både riksdagsledamöter härifrån som far dit och taiwanesiska
            sådana som kommer till Sverige. Vi har också ett stort näringslivsutbyte
            osv.
          </note>
          <note>
            Men just när det gäller den högsta statsledningen är EU-praxisen
            alldeles tydlig och klar, och det vet också Folkpartiet.
          </note>
          <note type="speaker">
            Anf. 41 LENNART KOLLMATS (fp):
          </note>
          <note>
            Fru talman! Jag kan inte hjälpa att det för mig är häpnadsväckande
            hur regeringen kryper för en kommunistisk diktatur.
          </note>
          <note>
            Jag kan berätta för vice statsministern att jag för två månader
            sedan träffade representanter för Tibets exilregering och exilparlament
            och då fick höra hur ockupationsmakten Kina förtrycker det tibetanska
            folket. Vi hör också ofta hur det diktatoriska Kina hotar demokratin
            i Taiwan.
          </note>
          <note>
            Anser regeringen att det är så hotfullt för Sverige att låta
            den taiwanesiske presidenten komma hit på ett icke-officiellt
            besök? Det är nämligen vad det är fråga om. Om det är så att det
            är det politiskt stabila Kommunist-Kina som är Sveriges vän i
            det här sammanhanget blir jag bekymrad över vilka signaler det
            sänder till det svenska folket.
          </note>
          <note>
            För kännedom kan jag meddela att Taiwans president också har
            varit i t.ex. New York på ickeofficiellt besök, trots att inte
            heller USA har erkänt
          </note>
          <note>
            Taiwan.
          </note>
          <note>
            Anf. 42 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Man kan också tillägga att Folkpartiet i Danmark
            försökte samma provokation. Den danska regeringen sade nej på
            samma sätt.
          </note>
          <note>
            EU har här en tydlig praxis för hur det ska vara.
          </note>
          <note>
            Det handlar inte om kryperi inför någon, utan det handlar om
            lite ordning och reda i våra diplomatiska relationer.
          </note>
          <note>
            Vi uppskattar mycket den demokratiska utvecklingen i Taiwan och
            hoppas att den så mycket som möjligt ska smitta av sig också på
            Kina. Vi hoppas att parterna ska hitta ett sätt att närma sig
            varandra. Det är väldigt viktigt. Men vi gör det inte genom symbolhandlingar
            eller provokationer av det här slaget utan på ett mer konstruktivt
            sätt.
          </note>
          <note>
            Schablonbeskattning av företag
          </note>
          <note type="speaker">
            Anf. 43 KENNETH LANTZ (kd):
          </note>
          <note>
            Fru talman! Jag vill ställa en fråga till finansministern.
          </note>
          <note>
            Riksskatteverket har i dagarna lämnat en rapport om schablonbeskattningen,
            dvs. en fast summa för inbetalning av moms, arbetsgivaravgifter
            och skatt.
          </note>
          <note>
            Kristdemokraterna har lämnat en liknande rapport.
          </note>
          <note>
            Målsättningen är att minska den ständigt växande svarta sektorn,
            som kan beräknas uppgå till 100 miljarder per år i vårt land.
          </note>
          <note>
            Genom en schablonbeskattning skulle både staten och företagen
            kunna få en tryggare tillvaro. Vi får in mer skatt, och det skulle
            kunna bli bättre trygghetsförsäkringar för företagarna. Hur ser
            finansministern på den här verksamheten?
          </note>
          <note>
            Anf. 44 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Vår ambition är att ha ett skattesystem, inte minst
            när det gäller företagsbeskattningen, som är enkelt, överskådligt
            och rättvist. Vi fick för några år sedan ett förslag, på regeringens
            uppdrag, som handlade just om schablonbeskattning av företag.
            Vi har från regeringens sida bett att Riksskatteverket skulle
            utveckla det förslaget. Det har nu skett, som Kenneth Lantz sade,
            i form av en rapport från
          </note>
          <note>
            Riksskatteverket. Vi är naturligtvis beredda att efter en vanlig
            remisshantering också pröva detta förslag.
          </note>
          <note>
            Det har naturligtvis en del förtjänster, genom att det skulle
            kunna förenkla för företagen och också skapa mer rättvisa.
          </note>
          <note>
            Samtidigt vet vi att även den här typen av reformer har en baksida.
            Det gäller också att se vilka branscher som kan vara aktuella
            där detta kan skapa största möjliga effektivitet och enkelhet.
          </note>
          <note>
            Men vi är alltså beredda att pröva förslaget.
          </note>
          <note type="speaker">
            Anf. 45 KENNETH LANTZ (kd):
          </note>
          <note>
            Fru talman! Jag skulle vilja spetsa till min fråga ytterligare.
            Jag är naturligtvis tacksam för det här svaret, som pekar i en
            gemensam riktning. Skulle vi kunna räkna med en lagstiftning eller
            en proposition utifrån det här förslaget under innevarande verksamhetsår
            2001/02 skulle vi naturligtvis uppskatta det.
          </note>
          <note>
            Skulle man också kunna tänka sig att finansministern tänker tanken
            att köra en provverksamhet i en viss region?
          </note>
          <note>
            Anf. 46 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Skatter betalar man ju inte på prov;
          </note>
          <note>
            dem betalar man slutgiltigt. Det är alltså svårt att ha provverksamhet,
            i varje fall i frivillig form, när det gäller skatter. Det måste
            vara ett generellt system.
          </note>
          <note>
            Men vi vill gärna, tillsammans med företagarnas organisationer,
            titta på de förslag som finns. Jag vet att några av företagarnas
            egna organisationer har varit mycket entusiastiska och ivriga
            inför den här typen av schablonbeskattning. Jag tror alltså att
            det går att hitta någon form av gemensam syn mellan regeringen,
            företagarnas organisationer och skattemyndigheterna som gör att
            vi kanske kan hitta en enkel utgång i den här frågan.
          </note>
          <note>
            Men jag vill ändå ge mig tid att se om det är möjligt att komma
            fram. Det är den första frågan. Om det är möjligt att komma fram
            får tidpunkten avgöras därefter.
          </note>
          <note>
            Sysselsättningsmålet
          </note>
          <note type="speaker">
            Anf. 47 JOHAN LÖNNROTH (v):
          </note>
          <note>
            Fru talman! Jag vill först påstå att finansministern säkert är
            lika oroad som jag för att vi inte ska klara sysselsättningsmålet.
            Vi måste göra någonting mer för att klara det.
          </note>
          <note>
            Samtidigt har bl.a. Sandro Scocco, välkänd ekonom och partikamrat
            till finansministern, kritiserat den stelbenta normpolitiken.
            Han har ställt sig frågan om det inte skulle vara lättare att
            få upp sysselsättningen, och också klara av en omfördelning av
            löner till förmån för kvinnolöner, om vi hade ett något högre
            inflationsmål, typ 3-4 %.
          </note>
          <note>
            Min fråga till finansministern är alltså om han är beredd att
            ändra på den stelbenta normpolitiken och värdera upp sysselsättningsmålet
            så att det blir genuint överordnat i den ekonomiska politiken.
          </note>
          <note>
            Anf. 48 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Vi hade ju först ett arbetslöshetsmål.
          </note>
          <note>
            Regeringen bestämde 1996 att vi skulle försöka halvera arbetslösheten
            från 8 till 4 %. Det har vi klarat.
          </note>
          <note>
            Vi har i dag ungefär 4 % arbetslöshet. Vi har sedan ambitiöst
            ställt upp ett sysselsättningsmål, dvs. att vi fram till 2004
            ska nå 80 % sysselsättning. Vi har ett par procent kvar till det
            målet. Jag vill nog bedöma att den ekonomiska politik som vi har
            fört under senare tid i Sverige har varit framgångsrik. Den har
            både fört oss närmare sysselsättningsmålet och gett oss möjligheter
            att nå det.
          </note>
          <note>
            Vi kan också utan tvekan notera att våra erfarenheter av en högre
            inflation genomgående är mycket negativa. Vi hade en sådan på
            80-talet och i början av
          </note>
          <note>
            90-talet, och vi vill inte tillbaka till ett sådant inflationssamhälle.
          </note>
          <note type="speaker">
            Anf. 49 JOHAN LÖNNROTH (v):
          </note>
          <note>
            Fru talman! Vi är helt överens om detta. Jag har upprepade gånger
            sagt att inte vi heller vill tillbaka till det inflationssamhället.
          </note>
          <note>
            Men det var inte det min fråga gällde. Min fråga gällde om finansministern
            delar den kritik som framförts av bl.a. Sandro Scocco mot den
            alltför stelbenta normpolitiken. Vi har ju också medverkat till
            den framgångsrika ekonomiska politiken, men denna kritik finns.
            Vi måste nu värdera upp sysselsättningsmålet och göra det viktigare
            och tyngre.
          </note>
          <note>
            Är finansministern beredd att ändra på den stelbenta normpolitiken
            och värdera upp sysselsättningsmålet? Det var alltså min konkreta
            fråga.
          </note>
          <note>
            Anf. 50 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Den ekonomiska politik som vi har fört under senare
            år har varit mycket framgångsrik.
          </note>
          <note>
            Det har regeringen, Vänsterpartiet och Miljöpartiet ett gemensamt
            ansvar för. Jag skulle vilja beskriva denna ekonomiska politik
            som mycket flexibel och framgångsrik när det gäller sysselsättning,
            priser och annan utveckling och tycker inte att den är stelbent.
            Jag tror inte att Johan Lönnroth heller vill karakterisera den
            som ett exempel på en stelbent ekonomisk politik. Tvärtom har
            vi bakom oss en period där vi på några få år har skapat 300 000
            nya arbetstillfällen.
          </note>
          <note>
            Det är väldigt bra. Vi har också i Europa bara de två senaste
            åren kunnat få fem miljoner nya jobb, och det med en ekonomisk
            politik som i många länder liknar den som vi har här i Sverige.
            Därför är det viktigt med ett europeiskt ekonomiskt samarbete,
            och det har
          </note>
          <note>
            Sverige kunnat bidra till på ett mycket positivt sätt.
          </note>
          <note>
            Jag är alltså inte beredd att ändra den ekonomiska politik som
            har gett de här stora ekonomiska framgångarna.
          </note>
          <note>
            Terroristbekämpningen
          </note>
          <note type="speaker">
            Anf. 51 URBAN AHLIN (s):
          </note>
          <note>
            Fru talman! Jag har en fråga till vice statsminister
          </note>
          <note>
            Lena Hjelm-Wallén.
          </note>
          <note>
            Efter de fruktansvärda terrorattackerna mot USA
          </note>
          <note>
            den 11 september samlades världens länder i en bred koalition
            mot terrorism. I dag finns det finns vissa farhågor om att den
            här koalitionen kanske spricker, detta beroende på att den amerikanska
            administrationen med president George W. Bush i spetsen alltmer
            talar om att terrorbekämpningen måste utsträckas till andra områden.
            Man talar mer och mer öppet om att man ska bomba Irak.
          </note>
          <note>
            Vad är den svenska regeringens inställning till sådana propåer?
          </note>
          <note>
            Anf. 52 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! En svensk utgångspunkt vad gäller eventuella militära
            aktioner, det må gälla Irak eller något annat land, är att sådana
            aktioner bara kan få genomföras med ett beslut i säkerhetsrådet
            som grund. Ingen enskild stat har rätt att angripa en annan.
          </note>
          <note>
            Vi är väldigt kritiska mot regimen i Irak. Det Saddam Hussein
            gör mot sin befolkning är helt oförsvarligt. Att inte släppa in
            FN:s vapeninspektörer är helt oacceptabelt. Men denna fråga måste
            hanteras i FN:s säkerhetsråd.
          </note>
          <note>
            Just i dag träffas i New York FN:s generalsekreterare och irakiska
            utrikesministern för att diskutera de här frågorna. Låt oss hoppas
            att det kan bli en möjlighet att gå framåt så att man kommer till
            en situation där inspektörerna släpps in och man kan minska sanktionerna.
          </note>
          <note>
            Miljöaspekten inom strukturfonder
          </note>
          <note>
            Anf. 53 MARIANNE SAMUELS-
          </note>
          <note>
            SON (mp):
          </note>
          <note>
            Fru talman! I söndags var jag i Gislaved och träffade då de fackliga
            företrädarna för Continental. Förutom frågan om det faktiska läget
            för själva fabriken diskuterade vi också de miljösatsningar som
            man hade gjort på fabriken. Det var oerhört intressant utifrån
            de miljökriterier som är uppställda för världen totalt.
          </note>
          <note>
            Riokonferensen fattade ett beslut om att man skulle tillämpa
            utbytesprincipen, dvs. man skulle byta ut giftiga kemikalier om
            man kunde hitta bättre kemikalier. På Gislavedsfabriken har man
            lyckats ta bort de allra farligaste oljorna som också är kraftigt
            cancerframkallande och som genererar problem i naturen.
          </note>
          <note>
            Jag skulle vilja höra med Ulrica Messing, som är den som arbetat
            mest med den här frågan, om ministern i sin diskussion med EU-ministrarna
            har tagit upp just miljöaspekterna och vad svaret i så fall har
            varit.
          </note>
          <note type="speaker">
            Anf. 54 Statsrådet ULRICA MESSING (s):
          </note>
          <note>
            Fru talman! I de diskussioner som vi har som utgångspunkt för
            strukturfondspolitiken och de regionala stöd som nu finns fördelade
            inom EU:s medlemsländer finns det också en tydlig koppling till
            miljöaspekten. Det ingick också i det svar som vi i dag fick från
            Portugals regering.
          </note>
          <note>
            När man nu har beviljats strukturfondspengar för att Continental
            ska flytta delar av sin verksamhet från
          </note>
          <note>
            Gislaved till Portugal och andra delar från Gislaved till Tjeckien
            har man också gjort överenskommelsen att även den nya verksamheten
            i Portugal ska ha samma hårda miljökrav som den verksamhet som
            har funnits i Gislaved. Det kan man inom ramarna för strukturfonderna
            få extra hjälp med.
          </note>
          <note>
            Det är självklart viktigt att de verksamheter som vi stöttar
            inom EU, också verksamheter i socialt svaga regioner, är moderna
            anläggningar, så att vi inte bara ställer krav på att de ska leda
            till regional utveckling och att de ska skapa arbetstillfällen.
            De ska också leva i ett större sammanhang och leva upp till våra
            miljömål.
          </note>
          <note>
            Anf. 55 MARIANNE SAMUELS-
          </note>
          <note>
            SON (mp):
          </note>
          <note>
            Fru talman! Min följdfråga är: I vilken mån kan man garantera
            att HA-oljorna tas bort?
          </note>
          <note>
            Det har såvitt jag kan förstå varit oerhört svårt för fabriken
            i Gislaved att i början ens få införa försök att tillverka däcken
            utan de här cancerframkallande oljorna. Det borde egentligen vara
            en självklarhet vid all tillverkning i dag. Trots det är denna
            fabrik den enda som har denna typ av tillverkning, och ändå är
            det den man lägger ned.
          </note>
          <note>
            Jag är oerhört orolig för att det här är signaler som visar att
            EU kan acceptera att man får lägga ned en tillverkning där man
            har gjort miljösatsningar och byta till något annat som är sämre.
            På så sätt lägger man locket på när det gäller miljöutvecklingen.
          </note>
          <note type="speaker">
            Anf. 56 Statsrådet ULRICA MESSING (s):
          </note>
          <note>
            Fru talman! Tyvärr är inte Gislaved det första exemplet vi kan
            se i Sverige och i andra länder på att man lägger ned en miljövänlig
            verksamhet. Det är en stor fråga för oss som politiker att fundera
            över hur man kan påverka den strukturförändring som alltid måste
            ske i alla näringar och i alla länder så att den också leder till
            en mer miljövänlig utveckling. Vi har försökt göra det via strukturfondsmedlen.
          </note>
          <note>
            Men jag är tyvärr inte rätt person att svara exakt i detalj på
            hur den nya tillverkningen i Portugal ska gå till. Jag kan strukturfondsfördelningen
            och de sociala aspekterna på den. Jag är också insatt i de skatteregler
            som nu gäller för Gislaved. Men tyvärr behärskar jag inte alla
            nivåer när det gäller produktionen av däck.
          </note>
          <note>
            Jag får be Marianne Samuelsson att återkomma med sin fråga till
            miljöministern.
          </note>
          <note>
            Innehållna statsbidrag
          </note>
          <note>
            Anf. 57 CRISTINA HUSMARK PEHRS-
          </note>
          <note>
            SON (m):
          </note>
          <note>
            Fru talman! Jag har en fråga till utbildningsminister Thomas
            Östros. Det är en fråga som är av principiell art eftersom vi
            här inte diskuterar enskilda ärenden eller personer.
          </note>
          <note>
            Frågan är om det kan vara rimligt att en myndighet, i detta fall
            Skolverket, kan hålla inne statsbidrag tre fyra månader medan
            man kommer överens om hur man ska räkna antalet elever i en skola.
            Det innebär alltså att en skola kan få läggas ned med omedelbar
            verkan medan man håller på att utreda.
          </note>
          <note>
            Min fråga är bara av principiell karaktär: Anser utbildningsministern
            att det är rimligt att det ska ta så lång tid att utreda om skolan
            ska få behålla statsbidraget eller eventuellt återbetala det så
            att man äventyrar skolans existens?
          </note>
          <note>
            Anf. 58 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag tackar för att jag fick en fråga.
          </note>
          <note>
            Tyvärr är det en fråga av den art som väldigt mycket handlar
            om ett enskilt fall. Det är naturligtvis omöjligt för mig och
            regeringen att veta hur Skolverket och den aktuella skolan kommunicerar
            i just detta fall.
          </note>
          <note>
            Vänd gärna frågan till en mer principiell frågeställning om myndigheters
            sätt att arbeta! Då är min uppfattning att de ska arbeta snabbt
            och effektivt samt med medborgarnas bästa för ögonen. Det utgår
            jag från att Skolverket gör.
          </note>
          <note type="speaker">
            Anf. 59 TALANNEN (s):
          </note>
          <note>
            Jag utgår från att Cristina Husmark Pehrsson redan i den första
            frågan bara avsåg att ge ett exempel som skulle illustrera en
            princip.
          </note>
          <note>
            Anf. 60 CRISTINA HUSMARK PEHRS-
          </note>
          <note>
            SON (m):
          </note>
          <note>
            Fru talman! Absolut! Jag hoppas att det framgick att jag påpekade
            att vi här inte diskuterar enskilda ärenden eller personer. Det
            handlar om precis det som utbildningsministern säger, nämligen
            myndigheters sätt att arbeta och vara effektiva och därmed inte
            riskera att elever som tar studielån och annat på något sätt blir
            ställda utanför det som man kanske har sett fram emot och som
            man tagit risker för. Det är helt enkelt det min fråga handlar
            om.
          </note>
          <note>
            Jag tackar för det svar jag fick och hoppas att det också går
            fram till Skolverket att man har kravet på sig att arbeta effektivt
            så att man inte på något sätt sätter elever och skola på bar backe.
          </note>
          <note>
            Anf. 61 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag utgår från att Skolverket som är en mycket central
            statlig myndighet jobbar på ett bra sätt. Det är också den uppfattning
            jag har om Skolverket.
          </note>
          <note>
            Sedan utgår jag också från att om man startar en skola har man
            ordning och reda på sina papper och sin verksamhet så att man
            inte, om det skulle kunna ske, riskerar att lura in elever innan
            allting är klart.
          </note>
          <note>
            Båda de här delarna måste fungera.
          </note>
          <note>
            När det gäller specifika fall är det omöjligt för mig att säga
            vilken situation som gäller.
          </note>
          <note>
            Den statliga verksstrukturen
          </note>
          <note type="speaker">
            Anf. 62 KENTH HÖGSTRÖM (s):
          </note>
          <note>
            Fru talman! Jag vill ställa en fråga till Ulrica Messing, vars
            plats här i kammaren, 304, jag för övrigt lånar.
          </note>
          <note>
            De regionala klyftorna växer i Sverige liksom i många andra länder,
            därmed också de sociala spänningarna. Stockholm, för att ta ett
            exempel, växer med ungefär en medelkommuns storlek varje år. Ett
            sätt att bromsa tillväxten i Stockholm skulle kunna vara att se
            över den statliga verksstrukturen.
          </note>
          <note>
            Av 107 statliga verk och myndigheter tillkomna under de senaste
            tio åren har 72 % eller, för att vara exakt, 79 stycken hamnat
            i Stockholm. Är det en rimlig utveckling?
          </note>
          <note type="speaker">
            Anf. 63 Statsrådet ULRICA MESSING (s):
          </note>
          <note>
            Fru talman! Jag har tidigare i denna kammare haft en debatt om
            statens ansvar att vara synlig och tydlig runtom i hela vårt land,
            dels för att markera vikten av hela landet, dels för att ibland
            komplettera det lokala och regionala näringsliv som finns.
          </note>
          <note>
            Jag har också sagt att vi då och då är för snälla i den bedömning
            som vi gör när vi tar emot en utredning och utredningen har landat
            i ett förslag att bilda en ny myndighet. Oftast har den person
            som har utrett frågan kommit fram till att myndigheten bör finnas
            i ett storstadsområde så att den har närhet till andra myndigheter
            och andra verk.
          </note>
          <note>
            Regeringen, precis som riksdagen, följer ofta utredningarnas
            förslag. Det har uppenbarligen lett till snedvridningen. Nu är
            vi medvetna om den. Senast, när vi behandlade den regionalpolitiska
            propositionen innan jul, påpekade riksdagen vikten av att vi varje
            gång blir tuffare när det handlar om att starta nya myndigheter
            utanför våra storstäder. Det budskapet har regeringen självklart
            tagit till sig.
          </note>
          <note type="speaker">
            Anf. 64 KENTH HÖGSTRÖM (s):
          </note>
          <note>
            Fru talman! Tack för svaret. Jag hörde Ulrica
          </note>
          <note>
            Messing på Radio Gävleborg för någon vecka sedan säga ungefär
            så här på ungefär motsvarande fråga, nämligen att riksdagen i
            sig var alldeles för snäll när man gjorde sin avleverans av utredningar.
            Jag är inte så säker på att det är riksdagens sak att prioritera
            var verk och myndigheter ska ligga. Det skulle helt enkelt bli
            ett geografiskt kattrakande, där de svaga regionerna alltid skulle
            förlora till förmån för de regioner med fler mandat. Därför är
            min maning till regeringen att göra en bättre prövning i regeringen
            och se till att hela Sverige får leva. Många av verken och myndigheterna
            passar mycket bättre ute i landet - oavsett om det är norr, väster
            eller söder - än i Stockholm.
          </note>
          <note type="speaker">
            Anf. 65 Statsrådet ULRICA MESSING (s):
          </note>
          <note>
            Fru talman! Jag hörde inte själv den intervju som sedan sändes
            i radion. Men om de tog med allt det jag sade när intervjun bandades
            framgick det att jag gjorde klart att alla statsråd har på sina
            ansvarsområden en skyldighet att pröva att den verksamhet de ansvarar
            för ligger på bästa stället. De myndigheter jag ansvarar för utifrån
            mina politikområden ligger alla utanför Stockholmsområdet. Visst
            finns det en möjlighet för regeringen - vilket jag svarade tidigare
            på
          </note>
          <note>
            Kenth Högströms fråga - men också för riksdagen att bli duktigare
            på att se värdet av att det offentliga
          </note>
          <note>
            Sverige är representerat i hela Sverige. Det kan vara symbolik,
            men det är oerhört viktigt för människor att inte uppleva att
            det offentliga Sverige drar sig tillbaka och att delar av landet
            dräneras på statliga myndigheter och verk. Det är inte vår ambition,
            och vi har tagit till oss de synpunkter som riksdagen uttalade
            när den regionalpolitiska propositionen behandlades.
          </note>
          <note>
            Diplomatisk besökspraxis
          </note>
          <note type="speaker">
            Anf. 66 GÖRAN LENNMARKER (m):
          </note>
          <note>
            Fru talman! Jag noterade vad vice statsministern sade beträffande
            besök av Taiwans president i Sverige. Är det inte dags att Sverige,
            och EU, ändrar praxis så att det faktiskt blir möjligt för demokratiskt
            valda politiker att besöka Sverige? Det bör vara möjligt inom
            ramen för den ett-Kina-politik som det råder enighet om i Sverige
            att vi ska driva. Det kan inte råda någon tveksamhet om att låta
            Taiwans demokratiskt valda president göra ett privat besök i Sverige.
          </note>
          <note>
            Anf. 67 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Man kan konstatera att det har skett en utveckling
            på området så att representanter för
          </note>
          <note>
            Sverige på ganska hög myndighetsnivå, även som representanter
            för regeringen, har besökt Taiwan, och vi har tagit emot besökare.
            Men, vi har gemensamt med de andra EU-länderna satt en gräns vid
            den högsta statsledningen, dvs. president, vice president, statsminister,
            utrikesminister och försvarsminister.
          </note>
          <note>
            Det är en gemensam praxis.
          </note>
          <note>
            Jag tror att vi kommer att kunna ha mer avspända relationer också
            vad gäller besök av taiwanesiska ministrar i Sverige, men vi får
            gå lite stegvis i frågan.
          </note>
          <note>
            Det viktigaste är att vi inte försvårar det arbete som ändå pågår
            mellan Taiwan och Kina att försöka närma sig varandra.
          </note>
          <note type="speaker">
            Anf. 68 GÖRAN LENNMARKER (m):
          </note>
          <note>
            Fru talman! Jag noterade tonen i svaret, vilket jag uppskattar.
            Det var fel av vice statsministern att säga att det var en provokation
            att inbjuda presidenten att komma hit.
          </note>
          <note>
            Är det inte nu dags att ta det sista steget? Det är en något
            egenartad situation där vi inom EU ska bedriva "smarta" sanktioner,
            t.ex. mot Mugabe, för att förhindra att de som begår grova brott
            i diktaturer ska kunna resa. Men att en demokratiskt vald president
            i ett land som har genomgått en enorm demokratisk utveckling -
            vilken vi alla prisar - inte ska ha rätt att röra sig fritt ger
            en konstig världsordning om vi ska försvara fria och öppna samhällen.
            Det får dessa bakvända konsekvenser.
          </note>
          <note>
            Är det inte dags att ta steget nu?
          </note>
          <note>
            Anf. 69 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Göran Lennmarker nämnde själv begreppet ett-Kina-politik.
            I det ligger att vi har de diplomatiska relationerna med Fastlandskina
            och
          </note>
          <note>
            Peking - inte med Taiwan och Taipei. Detta skiljer sig helt och
            hållet mot fallet Zimbabwe. Det går inte att jämföra.
          </note>
          <note>
            Däremot finns det andra sätt för oss att tydliggöra att vi uppskattar
            den demokratiska utvecklingen i
          </note>
          <note>
            Taiwan. Om vi låter bli provokationerna och för mycket symbolhandlingar
            i detta kan vi ta steg som gör att vi kommer nära den taiwanesiska
            politiska ledningen.
          </note>
          <note>
            Nationellt stöd till olympiska spel
          </note>
          <note type="speaker">
            Anf. 70 SVEN BERGSTRÖM (c):
          </note>
          <note>
            Fru talman! Jag har en fråga som knyter an till det min länskamrat
            Kenth Högström tog upp tidigare, nämligen de regionala klyftorna.
          </note>
          <note>
            På 60-talet skrev regeringen propositioner där man öppet förordade
            en stark befolkningsomflyttning.
          </note>
          <note>
            Jag utgår från att den politiken är lämnad bakom oss.
          </note>
          <note>
            Jag ser gärna att statsrådet Ulrica Messing bekräftar detta.
            Nu ser vi framåt. Det regionalpolitiska beslutet i vintras var
            ett steg.
          </note>
          <note>
            Min fråga har anknytning till regional utveckling, till idrott,
            friskvård, turism och mycket annat. Är regeringen beredd att ställa
            upp med ett nationellt stöd om idrottsrörelsen regionalt i Jämtland
            och Härjedalen och nationellt samlar sig till en ny ansökan om
            att få arrangera ett olympiskt spel i Sverige? Östersund har gjort
            detta ett par gånger tidigare och fått högsta betyg - men fallit,
            bl.a. på grund av det system som har tillämpats för att utse värdland
            med hjälp av mutor och annat. Salt Lake City var ett exempel på
            detta.
          </note>
          <note>
            Med den nye IOK-presidenten har man lämnat detta bakom sig. Förhoppningsvis
            är det mer av rent spel med de verkliga förutsättningar ett land
            har. Det finns starka krafter som verkar för detta. Vi i Centerpartiet
            har sagt att vi också vill medverka. Är regeringen beredd att
            medverka till ett nationellt stöd för en sådan tanke?
          </note>
          <note type="speaker">
            Anf. 71 Statsrådet ULRICA MESSING (s):
          </note>
          <note>
            Fru talman! Som idrottsminister har jag haft förmånen - det är
            verkligen en förmån - att få vara närvarande vid två olympiska
            spel. Det första var i Sydney, och det andra var i Salt Lake City
            för bara en kort tid sedan.
          </note>
          <note>
            Jag erkänner gärna att jag är förälskad i de spelen.
          </note>
          <note>
            Det är en fantastisk upplevelse att möta 38 000 frivilligarbetare,
            som i Salt Lake City, som tar semester från jobbet för att kunna
            vara värdar för världens största evenemang. Det är klart att alla
            länder som får den äran också får oerhört mycket goodwill. Här
            samlas också all världens medier.
          </note>
          <note>
            Det skulle vara en upplevelse att någon gång få kandidera, men
            jag tror att det förutsätter tre saker.
          </note>
          <note>
            Det ligger också lite längre fram i tiden. Den första är att
            IOK själv rensar villkoren och reglerna för den kandideringsprocess
            som i dag gäller. Det är oacceptabelt för ett land som Sverige
            att ens fundera på att kandidera om vi inte kan vara säkra på
            att själva kandideringen är fri från mutor och misstankar om ekonomiska
            brott.
          </note>
          <note>
            Den andra är att IOK och resten av den internationella idrottsrörelsen
            fortsätter att arbeta aktivt mot dopning, så att spelen inte bara
            blir förknippade med fusk och mygel.
          </note>
          <note>
            Den tredje är att det finns ett brett folkligt stöd i
          </note>
          <note>
            Sverige. Ett OS kostar oerhört mycket pengar.
          </note>
          <note type="speaker">
            Anf. 72 SVEN BERGSTRÖM (c):
          </note>
          <note>
            Fru talman! Att det svenska folket har ett stort och genuint
            idrottsligt intresse har vi fått bevisat. Senast var det häromdagen
            när 30 000 människor gick ut för att titta på skidåkning runt
            slottet. Det var en fantastiskt fin uppvisning i skidåkning när
            den går rätt till.
          </note>
          <note>
            Jag väljer att tolka statsrådets svar positivt. Jag håller med
            statsrådet att det skulle skapa mycket goodwill om vi kunde rensa
            bort mutor, dopning och annat. Vi kan se på andra sidan gränsen
            mot Norge vilken enorm positiv regional effekt det fick i hela
          </note>
          <note>
            Gudbrandsdalen när Lillehammer fick äran att arrangera spelen
            på 90-talet. Vi vet också att satsningen i
          </note>
          <note>
            Lillehammer - svenska folket sörjde att det inte blev så mycket
            medaljer i Salt Lake City - skapade en enorm bredd i idrotten
            i Norge som fortfarande har effekter.
          </note>
          <note>
            Jag väljer att tolka Messings svar positivt, och jag lovar att
            Centerpartiet kommer att backa upp detta till fullo om också regeringen
            gör det.
          </note>
          <note type="speaker">
            Anf. 73 Statsrådet ULRICA MESSING (s):
          </note>
          <note>
            Fru talman! En utgångspunkt är också att svensk idrottsrörelse
            är överens om att en kandidatur skulle vara rimlig och rolig.
            Jag tror inte att svensk idrottsrörelse i dag är helt överens
            om det. Det är ett första steg att det finns en gemensam uppslutning
            från
          </note>
          <note>
            Riksidrottsförbundet och Sveriges Olympiska Kommitté att kämpa
            mot samma mål. Utgångspunkten ska vara samma plats.
          </note>
          <note>
            Jag tror att detta kräver mycket eftertänksamhet.
          </note>
          <note>
            Trots att spelen i Sydney gick till historien som de bästa någonsin,
            kan vi i dag se att det finns en spöklik stämning över de anläggningar
            som finns kvar. Delar av det som var OS-byn rivs. I Salt Lake
            City fanns fördelen att inte en enda ny anläggning behövde byggas.
          </note>
          <note>
            Vi är måna om att det som byggs upp för ett olympiskt spel också
            ska ha en sådan funktion att det blir något slags effekt efteråt.
            Ingen av oss vill ha en spökstad - i Östersund eller någon annanstans.
          </note>
          <note>
            Utbildningsplatser
          </note>
          <note type="speaker">
            Anf. 74 YVONNE ANDERSSON (kd):
          </note>
          <note>
            Fru talman! Jag har en fråga till utbildningsminister Thomas
            Östros.
          </note>
          <note>
            Vi har lite varstans i landet högskoleplatser som inte tas i
            anspråk på det sätt som kanske var tänkt från början. I går hörde
            vi på radio att man tar in kinesiska studenter till Högskolan
            Dalarna. Jag har egentligen ingenting emot det, men jag är mycket
            bekymrad över att vi har för få platser för utbildningar inom
            vårdyrkena. Jag tänker främst på läkare och sjuksköterskor. Vi
            ser också i prognoserna att det kommer att saknas utbildad arbetskraft
            inom dessa yrken.
          </note>
          <note>
            Jag vill gärna höra hur ministern funderar kring detta faktum.
          </note>
          <note>
            Anf. 75 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Vi har haft en mycket stark expansion inte bara av
            platser utan också av antalet studenter i högskolan. De senaste
            siffrorna visar att antalet har ökat med ytterligare 10 000. De
            allra flesta är naturligtvis svenskar.
          </note>
          <note>
            Jag tycker att det är väldigt positivt att våra högskolor alltmer
            öppnar sig också för utländska studenter. I och med propositionen
            Den öppna högskolan har alla våra högskolor i uppdrag att internationalisera
            våra miljöer. Riksdagen har också ställt sig bakom propositionen.
            Detta är väl använda resurser eftersom dessa människor kommer
            att vara ambassadörer för
          </note>
          <note>
            Sverige.
          </note>
          <note>
            Jag delar Yvonne Anderssons uppfattning att vi inom vård- och
            omsorgsyrkena måste expandera kraftigt. Nu är vi inne i en mycket
            kraftig expansion.
          </note>
          <note>
            Vi ökar antalet sjuksköterskestudenter med 30 %. Jag tror inte
            att vi någonsin tidigare i svensk historia har varit inne i en
            så snabb expansion.
          </note>
          <note>
            Vi ökar också antalet läkarstudenter i enlighet med de uppskattningar
            som gjordes när Vårdkommissionen för ett par år sedan försökte
            blicka ut över de framtida behoven.
          </note>
          <note>
            De investeringar som nu görs inom vård och omsorg är väldigt
            viktiga för framtiden.
          </note>
          <note type="speaker">
            Anf. 76 YVONNE ANDERSSON (kd):
          </note>
          <note>
            Fru talman! Tack, ministern, för svaret. Det låter lovande.
          </note>
          <note>
            Jag vill ändå ställa en ytterligare fråga. Den gäller de studenter
            som i dag väntar på att få gå t.ex. medicinutbildningen. Jag vet
            att det finns de som har gjort studieuppehåll. De är oroliga för
            att läsa något annat i väntan på att komma in eftersom studiemedlen
            skulle ta slut för dem.
          </note>
          <note>
            Finns det någon möjlighet för dessa studenter att få dispens
            så att de kan preparera sig i väntan på att läget ändras och det
            blir ytterligare platser på läkarutbildningen? Det kommer att
            behövas om framtidens behov av läkare ska täckas.
          </note>
          <note>
            Anf. 77 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Yvonne Anderssons parti och mitt parti, och alla
            andra partier i riksdagen, har varit överens om att vi ska ha
            ett studiemedelssystem som omfattar tolv terminer, dvs. sex år.
            Alla våra högskoleutbildningar får plats inom dessa sex år.
          </note>
          <note>
            Jag menar att det är viktigare att locka nya studenter än att
            attrahera några få att läsa flera långa utbildningar. Den här
            typen av prioriteringar hamnar vi alltid inför.
          </note>
          <note>
            Nu har vi ett studiemedelssystem som är mycket generösare än
            tidigare. Bidragsdelen är högre och skulden därmed lägre. Det
            är kopplat till pensionen, vilket innebär att man får pensionspoäng
            av att läsa på högskola. Det är ganska världsunikt.
          </note>
          <note>
            När vi ökar den statliga insatsen måste vi naturligtvis också
            ha möjlighet att begränsa antalet terminer som studiemedlet ska
            omfatta. Det är viktigare att öppna högskolan för fler.
          </note>
          <note>
            Vi ökar antalet platser på sjuksköterskeutbildningen mycket kraftigt,
            och vi ökar också platserna på läkarutbildningen. Vi fortsätter
            att öka platserna t.o.m. på naturvetenskap och teknik, som är
            så svåra att attrahera i dag. I det stora hela ser det alltså
            mycket bra ut.
          </note>
          <note>
            Rett Center
          </note>
          <note type="speaker">
            Anf. 78 KERSTIN-MARIA STALIN (mp):
          </note>
          <note>
            Fru talman! Jag har en fråga till socialminister
          </note>
          <note>
            Lars Engqvist. Jag tror att ministern är väl bekant med ämnet.
          </note>
          <note>
            I måndags var jag i Jämtland och besökte en verksamhet som kallas
            Rett Center. Det finns på den vackra Frösön vid Frösö Strand.
            Det är ett unikt center för personer med Retts syndrom. Det är
            ett neurologiskt syndrom som drabbar flickor. Från ungefär ett
            års ålder blir flickorna på olika sätt mer och mer utvecklingsstörda.
            Så småningom drabbas munnen, sväljrörelserna, talet och matsmältningen.
            Till slut kanske man inte ens kan gå.
          </note>
          <note>
            Vid centret utreds en mycket svårbedömd diagnos. Man behandlar
            och har forskning och utveckling. Det är ett nationellt kunskapscenter.
          </note>
          <note>
            Man har varit väldigt orolig för hur det skulle gå med ekonomin,
            och man bjöd dit socialministern i september förra året. Efter
            det besöket har chefen, som är barnneurolog, skrivit så här i
            deras tidning:
          </note>
          <note>
            Efter allt tvivel och all oro kände vi oss mycket lättade. Det
            var inget tvivel om att Rett Center skulle finnas kvar. Socialministern
            sade att det var mellan landstingen och staten man skulle reda
            ut den ekonomiska biten, för centret skulle finnas kvar.
          </note>
          <note>
            Kommer socialministern ihåg det?
          </note>
          <note>
            Anf. 79 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Ja, det gör jag verkligen, inte minst därför att
            en delegation från Östersund uppvaktade
          </note>
          <note>
            Socialdepartementet i frågan häromdagen. Jag kunde då ge följande
            besked.
          </note>
          <note>
            För det första - det är viktigt, och där har vi samma uppfattning
            - bedrivs det en fantastiskt bra verksamhet vid Rett Center i
            Östersund. Den betyder otroligt mycket för de flickor som har
            drabbats av sjukdomen och för deras familjer.
          </note>
          <note>
            För det andra - det är detta det handlar om - ska vi ta kontakt
            med Landstingsförbundet och gemensamt diskutera med dem hur vi
            ska finna en väg för att garantera verksamheten under de kommande
            åren.
          </note>
          <note>
            Jag är medveten om att det inte finns några statliga medel för
            att bedriva vård - vi bedriver inte längre vård på statlig nivå.
            Däremot träffar vi regelbundna överenskommelser med Landstingsförbundet
            inom ramen för Dagmaröverenskommelserna. Det var genom en sådan
            överenskommelse som Rett Center förra gången fick pengar för att
            klara verksamheten under en tvåårsperiod.
          </note>
          <note>
            Vi har inlett en sådan här diskussion med Landstingsförbundet,
            och jag är ganska övertygad om att vi ska finna en lösning så
            att verksamheten kan fortsätta.
          </note>
          <note>
            Den behövs verkligen.
          </note>
          <note type="speaker">
            Anf. 80 KERSTIN-MARIA STALIN (mp):
          </note>
          <note>
            Fru talman! Tack så mycket för svaret, och tack för de uppmuntrande
            orden! De som hade varit på besöket här nere var lite oroliga,
            så jag blev väldigt glad att höra att en diskussion nu är på gång
            med
          </note>
          <note>
            Landstingsförbundet.
          </note>
          <note>
            Vid det besök som ministern gjorde på Frösön sade ministern att
            om det inte blir någon bättring måste staten ta ett större ansvar
            finansiellt. Det här är en verksamhet som vi i Sverige måste vara
            jättestolta över. Den är unik, och den har också väckt stor uppmärksamhet
            utomlands. Det vore sorgligt om det hände någonting med den.
          </note>
          <note>
            Anf. 81 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Några av dem som var med i delegationen vid uppvaktningen
            hade en föreställning om att staten kan besluta om att ge statligt
            stöd direkt till verksamheter av det här slaget. När jag upplyste
            om att några sådana möjligheter inte finns blev åtminstone någon
            i delegationen lite ledsen och tyckte att det hade varit bättre
            om staten tagit över driftsansvaret eller det ekonomiska ansvaret.
          </note>
          <note>
            När jag däremot upplyste om att vägen går via överenskommelser
            med Landstingsförbundet, som är sjukvårdshuvudman, och att vi
            gemensamt ska hitta en lösning tror jag att de flesta tyckte att
            det var en bra väg.
          </note>
          <note>
            Vi har gemensamt gett besked, från Landstingsförbundet och departementet,
            att Rett Center ska få besked före sommaren om hur vi ska klara
            verksamheten framöver.
          </note>
          <note>
            Kontroll av ungdomars spelande
          </note>
          <note type="speaker">
            Anf. 82 OWE HELLBERG (v):
          </note>
          <note>
            Fru talman! Jag har en fråga till finansministern.
          </note>
          <note>
            I en skriftlig fråga förra veckan undrade jag vad ministern skulle
            göra för att få till stånd en mer restriktiv lagstiftning när
            det gäller ungdomars spelande på spel som staten sanktionerar
            eller tillhandahåller.
          </note>
          <note>
            Svaret var luddigt. Det jag efterlyste var hur vi ska få en effektivare
            kontroll av ungdomars spelande, eftersom risken för spelberoende
            är dubbelt så stor som hos äldre.
          </note>
          <note>
            Två exempel gör att man blir upprörd. Dels kunde en 14-åring
            beställa ett spelkort av Svenska Spel på
          </note>
          <note>
            Internet med erbjudande om spelrabatt. Dels kunde två 13-åringar
            spela på hästar hos fem av tio slumpvis utvalda ATG-spelombud
            i Gävle, trots att en 18-
          </note>
          <note>
            årsgräns gäller för det.
          </note>
          <note>
            Frågan kvarstår: Vad tänker ministern göra för att få till stånd
            en effektivare kontroll?
          </note>
          <note>
            Anf. 83 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Den som i första hand har ansvaret för att de tillstånd
            som finns för lotteri- och spelverksamhet kontrolleras i Sverige
            är Lotteriinspektionen.
          </note>
          <note>
            Lotteriinspektionen har naturligtvis till sitt förfogande resurser
            lagmässigt och förhållningsmässigt och på andra sätt möjlighet
            att följa verksamheten.
          </note>
          <note>
            Därutöver har regeringen under senare tid, närmast på socialministerns
            uppdrag, gett Folkhälsoinstitutet i uppdrag att göra en ordentlig
            genomgång av risker i spelbranschen och konsekvenser av det spelmissbruk
            som förekommer. Vi är naturligtvis mycket spända på den rapport
            som vi senare kommer att få från Folkhälsoinstitutet.
          </note>
          <note>
            Det är en dubbel omgång av kontroll, via både
          </note>
          <note>
            Lotteriinspektionen och det arbete som Folkhälsoinstitutet har
            startat och som kommer att rapporteras till regeringen senare.
          </note>
          <note type="speaker">
            Anf. 84 OWE HELLBERG (v):
          </note>
          <note>
            Fru talman! Tack för svaret. Lotteriinspektionen kräver ju redan
            nu mer resurser för att granska att spelmarknaden följer uppsatta
            bestämmelser och att spelombuden ges rätt att kräva legitimation
            av dem som spelar.
          </note>
          <note>
            Vi kan alltså redan nu konstatera att det som krävs är mer resurser
            och kontroll av legitimation. Jag undrar då hur ministern ser
            på dessa frågor och om denna tillsyn kanske skulle kunna utföras
            kommunalt på samma sätt som sker i fråga om tillsynen när det
            gäller alkohollagstiftningen.
          </note>
          <note>
            Anf. 85 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Den tillsyn som Lotteriinspektionen utövar i dagsläget
            är enhetlig över hela landet. Jag tror att det är viktigt när
            det gäller en sådan typ av verksamhet som lotterier och spel att
            praxis och regeltillämpning inte skiljer sig åt på olika håll
            i landet.
          </note>
          <note>
            Därför tror jag att det är viktigt att det är en statlig kontrollverksamhet
            i fortsättningen.
          </note>
          <note>
            Det förs självfallet en ständig dialog mellan regeringen och
            myndigheten på vilket sätt vi kan stärka myndigheten både resursmässigt
            och när det gäller de instrument via lagstiftning och annat som
            inspektionen kan behöva. När vi får Folkhälsoinstitutets rapport
            kommer den att vara en del av det underlag som vi senare kommer
            att ta ställning till när det gäller om vi ytterligare kan effektivisera
            kontrollen av spelmarknaden.
          </note>
          <note>
            Utbetalning av studiemedel
          </note>
          <note type="speaker">
            Anf. 86 ULF NILSSON (fp):
          </note>
          <note>
            Fru talman! Jag skulle vilja ställa en fråga till utbildningsministern.
            Under många år har vi haft problem med utbetalningarna av studiemedel.
            Vi har sett skrämmande exempel på försenade utbetalningar och
            långa handläggningstider. Exempel visar att en del studenter flera
            månader efter att de börjat sina studier får besked om huruvida
            de är berättigade till studiemedel eller inte.
          </note>
          <note>
            Nu visar också studentkårernas kartläggning att det fortfarande
            är dåligt, trots försäkringar om motsatsen från regeringens sida.
            Nu föreligger 5 900
          </note>
          <note>
            obehandlade ärenden som är äldre än tre veckor och
          </note>
          <note>
            13 500 som inte är avslutade.
          </note>
          <note>
            Det behövs säkert en väldigt stor reformering av hela studiestödssystemet.
            Men jag tror också att man skulle kunna göra en del saker på mycket
            kort sikt för att så att säga skärpa servicen. En sådan åtgärd
            vore att införa en omvänd straffavgift, så att CSN betalar straffavgift
            till studenten om utbetalning och handläggning sker för sent.
            Vad säger utbildningsministern om det?
          </note>
          <note>
            Anf. 87 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag tycker att det är väldigt bra att
          </note>
          <note>
            Sveriges Förenade Studentkårer driver frågan på det sätt man
            har gjort under lång tid, att hela tiden pressa myndigheten att
            arbeta på ett bättre sätt. Det är oerhört viktigt att servicen
            till studenterna är sådan att de kan känna trygghet i sin sociala
            tillvaro och med sin ekonomi.
          </note>
          <note>
            Vi har också från regeringen gjort flera insatser.
          </note>
          <note>
            Vi har ökat resurserna till CSN, bl.a. de permanenta resurserna,
            men vi har också bidragit till att skapa möjligheter att bygga
            upp ett servicecenter som har gjort att man nu har mycket lättare
            att komma fram i telefon till CSN och få kontakt med CSN. CSN
            har också lyckats implementera reformen allt bättre i och med
            att man har klarat att hantera fler ärenden,
          </note>
          <note>
            10 000 fler ärenden vid denna tidpunkt i år än vid samma tidpunkt
            förra året. Men än har man fortfarande en bra bit kvar på vägen
            att gå för att ge den service som vi menar är acceptabel. Myndigheten
            visar att den nu kan vara på väg åt rätt håll, och det gäller
            att man fortsätter med sitt arbete.
          </note>
          <note>
            Det är i dagsläget inte aktuellt att införa omvända räntor.
          </note>
          <note type="speaker">
            Anf. 88 ULF NILSSON (fp):
          </note>
          <note>
            Fru talman! Det är faktiskt ett antal studenter som har bett
            mig att fråga varför utbildningsministern inte är intresserad
            av detta system, eftersom vi har det i andra sammanhang, t.ex.
            när färdtjänst, hemtjänst och samhällsservice inte fungerar, och
            medborgarna kan få en viss kompensation.
          </note>
          <note>
            CSN har dessutom extremt höga påminnelseavgifter om studenterna
            är försenade med sina återbetalningar. Dessa avgifter är mycket
            högre än många privata företags avgifter.
          </note>
          <note>
            Myndigheten skulle på detta sätt kunna visa att det som man begär
            av sig själv inte är mindre än det som man är beredd att kräva
            av andra.
          </note>
          <note>
            Jag skulle helt enkelt vilja höra en motivering till att utbildningsministern
            inte kan tänka sig en form av kompensation till studenter som
            blir illa behandlade i systemet.
          </note>
          <note>
            Anf. 89 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det vi ser i relationen mellan CSN
          </note>
          <note>
            och enskilda studenter är ofta en diskussion om att studenten
            inte har lämnat in alla de uppgifter som
          </note>
          <note>
            CSN behöver för att göra sin myndighetsprövning -
          </note>
          <note>
            hur många poäng man har tagit under de senaste året och hur många
            terminer man har kvar att studera. Så är det inte alltid. Men
            det är en del av orsakerna till att det drar ut på tiden. Det
            är svårare att hantera med den typ av förslag som Ulf Nilsson
            har.
          </note>
          <note>
            Jag menar att vi ska koncentrera oss på att se till att myndigheten
            har de resurser man behöver för att bedriva en bra verksamhet
            och att se till att efter att man har implementerat ett helt nytt
            system sakta men säkert ser till att studenterna verkligen får
            den service som de har rätt till. Då återstår fortfarande en hel
            del arbete för myndigheten.
          </note>
          <note>
            Mellanösternkonflikten
          </note>
          <note type="speaker">
            Anf. 90 ANNE-KATRINE DUNKER (m):
          </note>
          <note>
            Fru talman! Jag vill ställa en fråga till vice statsminister
            Lena Hjelm-Wallén.
          </note>
          <note>
            Ingen kan ha undgått den upptrappning av våldet som nu sker mellan
            Israel och Palestina. I går dödades minst 15 palestinier efter
            en israelisk storoffensiv, däribland flera barn. Det har under
            de senaste dagarna varit en allvarlig upptrappning av våldet mellan
            dessa två stater. Och det är som sagt både barn och många andra
            oskyldiga på båda sidor vilkas liv slås i spillror.
          </note>
          <note>
            Alla är uppgivna och undrar vad de har gjort och vad de mer kan
            göra. Det undrar säkert många med mig.
          </note>
          <note>
            Statsministern sade före jul efter ett av självmordsattentaten
            att han hade förståelse för Israels rätt att vidta vedergällningsaktioner.
            Han satte ingen gräns för vad som var rimligt och vad som inte
            var rimligt. Men det var ändå ett visst uttalande som han gjorde.
          </note>
          <note>
            Min fråga till vice statsministern är: Vad tänker regeringen
            göra för att vi ska få se ett stopp på detta fruktansvärda som
            sker mellan Israel och Palestina?
          </note>
          <note>
            Anf. 91 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det som händer i Mellanöstern just nu är fasansfullt.
            Det är hela tiden en ond spiral där det ena våldsattentatet leder
            till vedergällning från den andra sidan, osv. Jag tycker nog att
            man ska citera statsministern på ett korrekt sätt. Det är inte
            alls så att han på något sätt tycker att den ena sidan har rätt
            till något övervåld, utan här måste man kräva av båda parter att
            de håller tillbaka dessa våldsyttringar.
          </note>
          <note>
            Vi måste också erkänna att det är hos parterna som lösningen
            ligger, och det är vid förhandlingsbordet som lösningen ligger.
            Vi kan inte tro om oss eller om någon annan regering eller något
            annat parlament i världen att man plötsligt har lösningen och
            att man ska kunna åstadkomma lösningen, så är det inte. Det är
            viktigt att betona vår förväntan på parterna att de faktiskt ska
            komma till sans och måtta och börja förhandla.
          </note>
          <note type="speaker">
            Anf. 92 ANNE-KATRINE DUNKER (m):
          </note>
          <note>
            Fru talman! Tack för svaret. Jag håller med vice statsministern
            om att det naturligtvis är alldeles riktigt att det är dessa parter
            som måste komma till förhandlingsbordet. Därför är det en förhoppning
            att den saudiska fredsplanen som har kommit upp och som många
            ser positivt på ska kunna utnyttjas.
          </note>
          <note>
            Men statsministern har också sagt att han inte tror på några
            kraftfulla initiativ från EU. Det innefattar att han inte heller
            tror på några kraftfulla insatser från
          </note>
          <note>
            Sverige.
          </note>
          <note>
            Den amerikanske utrikesministern tog i går kraftfullt avstånd
            från Israels vedergällningsaktioner. Det har också den förre socialdemokratiske
            statsministern i Norge gjort.
          </note>
          <note>
            Vad gör vi i Sverige? Vad gör Sveriges regering för att på något
            sätt demonstrera motstånd mot dessa förfärliga aktioner som nu
            sker, inte bara från Israels sida utan också från Palestinas sida?
          </note>
          <note>
            Anf. 93 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det har uttalats åtskilliga avståndstaganden och
            fördömanden av det som nu sker. Det har gjorts av statsministern
            och av utrikesministern. Detta kan vi göra varje dag, och vi måste
            också göra det av moraliska skäl ganska ofta. Men låt det inte
            gå inflation i fördömanden.
          </note>
          <note>
            Därmed ändrar vi ingenting i grunden i Mellanöstern, utan det
            måste hela tiden vara ett aktivt arbete med parterna för att försöka
            få dem tillbaka till förhandlingsbordet. Här har den svenske statsministern
            och den svenska regeringen hela tiden ett konstruktivt arbete,
            även om det inte är sådant som vi ständigt basunerar ut. Det gäller
            också inom EU där jag vet att utrikesministrarna på nästa sammanträde
            kommer att få en rapport av EU:s utrikesansvarige, som har varit
            både i området och i USA under den senaste tiden.
          </note>
          <note>
            Hela tiden pågår alltså ett konstruktivt arbete för att få parterna
            att komma samman. Som alla här vet går det att leda en häst till
            vattnet, men man kan inte tvinga den att dricka. Det är det som
            är problemet.
          </note>
          <note type="speaker">
            Anf. 94 TALMANNEN:
          </note>
          <note>
            Det var det sista inlägget i dagens frågestund, som nu är avslutad.
          </note>
          <note>
            Jag tackar regeringens företrädare och kammarens ledamöter för
            er medverkan.
          </note>
          <note>
            6 § (forts. från 4 §) Vissa mineralpolitiska frågor (forts. NU10)
          </note>
          <note type="speaker">
            Anf. 95 EVA FLYBORG (fp):
          </note>
          <note>
            Fru talman! De geologiska förutsättningarna för att finna utvinningsbara
            mineraltillgångar i Sverige är förhållandevis goda. Sverige har
            också en lång tradition som gruvland och är faktiskt den största
            producenten av järnmalm, koppar och silver inom EU.
          </note>
          <note>
            Mineralutvinningen har mycket stor betydelse för sysselsättningen
            och välståndet i vissa regioner i
          </note>
          <note>
            Sverige. Ur en internationell synvinkel är det också en fördel
            om mineralutvinning sker i ett land med en väl fungerande miljölagstiftning.
          </note>
          <note>
            Det är ett väsentligt allmänt intresse att förutsättningarna
            för prospektering och gruvbrytning i Sverige förbättras. Gruvnäringen
            är en viktig tillväxtfaktor, speciellt i landets norra och mera
            glest befolkade områden. Enligt Delegationen för utländska investeringar
            i Sverige upplever dock investerare från utlandet att det finns
            en viss otydlighet angående förutsättningarna för gruvnäringen.
          </note>
          <note>
            Fru talman! Med hänsyn till långsiktigheten när det gäller just
            prospektering och investeringar i mineralbranschen anser jag att
            det är mycket olyckligt att en proposition om minerallagen inte
            läggs fram under den här mandatperioden. För mineralnäringens
            skull behövs det fasta spelregler rörande äganderättsfrågorna
            samt informationsplikten till fastighetsägarna och på miljöområdet.
            Inte minst för att prospekteringen återigen ska ta fart behövs
            det en tilltro till fasta och långsiktiga regler i branschen.
          </note>
          <note>
            Frågan om ansvar för gamla gruvhål och frågan om behovet av eventuella
            föreskrifter om skyddsåtgärder vid nedlagda gruvhål m.m. borde
            ha kunnat lösas långt tidigare. I mer än tio år har problemet
            varit känt. Dessutom har regeringen haft ett bemyndigande att
            utfärda föreskrifter om nedlagda gruvhål. Tyvärr har man inte
            gjort det. Den som gräver en grop åt andra faller tydligen inte
            själv däri - åtminstone inte i
          </note>
          <note>
            Sverige.
          </note>
          <note>
            Jag hoppas att vi kan förvänta oss att de här sakerna finns med
            i den proposition som vi ändå tror ska komma snart.
          </note>
          <note>
            Med detta, fru talman, ska jag förkorta debatten genom att yrka
            bifall till reservation nr 1.
          </note>
          <note>
            Anf. 96 KARL GUSTAV ABRAMS-
          </note>
          <note>
            SON (s):
          </note>
          <note>
            Fru talman! I den utredning som vi fick för en tid sedan hävdas
            det att det är ett väsentligt allmänt intresse att vi har en bra
            lagstiftning vad gäller mineralprospektering och gruvbrytning
            i Sverige. En av de slutsatser som utredaren drar är att gruvbrytningen
            i
          </note>
          <note>
            Sverige inte avsevärt ska försämras.
          </note>
          <note>
            Jag kan väl säga att jag delvis delar utredarens uppfattning
            vad gäller de förslag som finns i utredningen. Men jag vill nog
            ändå varna för att i denna kammare lägga fram förslag som innebär
            att vi på något sätt väsentligen försvårar prospektering och gruvbrytning.
            Det är inte något som vi i denna kammare vill beställa eller vill
            ha. Från vår sida vill vi i alla fall inte ha det.
          </note>
          <note>
            Som Eva Flyborg nyss sade har gruvbrytningen och gruvnäringen
            en väldigt stor betydelse för sysselsättningen och välfärden i
            Sverige. Framför allt gäller det självklart norra Sverige. Där
            har vi hållit på med gruvbrytning i hundratals år, kanske på markområden
            där det inte uppstår särskilt mycket konflikter. Vi är vana vid
            detta, och det har fungerat bra. Men en anledning till att den
            här utredningen tillkom är det stora raseri som utbrutit i södra
            Sverige när prospektörer som skött sig illa har stört markägare
            och markägarintressen så till den milda grad att man inte anser
            sig kunna hantera frågorna.
          </note>
          <note>
            I den utredning som vi tidigare fått diskuteras att markägarintressena
            ska beaktas i större utsträckning.
          </note>
          <note>
            Detta ställer vi upp på, för det ska man visst göra.
          </note>
          <note>
            Dock får det inte gå så långt att, som sagt, prospektering och
            gruvhantering avsevärt försvåras.
          </note>
          <note>
            Andra frågor som tas upp i det här betänkandet är kulturmiljöfrågor.
            Med de frågorna arbetas det inte bara i Sverige utan också inom
            ramen för FN och inom EU. Det gäller då frågor som har att göra
            med säkerhet, försiktighet och skyddet för natur- och kulturmiljöer.
            Också från gruvbolagens sida förekommer det ganska stora aktiviteter
            för att sanera den egna branschen från avarter. Jag bedömer att
            det finns en vilja från regeringens sida att i den kommande propositionen
            också ta upp lämpliga regler för att i större utsträckning tillgodose
            det här området.
          </note>
          <note>
            I betänkandet behandlas ett antal motioner -
          </note>
          <note>
            gamla motioner, precis som Ola Karlsson tidigare sade, som har
            legat i några år i väntan på propositionen. Det handlar om miljöfrågor,
            äganderätt, efterbehandlingsarbete osv. Vårt förslag är att alla
            motionerna ska avslås med hänsyn till att regeringen ändå utlovat
            en proposition i början av nästa mandatperiod.
          </note>
          <note>
            Ola Karlsson förfasar sig över att ingenting har kommit här.
            Harald Bergström är av samma uppfattning och säger att det är
            väldigt bråttom och att man skulle ha försökt lägga fram en proposition.
            Men det framgår ganska klart av de besked som vi har fått från
          </note>
          <note>
            Regeringskansliet att det finns ytterligare saker som man vill
            ta upp och titta närmare på - saker som kan ha betydelse för hur
            den här lagstiftningen justeras.
          </note>
          <note>
            Det handlar då om att titta på hur man internationellt har det
            vad gäller gruvlagstiftningen. Man vill också titta närmare på
            gruvnäringens ekonomiska betydelse för samhället och fördjupa
            sig i systemet för ersättning till markägare på vilkas marker
            sådan här verksamhet bedrivs. Vidare gäller det avgifterna för
            tillståndsverksamheten. Ytterligare en punkt är myndighetsansvaret
            för gruvhantering och tillståndsgivning, som i dag ligger på Bergsstaten
            som är underordnad SGU.
          </note>
          <note>
            Fru talman! Jag ska inte kommentera betänkandet ytterligare.
            Dock vill jag säga att det var en onödig reservation som vi fick
            i vårt utskott. På något sätt visar det väl mer på borgarnas grälsjuka
            snarare än på en konstruktiv debatt. Jag menar att vi skulle ha
            kunnat enas kring ett enhälligt betänkande i frågan eftersom man
            i alla yttranden som avlämnats egentligen pekar på samma sak,
            nämligen på behovet av ett bättre kunskapsunderlag innan vi får
            en proposition, ett färdigt förslag till ny lag.
          </note>
          <note>
            Fru talman! Jag yrkar bifall till utskottets förslag i betänkandet
            och avslag på reservationen.
          </note>
          <note>
            Anf. 97 HARALD BERGSTRÖM (kd)
          </note>
          <note>
            replik:
          </note>
          <note>
            Fru talman! Ja, man kan tycka vad man vill om att reservera sig,
            Karl Gustav Abramsson, och att det är okynne. Men jag tycker knappast
            att det kan kallas för okynne om regeringen har haft tio år på
            sig för att lösa ett problem och inte har kommit till skott och
            inte tycks ha någon vilja att göra det. Det var det ena.
          </note>
          <note>
            Det andra är att Karl Gustav Abramssom vid ett par tillfällen
            nämnde "väsentligen försvårar" för gruvnäringen. Som jag nämnde
            i mitt anförande har jag vid ett antal tillfällen haft anledning
            att ta kontakt med den förening, Aktionen för rättvis minerallag,
            som har agerat kraftfullast i den här frågan. Jag har fått hjälpa
            dem lite. De har vid flera tillfällen bekräftat att det visst
            får finnas gruvor, det är man inte mot.
          </note>
          <note>
            Men det måste finnas en möjlighet för markägaren att vara med
            i ett tidigt skede, t.o.m. redan i prospekteringsskedet.
          </note>
          <note>
            Är det K G Abramssons uppfattning att markägarens ställning ska
            bli bättre? Det är faktiskt utredaren
          </note>
          <note>
            Birgitta Nådells uppfattning. Hon vill stärka markägarens ställning.
            Men vad är Karl Gustav Abramssons och Socialdemokraternas uppfattning?
            Jag fick av anförandet uppfattningen att det ska vara ungefär
            som det är.
          </note>
          <note>
            Anf. 98 KARL GUSTAV ABRAMSSON (s)
          </note>
          <note>
            replik:
          </note>
          <note>
            Fru talman! Det hade säkert varit så, Harald Bergström, att om
            problemet med hanteringen av gamla gruvanläggningar, lagstiftning
            och regler kring detta hade varit påtagligt hade regeringen säkert
            använt sin förordningsmakt. Det är möjligen så att detta just
            på senare år har blivit påtagligt. Regeringen har inte agerat
            i frågan utan ämnat göra det i samband med den proposition som
            kommer för att få ett enhetligt, tydligt och synligt regelverk.
          </note>
          <note>
            Jag sade att jag inte gillade vissa av utredarens formuleringar.
            Jag gillade formuleringen att gruvbrytningen är av väsentligt
            allmänt intresse, även så prospektering. Men formuleringen att
            gruvbrytningen i Sverige inte avsevärt ska försämras tyder på
            att det finns en liten meningsskiljaktighet mellan vår uppfattningen
            och utredarens. Där tror jag att man måste vara väldigt försiktig.
          </note>
          <note>
            Vi har sagt, och vi ställer upp på, att man ska stärka markägarnas
            ställning. Det framgår väldigt tydligt av det svar som Harald
            Bergström fick på sin fråga till statsrådet Messing, nämligen
            att man ska ta vederbörlig hänsyn till markägarintressen, sakägarintressen,
            i det förslag till ny lagstiftning på minerallagssidan som man
            ämnar presentera i början av nästa mandatperiod.
          </note>
          <note>
            Anf. 99 HARALD BERGSTRÖM (kd)
          </note>
          <note>
            replik:
          </note>
          <note>
            Fru talman! Ja, visst fick jag svar på min interpellation, men
            den springande punkten för mig är huruvida regeringen och Socialdemokraterna
            vill göra markägaren till en förhandlingspart. Det är i först
            i det läget som markägaren har något reellt att sätta emot. Han
            har sin egendom att spela med i en förhandling. Vill man inte
            göra det är markägaren bortspolad redan från början. Att få vederbörande
            till förhandlingspart anser jag vara den avgörande frågan.
          </note>
          <note>
            Sedan kan man diskutera ersättningar osv., men förhandlingsrätten,
            att bli en fullvärdig part, är det avgörande.
          </note>
          <note>
            Än en gång om de gamla gruvorna. Det är faktiskt så, K G Abramsson,
            att de problem som vi mötte i ett enskilt ärende, som K G Abramsson
            väl känner till, är mer än tio år gamla.
          </note>
          <note>
            Anf. 100 KARL GUSTAV ABRAMSSON (s)
          </note>
          <note>
            replik:
          </note>
          <note>
            Fru talman! Om vi utgår från att prospektering och gruvverksamhet
            är av väsentligt allmänt intresse måste det rimligen innebära
            att en markägare inte kan ges någon form av vetorätt. Där måste
            det allmänna intresset gå före. Det är väl nationens väl och ve
            som i så fall ska stå i förgrunden. Vi hade samma fråga uppe för
            ungefär ett år sedan när vi behandlade frågan om ny lagstiftning
            för jaktvårdsområden där vi diskuterade småviltsjakt. Den har
            den tyngden att det betraktades som ett väsentligt allmänt intresse,
            och t.o.m. där får markägarens intresse stå tillbaka. Jag tror
            att detta är väsentligt mycket viktigare. Men markägarens ställning
            ska stärkas, det utgår vi från.
          </note>
          <note>
            På vilket sätt det sker kommer regeringen att visa senare när
            den kommer med propositionen.
          </note>
          <note type="speaker">
            Anf. 101 OLA KARLSSON (m) replik:
          </note>
          <note>
            Fru talman! K G Abramsson tycker att reservationen är ett uttryck
            för grälsjuka från reservanterna i utskottet. Det är möjligt att
            vi, efter fyra år med nuvarande Näringsdepartementet, borde vi
            vara vana vid att det inte går fortare att få igenom ärenden där,
            att tre statsråd, fem statssekreterare och en hyggligt stor stab
            tjänstemän inte räcker för att hantera sådan här frågor som minerallagen
            på bara ett och ett halvt år efter avslutad utredning.
          </note>
          <note>
            Jag tycker ändå att det finns skäl att ställa frågan:
          </note>
          <note>
            Vilka frågor är så besvärliga att hantera att man inte ens ett
            och ett halvt år efter avslutad utredning kan presentera en proposition?
            Då svarar K G Abramsson indirekt genom att räkna upp ett stort
            antal frågor där han säger att regeringen ytterligare behöver
            fördjupa sig. Det var i stort sett alla de frågor som utredningen
            handlar om. Då kan man undra: Avser regeringen att tillsätta en
            ny utredning om de här frågorna innan en proposition ska läggas
            fram, eller är det så att den här fördjupningen ska ske inom departementet?
            När kommer en proposition? Blir det ytterligare en utredning om
            de här frågorna innan en proposition läggs fram?
          </note>
          <note>
            Anf. 102 KARL GUSTAV ABRAMSSON (s)
          </note>
          <note>
            replik:
          </note>
          <note>
            Fru talman! Nu vet Ola Karlsson att även om riksdagen står över
            regeringen förfogar vi inte riktigt över hur man hanterar sådana
            här frågor. Propositioner och andra förslag är det regeringens
            sak att fundera över och att ta fram.
          </note>
          <note>
            Lagstiftning är ett viktigt arbete, och där ska man inte hasta
            fram. Man har förstått när man har tittat på de förslag som finns
            och ser reaktionerna från olika håll att man ska vara väldigt
            noggrann. Ola Karlsson vet mycket väl att det inte ska bli en
            ny utredning, utan det arbete som regeringen har aviserat måste
            göras är ett arbete som utförs inom departementet och ska klaras
            ut där. Jag utgår från att vi ganska tidigt vid nästa mandatperiod
            kommer att ha en proposition på det här området.
          </note>
          <note>
            Jag tycker fortfarande att det är lite grälsjukt att inte kunna
            acceptera pågående arbete. Jag upplevde det ändå så att vi i början
            av hanteringen var ganska överens om att vi skulle klara av det
            här, men i sista minuten var ni tvungna att gå samman om en reservation
            bara för att få gräla lite i kammaren.
          </note>
          <note type="speaker">
            Anf. 103 OLA KARLSSON (m) replik:
          </note>
          <note>
            Fru talman! Förvisso är det så att det är regeringen som styr
            vilka propositioner som läggs fram. Jag tycker att det vore intressant
            om K G Abramsson, som har en något lite bättre kontakt med departementet
            än vad vi reservanter har, kunde förklara vad det är som är så
            besvärligt och som gör att det måste fördröjas så oerhört så länge
            som det faktiskt gör.
          </note>
          <note>
            Vad är det som gör att det krävs ett och ett halvt år efter avslutad
            utredning att komma med ett förslag när man har ett så stort departement
            till förfogande?
          </note>
          <note>
            Varför är det så svårt i klartext att stärka markägarnas ställning
            inom minerallagens område?
          </note>
          <note>
            Anf. 104 KARL GUSTAV ABRAMSSON (s)
          </note>
          <note>
            replik:
          </note>
          <note>
            Fru talman! Om det är något som är oerhört besvärligt vet jag
            inte. Det vet Ola Karlsson lika väl som jag att Näringsdepartementet
            har många andra frågor än minerallagstiftningen och det som hör
            ihop med den att hantera. Ett område som jag tror att det finns
            anledning att fundera väldigt mycket över är hur ett system för
            eventuell ersättning till markägare och andra sakägare ska utformas.
            Jag tror att det är en av de viktigaste frågorna, eftersom vi
            aldrig tidigare har haft ett sådant system. Med staten har vi
            haft det, men jag tror inte att det går att överföra systemet
            med statens kronoandel på frågor om eventuell ersättning till
            markägare.
          </note>
          <note>
            Jag tror visst att det finns ett klart och mycket sanningsenligt
            fog för att regeringen ska titta på de här frågorna, så att vi
            i början på nästa mandatperiod får ett bra förslag till en effektiv
            och fungerande lagstiftning på mineralområdet.
          </note>
          <note type="speaker">
            Anf. 105 LENNART GUSTAVSSON (v):
          </note>
          <note>
            Fru talman! Jag ska försöka att tillföra den här debatten lite
            nya och vidgade perspektiv.
          </note>
          <note>
            Men först och främst vill jag deklarera att Vänsterpartiet ser
            den svenska gruv- och mineralindustrin som nationellt viktig -
            detta med tanke på de stora intäkter som näringen genererar till
            statskassan men också med tanke på näringens regionalpolitiska
            betydelse.
          </note>
          <note>
            När man tar del av motionerna och följer debatten om gruv- och
            mineralfrågor får man konstatera att det mesta handlar om en negativ
            syn på näringen. Det är då viktigt att påpeka att den oro och
            misstro som kommer till uttryck måste tas på allvar. Det finns
            ett antal fall där bl.a. prospektörer har uppträtt ansvarslöst
            och där bristande miljöhänsyn tagits. Den pågående översynen av
            minerallagen måste komma till rätta med det här.
          </note>
          <note>
            Men det vore trots allt bra att få en deklaration från övriga
            partier om deras syn på näringens framtid.
          </note>
          <note>
            Jag är personligen övertygad om att nyckeln till framgång finns
            i förmågan att utveckla verksamheten mot ett långsiktigt hållbart
            nyttjande av naturtillgångar. Näringens företrädare har här viktiga
            avgöranden i sina händer. Gör miljöhänsyn och långsiktigt hållbar
            utveckling till huvudfrågor, är mitt budskap.
          </note>
          <note>
            Gruvnäringen bygger på ett utnyttjande av naturresurser. I gruvnäringens
            fall handlar det dessutom om ändliga tillgångar. Det är därför
            av stor betydelse att samhället har en god kontroll över verksamheten.
          </note>
          <note>
            Samhället har också ett ansvar för att näringen bedrivs med långsiktighet,
            miljöhänsyn och inte minst för att näringen utvecklas. När det
            gäller naturrikedomar är det viktigt att samhället får möjligheter
            att ta del av det mervärde som skapas vid utnyttjandet.
          </note>
          <note>
            De resurser som samhället därmed får kan användas till bl.a.
            infrastruktur, utbildning och forskning, dvs.
          </note>
          <note>
            åtgärder som direkt påverkar förutsättningarna för ett utvecklat
            näringsliv.
          </note>
          <note>
            Jag hoppas alltså att det i grunden finns en samsyn om att gruvhantering
            och mineralindustri är ett gemensamt nationellt intresse samt
            att den inhemska mineralutvinningen är viktig såväl från försörjningsoch
            sysselsättningssynpunkt som från industriell synpunkt.
          </note>
          <note>
            Det har tidigare i debatten sagts att få länder i världen kan
            uppvisa de förutsättningar som Sverige har beträffande prospekterings-
            och gruvverksamhet.
          </note>
          <note>
            Trots att Sverige intar en ledande ställning som råvaruproducent,
            finns det mycket i övrigt att önska vad gäller forskning och utveckling.
            Med hänsyn till Sveriges starka ställning inom Europa är det nödvändigt
            med forskning och utveckling för att kunna bibehålla kompetens
            och konkurrenskraft på sikt. I ett europeiskt och internationellt
            perspektiv har Sverige unika förutsättningar att vara ledande
            i fråga om geologisk kompetens. Detta förhållande bör vi rimligtvis
            beakta när vi diskuterar den framtida inriktningen på forskningspolitiken,
            där geovetenskapen bör ha ett givet utrymme. Samma sak bör naturligtvis
            gälla miljöforskning i gruvsammanhang.
          </note>
          <note>
            Fru talman! En del saker har dock hänt. Bl.a. finns det i den
            regionalpolitiska propositionen en ambition om ett program och
            ett nätverk för de mineralutvinnande branscherna. Värt att nämna
            är också den satsning som sker inom ramen för Miljöstrategiska
            stiftelsen. Det s.k. Mimi-projektet omfattar en satsning på totalt
            78 miljoner och kommer att vara en viktig del i det fortsatta
            arbetet med att åtgärda miljöproblem relaterade till gruvnäringen.
            Dessutom fick vi i går veta att Sveriges bergindustri satsar resurser,
            totalt 12 miljoner, för att inrätta tre nya professurer vid Luleå
            tekniska universitet.
          </note>
          <note>
            I betänkandet nämns bl.a. Naturvårdsverkets synpunkt att Sverige
            ska inta en mer ledande roll i arbetet på ett europeiskt plan.
            Jag delar till fullo Naturvårdsverkets synpunkt, och skulle dessa
            ambitioner lyckas kommer nya områden inom tjänste-, utbildnings-
            och miljösektorerna att öppnas. Sverige kan då vara ledande inte
            bara när det gäller råvaruproduktion utan också inom en mängd
            andra områden. Som ett exempel kan nämnas de redan inledda projekten
            som avser att utveckla miljömässigt och ekonomiskt effektiva metoder
            för att motverka de miljöproblem som uppstår vid gruvhanteringen
            och avfallet i samband med denna.
          </note>
          <note>
            Naturligtvis kommer den kunskapen och kompetensen att vara intressant
            för många utanför Sveriges gränser. Jag kan lätt se framför mig
            ett framtida miljöteknikföretag som mot bakgrund av de stora geovetenskapliga
            kunskaperna är lyckosamt i arbetet med att sanera grovt förorenade
            avfallsdeponier.
          </note>
          <note>
            För mig är alltså utvecklingen av den nationella geovetenskapliga
            kompetensen ett bra exempel på hur naturtillgångar och kunskaper
            om dessa kan användas för att bredda näringslivet. Här finns dessutom
            stora möjligheter för en traditionellt mansdominerad bransch att
            med en ny inriktning vara attraktiv även för kvinnor.
          </note>
          <note>
            Fru talman! Näringsutskottet har avslagit en motion om hantering
            av överskottsmaterial från gruvor.
          </note>
          <note>
            Avslaget får dock sägas vara gjort i en vänlig ton. Jag utgår
            från att regeringen tar konsekvenserna av utskottets skrivning
            som säger: "Utskottet vill därför framhålla betydelsen av att
            SGU:s arbete med klassificeringen intensifieras."
          </note>
          <note>
            Det är minst sagt framsynt ur en rad aspekter att hitta områden
            där man kraftigt kan öka användningen av material som nu många
            gånger ses bara som ett problem - detta inte minst av miljöskäl.
            Utskottets hänvisning till det svenska miljökvalitetsmålet är
            i hög grad relevant.
          </note>
          <note>
            I motionen pekas på de möjligheter som ett utbyggt transportsystem
            skulle ge för att fullt ut kunna nyttja bergmassor som nu finns
            upplagda runt de svenska gruvorna. Frågorna kanske inte riktigt
            hör hit, men naturligtvis kan de förslag som skissas på i motionen
            bidra positivt till både fler jobb och bättre miljö. Tips: Läs
            motion N330!
          </note>
          <note>
            Fru talman! Jag inledde mitt anförande med att ge
          </note>
          <note>
            Vänsterpartiets övergripande syn på gruv- och mineralpolitik.
            Jag ska avsluta med att peka på behovet av en nationell strategi
            i frågan. Bl.a. därför är arbetet med en ny minerallag viktigt
            och svårt.
          </note>
          <note>
            På regeringens hemsida hittar man under rubriken
          </note>
          <note>
            "Basindustrier" följande beskrivning:
          </note>
          <note>
            "Gruvnäringen kan i sin vidaste mening sägas innefatta all mineralindustri,
            dvs. brytning för utvinning av malm, industrimineral, ballast
            och sten. Mineraloch mineralprodukter är nödvändiga för en hållbar
            ekonomisk och social utveckling. Ett modernt samhälle fungerar
            inte utan dessa råvaror."
          </note>
          <note>
            Problemet är att detta är allt som står om gruvoch mineralnäringen.
            Det kan vara en förklaring till den utdragna processen om översyn
            av minerallagen.
          </note>
          <note>
            Exempelvis finns det mycket att läsa om en annan basindustri,
            skogen, om regeringens skogspolitik, om uppföljning och om utvärdering
            av skogspolitiken.
          </note>
          <note>
            Jag menar att om regeringen menar allvar med skrivningen om att
            mineraler och mineralprodukter är nödvändiga för en hållbar ekonomisk
            och social utveckling, behövs naturligtvis en långsiktigt hållbar
            och stabil gruv- och mineralpolitik.
          </note>
          <note>
            Jag yrkar bifall till näringsutskottets förslag.
          </note>
          <note>
            Anf. 106 HARALD BERGSTRÖM (kd)
          </note>
          <note>
            replik:
          </note>
          <note>
            Fru talman! Lennart Gustavsson nämnde inledningsvis att man vanligen
            möter en negativ syn på mineralhanteringen och gruvnäringen och
            efterfrågade partiernas syn på denna näring. Man kan ju fråga
            sig varför det har blivit en negativ syn på näringen som sådan
            men kanske speciellt på mineralprospektering.
          </note>
          <note>
            Kristdemokraternas syn är att den här näringen är väldigt viktig.
            Om vi inte hade haft den här näringen hade vi i dag inte haft
            metallurgin med dess följdindustrier som en stor industri hos
            oss. Vi hade t.ex.
          </note>
          <note>
            inte haft Atlas Copco med bergsborrning och hela den industrin
            m.fl. Gruvnäringen och mineralhanteringen är för oss en mycket
            viktig basnäring, vill jag poängtera.
          </note>
          <note>
            Som Lennart Gustavsson också nämnde är mineralen av ett angeläget
            allmänt intresse. Då kan man konstatera att detta intresse varierar
            med världsmarknadspriset. Vi har många gruvor som är nedlagda
            för att de inte innehåller malm som är lönsam att ta upp.
          </note>
          <note>
            Det angelägna allmänintresset har ännu ingen utredare velat ta
            på sig ansvaret för att precisera vad det är. Det skulle vara
            intressant att höra om Lennart
          </note>
          <note>
            Gustavsson har något att säga just om det angelägna allmänna
            intresset. Det är ju här skärningspunkten finns för markägaren
            och hans intresse av att både få ut något av sitt ägande och få
            råda över sin egendom.
          </note>
          <note>
            Jag vill gärna också säga, fru talman, att jag högaktar bergmästaren
            och hans arbete för att han har gjort näringen bättre. Hans sätt
            att hantera tillståndsgivningen har blivit mycket bättre än det
            var tidigare.
          </note>
          <note>
            Anf. 107 LENNART GUSTAVSSON (v)
          </note>
          <note>
            replik:
          </note>
          <note>
            Fru talman! Det är bra att Kristdemokraterna tydligt markerar
            vikten av att vi har en nationell gruvoch mineralindustri. Det
            tycker jag är befriande.
          </note>
          <note>
            Sedan över till frågan detta med angeläget allmänt intresse.
            Jag tror att det är avgörande för att vi ska ha en nationell gruv-
            och mineralindustri att vi gör bedömningen att de här frågorna
            är av angeläget allmänt intresse. Jag tror att vi i den här processen
            framöver måste hitta avvägningar där vi stärker markägarnas intresse.
            Men att gå så långt som att säga att vi ska ta bort det angelägna
            allmänna intresset och fortfarande bedriva en utvecklad gruv-
            och mineralnäring tror jag inte på. Min fråga, som jag skulle
            vara tacksam om jag kunde få svar på från Kristdemokraterna, gäller
            vilken bedömning Kristdemokraterna gör om vi tar bort det angelägna
            allmänna intresset och förstärker markägarnas rättigheter. Tror
            ni då att man kan utveckla en bärkraftig gruv- och mineralindustri?
          </note>
          <note>
            Anf. 108 HARALD BERGSTRÖM (kd)
          </note>
          <note>
            replik:
          </note>
          <note>
            Fru talman! Det här med det angelägna allmänna intresset inom
            den här näringen, och dess betydelse, kvarstår hos oss. Jag kan
            också säga att även om vi är mycket intresserade av att markägarens
            ställning ska stärkas, han ska bli en förhandlingspart, vet vi
            att det kommer punkter där vissa markägare skulle vilja sätta
            upp ett veto: Min mark rör du inte! I sådana lägen kan det angelägna
            allmänna intresset få ta över. Det finns en expropriationsrätt
            som vi i sådana lägen kan behöva använda. Det är vår syn på saken.
          </note>
          <note>
            Fortfarande känner jag till svårigheterna med att precisera det
            angelägna allmänna intresset. Jag vet om detta. Men det skulle
            ändå vara intressant om utredaren eller propositionen kunde ange
            några riktlinjer. Det gör man t.ex. när det gäller att dra en
            väg eller när det gäller det angelägna allmänna intresset för
            en kraftledning. Men i fråga om minerallagen finns det inget sagt,
            bara att det finns ett sådant intresse. Hur är Lennart Gustavssons
            syn på detta?
          </note>
          <note>
            Anf. 109 LENNART GUSTAVSSON (v)
          </note>
          <note>
            replik:
          </note>
          <note>
            Fru talman! Förhoppningsvis är det en av de saker som vi under
            arbetet framöver ska kunna bidra med;
          </note>
          <note>
            alltså en tydlighet i det här. Det är, som tidigare har sagts
            i den här debatten, naturligtvis så att näringen behöver en tydlig
            lagstiftning. Det är solklart. Men jag hoppas, eller utgår från,
            att Kristdemokraterna konstruktivt kommer att arbeta för att bidra
            med kloka synpunkter på lagens utformning. Jag gör detta utifrån
            den deklaration som faktiskt kom från Kristdemokraterna om att
            man ser att det angelägna allmänna intresset är viktigt och att
            man ser att det finns ett nationellt intresse av att vi har en
            stark gruv- och mineralnäring.
          </note>
          <note>
            Låt oss sedan ta gemensamma tag för att forma en ny minerallag
            där vi kan tydliggöra de oklarheter som faktiskt finns, men låt
            oss göra det utifrån förvissningen att vi ska ha en stark svensk
            gruvindustri.
          </note>
          <note type="speaker">
            Anf. 110 INGEGERD SAARINEN (mp):
          </note>
          <note>
            Fru talman! Ett av skälen till att den här utredningen kom till
            och till att vi ser fram emot att få en proposition är ju att
            både mineralletning och gruvbrytning innebär, och har inneburit,
            mycket stora miljöproblem som vi hoppas kunna göra något åt framöver.
            Ett annat skäl har naturligtvis varit att enskilda markägare har
            drabbats av prospektörer och folk som inte har burit sig åt enligt
            regelboken alls.
          </note>
          <note>
            De har blivit kränkta. Det är viktigt att vi får nya och bättre
            regler på det här området.
          </note>
          <note>
            Jag vill bara säga att visst är gruvindustrin mycket viktig.
            Men det är olika hur viktig den är. Hur viktigt är gruvbrytning
            på Österlen jämfört med övre Norrland, där utrymmena är stora
            och där arbetslösheten många gånger är hög? Man måste också se
            proportionerna, hur stort samhällsintresset är.
          </note>
          <note>
            Rent allmänt anser jag att markägarnas intressen måste få större
            genomslag. Man måste ha bättre information i alla led av hanteringen.
            Det måste också finnas någon slags ersättning för att man låter
            marken användas av andra till olika ändamål. Om det blir rimliga
            ersättningar tror jag också att det kommer att vara lättare att
            komma överens med markägare i framtiden.
          </note>
          <note>
            En annan sak är ju att länsstyrelser och kommuner, framför allt
            länsstyrelser, måste komma in tidigare i processen. De måste ha
            möjlighet att bedöma, både ur miljösynpunkt och ur kulturell synpunkt,
            de ingrepp som eventuellt ska ske så att de kan ha en påverkan
            på vad som händer. Jag anser att det är viktigt att de förändringarna
            görs.
          </note>
          <note>
            Sedan är jag glad åt att vi tar upp den här frågan om gamla gruvhål
            och om de personer som bosätter sig ovanpå dessa och alltså har
            haft oturen att få en sådan miljö. Det finns också andra typer
            av problem som kan uppstå där man har bosatt sig. Det kan vara
            ras och olika andra saker. Jag är glad att vi i utskottet enigt
            förutsätter att vi vill att detta ska tas upp i propositionen,
            att vi vill att regeringen ska komma med en lösning på det.
          </note>
          <note>
            Mycket viktigt är ju att gruvnäringen kommer till botten med
            miljöproblemen och inte utnyttjar miljön och möjligheten att smutsa
            ned som man har gjort tidigare. Nu har vi sett att mycket pågår,
            så det kan kännas lite betryggande för framtiden. Det finns mycket
            som pågår internationellt, t.o.m. i FN:s regi, och den internationella
            gruvindustrin arbetar hårt med att bli bättre. Det här pågår på
            många olika nivåer, i
          </note>
          <note>
            EU och även i Sverige.
          </note>
          <note>
            Jag hoppas att det här leder till att vi får det miljömässigt
            bättre i fråga om både prospektering och gruvindustri och till
            att gruvorna kommer att tas hand på ett acceptabelt sätt i framtiden.
            En fråga som jag inte har sett belyst och som jag hoppas även
            kommer att tas upp och belysas ordentligt är vad som händer när
            en gruva går i konkurs. Det har ju hänt uppe i
          </note>
          <note>
            Västerbotten för inte så länge sedan. Man lämnar alltså en mycket
            destruktiv miljö för samhället att ta hand om. Så får det naturligtvis
            inte vara. Jag hoppas att detta också kommer att tas upp, alltså
            hur man ska försäkra sig mot att konkurser får destruktiva miljökonsekvenser.
          </note>
          <note>
            Det här är de viktigaste sakerna som jag vill påpeka om det här
            betänkandet. Vi har alltså lämnat ett särskilt yttrande där vi
            just trycker på miljöfrågorna.
          </note>
          <note>
            Vi har inte sett att det är löst än. Vi har sett att arbetet
            pågår, och det är mycket viktigt att det fortsätter.
          </note>
          <note>
            Anf. 111 HARALD BERGSTRÖM (kd)
          </note>
          <note>
            replik:
          </note>
          <note>
            Fru talman! Jag skulle bara vilja ställa en enda fråga till Ingegerd
            Saarinen. Jag har tidigare genom åren förstått att Miljöpartiet
            har stått för en vetorätt till förmån för markägare, till förmån
            för kommuner och även till förmån för länsstyrelser. Står ni kvar
            vid den ståndpunkten? Det skulle i så fall låsa väldigt mycket
            av möjligheterna att utvinna mineraler på många håll i vårt land.
          </note>
          <note>
            Anf. 112 INGEGERD SAARINEN (mp)
          </note>
          <note>
            replik:
          </note>
          <note>
            Fru talman! En vetorätt för länsstyrelser och kommuner tycker
            jag är helt rimlig. En vetorätt för enskilda är möjligen också
            rimlig, men jag vill invänta utredningen när det gäller detta.
          </note>
          <note>
            Jag tror också att det kommer att bli mycket lättare att lösa
            sådana här saker om man börjar behandla markägarna med lite mer
            respekt än man har gjort tidigare. Det är möjligt att situationen
            då inte blir så infekterad. Då kan frågan lösas på andra sätt
            än genom att man måste använda vetorätt. Men till dags dato är
            det vår uppfattning att även markägare ska kunna ha vetorätt.
          </note>
          <note type="speaker">
            Anf. 113 ÅKE SANDSTRÖM (c):
          </note>
          <note>
            Fru talman! Jag vill börja med att yrka bifall till reservationen.
          </note>
          <note>
            Som svar på den direkta frågan från Lennart
          </note>
          <note>
            Gustavsson vill jag säga att vi i Centerpartiet ställt upp för
            gruvnäringen, och vi inser vilken stor betydelse den har för hela
            vårt land. Den är självklart ett angeläget allmänintresse, vilket
            ju har sagts här tidigare.
          </note>
          <note>
            Utredningsdirektiven från februari 1999 var för oss i Centerpartiet
            väldigt positiva eftersom man i många stycken tog hänsyn till
            de synpunkter som vi hade framlagt i den då aktuella motionen
            om mineralpolitiken. Vi hade väntat oss ett resultat i form av
            en proposition - och detta betydligt tidigare än nu, vilket ju
            framförts tidigare i denna debatt. Det var viktigt för oss att
            markera att man skulle ta hänsyn till äganderätten och avväga
            detta mot allemansrätten och rätten att undersöka mark osv. Det
            gällde också frågorna om information både till markägare och till
            samhället i övrigt, och framför allt gällde det attityden till
            markägare och bemötande från exploatörer och myndigheten i fråga.
            Vi utgår fortfarande från att vi när det gäller dessa frågor ska
            kunna få positiva besked i en kommande proposition.
          </note>
          <note>
            Senfärdigheten är olycklig ur flera synpunkter.
          </note>
          <note>
            Prövningen tar mycket längre tid nu än tidigare. Miljöbalkens
            införande har gjort att det som tidigare tog fyra månader nu kan
            ta tre fyra år. Det gäller inte bara den här typen av ärenden.
            Därför är det viktigt att vi får säkra och långsiktiga spelregler
            för gruvnäringen och mineralpolitiken i det här landet. Jag utgår
            från att vi ska kunna få detta den kommande hösten.
          </note>
          <note>
            Med detta yrkar jag bifall till reservationen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 12 §.)
          </note>
          <note>
            7 § Förstärkt sekretess i konkurrensärenden
          </note>
          <note>
            Föredrogs näringsutskottets betänkande 2001/02:NU11
          </note>
          <note>
            Förstärkt sekretess i konkurrensärenden (prop.
          </note>
          <note>
            2001/02:69).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under 12 §.)
          </note>
          <note>
            8 § Redogörelse för verksamheten inom Organisationen för säkerhet
            och samarbete i Europa
          </note>
          <note>
            (OSSE) under år 2000 och första halvåret 2001
          </note>
          <note>
            Föredrogs utrikesutskottets betänkande 2001/02:UU6
          </note>
          <note>
            Redogörelse för verksamheten inom Organisationen för säkerhet
            och samarbete i Europa (OSSE) under år 2000 och första halvåret
            2001 (skr.
          </note>
          <note>
            2001/02:13).
          </note>
          <note type="speaker">
            Anf. 114 STIG SANDSTRÖM (v):
          </note>
          <note>
            Fru talman! Först vill jag yrka bifall till vår reservation,
            i vilken vi föreslår att regeringen bör ta initiativ till att
            en styrkekatalog för civil krishantering upprättas.
          </note>
          <note>
            Sedan vill jag ta tillfället i akt att belysa betydelsen av OSSE:s
            verksamhet samt göra några utblickar mot framtiden, framför allt
            med avseende på förebyggande terroristbekämpning och med tyngdpunkt
            på ett barnperspektiv och ett genderperspektiv.
          </note>
          <note>
            Fru talman! En stor del av OSSE:s verksamhet syftar till att
            hjälpa de nya staterna i Öst- och Centraleuropa att bygga upp
            demokratin från grunden. Här spelar elementära valförberedelser
            och valobservationer en central roll, men även stöd och hjälp
            till en fri opinionsbildning i dessa nya statsbildningar. Många
            valobservatörer kan vittna om den stolthet man har uppvisat på
            valstationerna när man med korrekthet och stränghet noga efterlevt
            de nya vallagarna. Jag har själv fått uppleva detta som valobservatör
            i
          </note>
          <note>
            Moskva, i Montenegro och i Kosovo. Till påskhelgen hoppas jag
            att få uppleva samma sak när medborgarna i Ukraina ska gå till
            val.
          </note>
          <note>
            Även på andra demokratiskapande och konfliktförebyggande områden
            har OSSE:s betydelse ökat. På tio år har den operativa förmågan
            ökat tjugofalt. För närvarande har man inte mindre än 20 olika
            missioner på gång inom OSSE.
          </note>
          <note>
            Den senast arbetsuppgift man har tagit sig an är att delta i
            terroristbekämpning, vilket borde lämpa sig särskilt väl för en
            organisation som OSSE med dess stora bredd och legitimitet hos
            medlemsländerna. I
          </note>
          <note>
            praktiken arbetar man ju redan förebyggande mot terrorism. Ty
            vad kan vara mer effektivt mot terrorism än att skapa fungerande
            demokratier i tidigare laglöst land?
          </note>
          <note>
            På vintersessionen i Wien nu i februari redogjorde rapportörerna
            för de tre kommittéerna - den politiska, den sociala och den demokratiska
            kommittén - för hur de hade tänkt sig upplägget för arbetet mot
            terrorism och upplägget inför parlamentarikermötet i Berlin i
            juli.
          </note>
          <note>
            Den första uppgiften som nämndes var att definiera vad terrorism
            är. I dag saknas en allmänt vedertagen definition - kanske beroende
            på att terrorismen liksom cancern kan ta sig många olika former
            och uttryck. Vad är t.ex. skillnaden mellan terror och terrorism?
            Är dödsstraffet en form av terrorism? Hur ser vi på sådana ting
            som hedersmord och systematiskt kvinnoförtryck? Kan terrorismbekämpning
            övergå till att själv bli terrorism? Kan terroristbekämparen bli
            en terrorist? Är en sådan företeelse som mobbning ett embryo till
            en form av terrorism?
          </note>
          <note>
            Ja, det är många knepiga frågor, men jag är säker på att OSSE:s
            tre duktiga rapportörer - Barsony från
          </note>
          <note>
            Ungern, Barbara Haering från Schweiz och Svend
          </note>
          <note>
            Robinson från Kanada - kommer att lägga fram väl genomtänkta
            förslag till Berlinmötet. De förslag man kommer att lägga fram
            kommer att lägga tonvikten på det förebyggande arbetet, och det
            tycker jag är alldeles utmärkt. Jag menar att Sveriges riksdag
            och dess
          </note>
          <note>
            OSSE-delegation kan spela en viktig och konstruktiv roll för
            att påverka den resolution som OSSE:s parlamentariska församling
            kommer att anta på Berlinmötet.
          </note>
          <note>
            Fru talman! Vad jag syftar på är att vi tar initiativ till att
            lyfta in barnperspektivet och genderperspektivet i bekämpningen
            av terrorismen. Trots OSSE:s i övrigt stora förtjänster vet vi
            att det är trögt att driva dessa frågor inom OSSE. Fortfarande
            är minst 80-
          </note>
          <note>
            90 % av deltagarna vid de parlamentariska mötena män, och förståelsen
            för det kvinnopolitiska perspektivet är minst sagt dålig.
          </note>
          <note>
            Om vi ska göra en riktig genomlysning av terrorismens grunder
            och orsaker tror jag inte att vi kan komma ifrån genderperspektivet.
            Jag tror inte att det är en slump att det är nästan enbart unga
            pojkar som blir terroristiska självmördare.
          </note>
          <note>
            Kampen för politisk demokrati är viktig i den förebyggande terrorismbekämpningen.
            Men kampen för alla människors lika värde, även kvinnors och barns,
            måste också vara en hörnsten i kampen mot terrorism.
          </note>
          <note>
            Jag har svårt att tänka mig att terrorismen kan slå rot i en
            miljö där demokrati och jämlikhet råder och där barnkonventionen
            respekteras. För övrigt tror jag inte heller att sådana länder
            startar krig. Därför hoppas jag att vi tillsammans kan ta initiativ
            till att i OSSE:s fortsatta arbete lyfta in kvinnoperspektivet
            i terroristbekämpningen.
          </note>
          <note type="speaker">
            Anf. 115 URBAN AHLIN (s):
          </note>
          <note>
            Fru talman! Låt mig inleda med att yrka bifall till förslaget
            i utrikesutskottets betänkande och avslag på reservationerna.
          </note>
          <note>
            OSSE, Organisationen för säkerhet och samarbete i Europa, är
            tillsammans med FN en närmast universell organisation med 55 olika
            medlemsländer. Besluten tas i det permanenta rådet och i ministerkretsen
            med konsensus. Det betyder att alla måste vara överens. Detta
            är naturligtvis en stor styrka för Organisationen för säkerhet
            och samarbete i Europa, men också en oerhört stor svaghet. I dag
            lider OSSE av detta, eftersom ett fåtal länder blockerar besluten.
          </note>
          <note>
            Man låter inte ens OSSE få ta sin budget. OSSE har alltså på
            grund av konsensusregeln blivit tagen gisslan av ett fåtal medlemsländer
            som inte är så nöjda med vad OSSE gör. Detta är naturligtvis ett
            stort problem för OSSE.
          </note>
          <note>
            OSSE spelar en stor roll, precis som Stig Sandström i sin inledning
            visade, genom de olika missioner som finns främst i Östeuropa
            och Centralasien, där OSSE gör ett fantastiskt bra arbete främst
            på den civila sidan med att stärka de mänskliga rättigheterna
            och att vara ett öga för att se vad som händer i dessa områden
            och att också rapportera om brott mot mänskliga rättigheter. OSSE
            har ju under den senaste tiden också stängt sina missioner i våra
            grannländer
          </note>
          <note>
            Estland och Lettland efter att där ha gjort ett arbete för att
            se hur man kan förbättra den ryska minoritetens situation. När
            det arbetet bedömdes vara avslutat stängdes också missionerna.
          </note>
          <note>
            Det finns en mission som jag särskilt skulle vilja lyfta fram.
            Det är OSSE:s monitoring group i Minsk i
          </note>
          <note>
            Vitryssland, som arbetat i en enorm motvind. President Lukasjenko
            har gjort i det närmaste allt han kan för att kasta ut organisationen.
            Den som tidigare var chef, ambassadör Wieck, var närmast förklarad
            persona non grata av Lukasjenkos regim, men lyckades ändå sitta
            kvar hela sin period tills han nu slutade.
          </note>
          <note>
            Problemet är att den vitryska regimen nu inte tillåter den nyutnämnde
            chefen för denna mission att få visum och komma in i Vitryssland.
            Man kräver nämligen att mandatet för OSSE ska göras om. Man tycker
            att OSSE är partiskt och har varit något slags sambandscentral
            för oppositionen i arbetet med att störta
          </note>
          <note>
            Lukasjenko, vilket naturligtvis är helt felaktigt.
          </note>
          <note>
            OSSE:s mission i Minsk har arbetat på ett mycket bra sätt och
            har främjat demokrati och mänskliga rättigheter i landet.
          </note>
          <note>
            Jag vill återgå till konsensusregeln, som faktiskt nu förlamar
            OSSE. Den parlamentariska församlingen, som flera av oss här tillhör,
            har år efter år på de olika parlamentariska församlingsmötena
            redovisat förslag på hur man ska kunna komma till rätta med detta
            och föreslagit ändrade regler för hur röstningsförfarandet ska
            se ut. Detta har inte gått att få något som helst stöd för från
            de olika medlemsländerna.
          </note>
          <note>
            I det permanenta rådet i Wien finns det någonting som man kallar
            secret consensus, alltså hemlig konsensus, och det betyder att
            ordförandelandet går runt och lyssnar av bland de olika medlemsländerna.
            När ett medlemsland säger att man inte ställer upp på ett förslag
            talar ordföranden om för de andra att det inte går att nå enighet
            om förslaget utan att man måste fortsätta arbeta med frågan. Men
            man talar inte om vilket land som bromsar det hela. Detta är naturligtvis
            ett stort avbräck för oss som parlamentariker. Vi sitter i våra
            respektive nationella parlament och vet faktiskt inte vilka länder
            det är som bromsar utvecklingen i
          </note>
          <note>
            OSSE. Detta måste vi naturligtvis göra någonting åt.
          </note>
          <note>
            Vem vet: Det kanske någon gång är Sverige som bromsar utvecklingen
            i OSSE, utan att vi som parlamentariker får reda på det! Gud förbjude
            att det är på det sättet, men man kan ju aldrig vara helt säker.
          </note>
          <note>
            Efter vintersessionen i Wien anordnades ett möte i
          </note>
          <note>
            Salzburg med ett antal ledamöter från parlamentarikersidan och
            från ambassadörerna i det permanenta rådet, där man diskuterade
            just de motsättningar som finns mellan parlamentarikerförsamlingen
            och det permanenta rådet i Wien. Då försökte man också komma överens
            om något slags hållning vad gäller hur man skulle kunna samarbeta
            bättre i fortsättningen. Jag vill till protokollet läsa in detta
            i en from förhoppning att någon på Utrikesdepartementet på andra
            sidan Strömmen läser detta och också arbetar i den riktningen
            i fortsättningen.
          </note>
          <note>
            I denna samling kom man överens mellan dessa representanter för
            det permanenta rådet - de främsta företrädarna och de största
            länderna - och parlamentariker från parlamentarikerförsamlingen
            att presidenten i parlamentarikerförsamlingen varje gång ska bli
            inbjuden till det permanenta rådet efter sommaroch vintersessionen
            för att inför det permanenta rådet beskriva de viktigaste prioriteringar
            som parlamentarikerförsamlingen har beslutat om och redovisa de
            resolutioner som vi som parlamentariker antar. Efter det ska det
            permanenta rådet anordna en debatt där de respektive medlemsländerna
            diskuterar parlamentarikernas förslag. Detta har ju inte skett
            förut. Man har bara fått det på papper, och sedan har man inte
            fått någon kommentar. Det skulle göra att vi faktiskt får en möjlighet
            att höra vad den svenske ambassadören i
          </note>
          <note>
            OSSE säger om de förslag som vi har antagit i parlamentarikerförsamlingen.
            Visar det sig då att den svenska regeringen inte håller med parlamentarikerna
            har vi faktiskt en möjlighet att i detta parlament påverka den
            svenska regeringen så att man ändrar sin hållning i framtiden.
            Jag tror att det vore väldigt positivt om vi kunde få ett sådant
            samarbete att fungera.
          </note>
          <note>
            Man har också från medlemsländerna välkomnat att OSSE:s parlamentarikerförsamling
            kommer att sätta upp ett sambandskontor i Wien som ska vara till
            en hjälp för oss som parlamentariker och ge oss information om
            vad som händer i OSSE och hur vi ska kunna arbeta och påverka
            nere i Wien. Det kommer att sättas upp inom en nära framtid. Det
            permanenta rådet lovade också att ge full support och full access
            till all information inom OSSE som vi behöver som parlamentariker.
          </note>
          <note>
            Det kanske viktigaste av alltihop är budgetfrågan inom OSSE,
            som i dag faktiskt bromsas av att vissa medlemsländer använder
            sitt veto i den här organisationen. Där kom ambassadörerna och
            parlamentarikerna överens om att budgeten ska skickas till parlamentarikerförsamlingen
            samtidigt som den skickas till medlemsstaterna för att man ska
            kunna få samla in synpunkter, dels från medlemsländerna, dels
            från parlamentarikerna, i god tid för diskussion, så att vi också
            kan få lämna våra synpunkter.
          </note>
          <note>
            Jag tycker att det är väldigt bra att mötet i Salzburg ändå kom
            fram till vissa åtgärder som på något sätt skulle kunna stärka
            parlamentarikernas ställning i
          </note>
          <note>
            OSSE:s parlamentarikerförsamling och i OSSE:s permanenta råd.
            OSSE är en oerhört viktig organisation, och de missioner som verkar
            i Öst- och Centralasien gör ett fantastiskt bra arbete. De förtjänar
            allt stöd, och därför ska vi inte låta denna organisation kidnappas
            av stelbenta konsensusregler. Parlamentarikerförsamlingens åsikter
            behövs, och det är bra att permanenta rådet är berett att ta till
            sig dessa.
          </note>
          <note type="speaker">
            Anf. 116 STIG SANDSTRÖM (v) replik:
          </note>
          <note>
            Fru talman! Jag är helt överens med Urban Ahlin om att det vore
            bra om vi kunde få mera debatt här i den svenska riksdagen också.
            Det här är ju frågor som angår även oss.
          </note>
          <note>
            Jag kanske var lite ensidig. Jag valde att lyfta fram styrkan
            inom OSSE, och Urban Ahlin pekade på svagheten med konsensusprincipen.
            Jag är inte helt överens med honom. Jag tycker att det är bra
            att man är lite aktsam här. När det handlar om länder som t.ex.
            Georgien, Uzbekistan, Tadzjikistan, Kazakstan osv. tror jag att
            man får gå fram med viss försiktighet.
          </note>
          <note>
            Vi kan inte med vårt effektiva, rationella arbetssätt kanske
            tvinga på dem beslut majoritetsvägen, utan jag tror att det är
            bra att vi har den här öppna församlingen, där man har respekt
            även för de små länderna. Jag känner mig orolig för att det ska
            bli olika fraktioner, t.ex. USA i en fraktion och EU i en fraktion,
            som tar över alltihopa. Jag är väldigt nöjd med det debattklimat
            som finns inom OSSE i dag.
          </note>
          <note>
            Jag är inte heller orolig för budgeten. Det har visat sig tidigare
            att det finns en väldigt bra betalningsvilja inom OSSE. Förra
            året betalades 97,5 % av budgeten in, och det kan man jämföra
            med FN, där betalningsmoralen är betydligt sämre.
          </note>
          <note>
            Jag vill bara peka på att jag tycker att konsensusprincipen också
            kan vara en styrka.
          </note>
          <note type="speaker">
            Anf. 117 URBAN AHLIN (s) replik:
          </note>
          <note>
            Fru talman! Jag börjar med budgeten. Jo, Stig
          </note>
          <note>
            Sandström, det är faktiskt mer eller mindre panik.
          </note>
          <note>
            OSSE har bara en månad kvar av pengar. Kommer inte den här kidnappningssituationen
            inom OSSE att ta slut har inte generalsekreteraren Kubis några
            pengar att bedriva verksamhet för, och då får vi stänga de här
            missionerna, som vi tycker gör ett fantastiskt bra arbete. Det
            är faktiskt läget i dag. Det är en månad kvar, och sedan kommer
            pengarna att vara slut.
          </note>
          <note>
            Sedan har Stig Sandström rätt. Naturligtvis är konsensusregeln
            också en styrka för OSSE. När man väl har kommit överens är det
            ett väldigt starkt åtagande som de respektive länderna gör. Problemet
            är att det är mycket svårt att komma dit när man har en konsensusregel.
          </note>
          <note>
            En sak som jag tycker att vi kan lyfta fram i denna kammare är
            att en del i Östeuropa och Centralasien tycker att det är för
            mycket västeuropeisk påverkan i
          </note>
          <note>
            OSSE. Jag talade exempelvis med en rysk dumaledamot om den kvinnliga
            sexhandeln, dvs. att det exporteras kvinnor från Centralasien
            till Europa. När
          </note>
          <note>
            OSSE diskuterade detta handlade det bara om att vi borde göra
            missioner i Moldavien, Ukraina och Vitryssland för att på något
            sätt stoppa denna trafik. Man diskuterade inte att vi kanske ska
            ha en mission i
          </note>
          <note>
            Holland och se vad som händer där köparna finns till dessa kvinnor.
            Vad händer i Hamburg? På det sättet finns det en obalans. Det
            borde man kunna ta till sig.
          </note>
          <note>
            Vi behöver kunna ha ett skarpt öga både på vad som händer i Östeuropa
            och Centralasien och på det som händer i Västeuropa.
          </note>
          <note>
            Stig Sandström säger att han inte är orolig för konsensusregeln.
            Jag förstår det eftersom ni i er reservation säger: Vi borde ha
            en prioriterad satsning på
          </note>
          <note>
            OSSE:s civila krishantering i stället för en militarisering av
            EU. Låt gå för er provokativa hållning med militarisering av EU.
            Men vad det handlar om är att stärka den civila krishanteringen
            inom den europeiska unionen. Det är den vi håller på att bygga
            upp.
          </note>
          <note>
            Om vi inte skulle bygga upp krishanteringen inom den europeiska
            unionen utan bara inom OSSE, där konsensusregeln gäller, skulle
            vi inte ha speciellt mycket aktiviteter på det civila krishanteringsområdet,
            eftersom det skulle hindras av enskilda medlemsländer. Det är
            bra att EU bygger upp en civil krishanteringsstyrka så att vi
            kan agera snabbt och rejält när så behövs.
          </note>
          <note type="speaker">
            Anf. 118 STIG SANDSTRÖM (v) replik:
          </note>
          <note>
            Fru talman! Också jag tror att EU kan spela en viktig roll. Men
            OSSE kan vara det verktyg som är lite större än EU. Det är ändå
            57 länder vi talar om, och det är viktiga länder. Vi måste gå
            varsamt fram.
          </note>
          <note>
            Vi har också möjligheter från vår sida att påverka.
          </note>
          <note>
            Det var där jag ville lyfta in det kvinnopolitiska perspektivet.
            Vi har möjlighet att lyfta in det i debatten i den här församlingen.
            Är det rimligt med sådana företeelser som t.ex. hedersmord eller
            att behandla barn som ägodelar? Det finns sådana kulturer inom
          </note>
          <note>
            OSSE-området.
          </note>
          <note>
            Här kan vi från Sveriges riksdag spela en aktiv roll. Det är
            inte någon aggressiv roll. Men vi kan ta upp en diskussion när
            vi ändå ska bekämpa orsakerna till terrorism osv. Det var den
            frågan jag ville lyfta.
          </note>
          <note>
            Jag vill inte gå in så mycket på budgetfrågor. Det tror jag kan
            lösa sig.
          </note>
          <note type="speaker">
            Anf. 119 URBAN AHLIN (s) replik:
          </note>
          <note>
            Fru talman! Låt mig först understryka att jag inte är helt säker
            på att frågan om hedersmord har en kulturell bakgrund. Men den
            diskussionen kan vi ta i en annan ordning.
          </note>
          <note>
            När det gäller den civila krishanteringen och terrorismbekämpningen
            tror jag att Stig Sandström tänker rätt. Men resultatet blir tyvärr
            fel. OSSE är en konsensusbaserad organisation. Man måste komma
            överens. Det skulle vara oerhört svårt att bedriva ett flexibelt
            och aktivt arbete mot terrorism inom OSSE
          </note>
          <note>
            och där kunna få konsensus.
          </note>
          <note>
            OSSE är mycket bra inom vissa områden. Det handlar om att öppna
            transparensen, få fram Open
          </note>
          <note>
            Skies-avtal, nedrustningsförhandlingar och annat.
          </note>
          <note>
            OSSE är otroligt bra på det. Men vi kan inte använda det som
            något slags forum för snabba åtgärder. Det är det helt enkelt
            inte lämpat till.
          </note>
          <note>
            Stig Sandström säger att det nog är bra om EU
          </note>
          <note>
            också kan göra aktiviteter på detta område. Men det är inte sant.
            I er reservation står det att man ska satsa på den civila krishanteringen
            inom OSSE framför det ni provokativt kallar militarisering av
            Europeiska unionen.
          </note>
          <note>
            Jag vidhåller bestämt att vi prioriterar civil krishantering
            inom OSSE. Men vi ska också prioritera civil krishantering inom
            EU så att vi använder alla de olika verktyg och instrument som
            vi behöver för att främja fred och säkerhet i världen.
          </note>
          <note type="speaker">
            Anf. 120 KARIN WEGESTÅL (s):
          </note>
          <note>
            Fru talman! Jag tillhör också den svenska parlamentarikerdelegationen
            i OSSE. Det har jag gjort sedan organisationen skapades 1992.
            Det är tio år sedan i år. En del av det mest intressanta arbete
            jag har haft här i riksdagen är just att delta i OSSE-
          </note>
          <note>
            arbetet i parlamentarikerorganisationen. Det är en grupp där
            man träffar många människor med samma intressen och också med
            andra intressen.
          </note>
          <note>
            Det är intressanta diskussioner. Man kan arbeta tillsammans.
            Vad som skiljer parlamentarikerorganisationen från den svenska
            riksdagen är att man någon gång kan få igenom ett förslag. Det
            är egentligen kring detta jag skulle vilja tala. Det är en rapport
            från verkligheten, om man säger så.
          </note>
          <note>
            Vid OSSE:s parlamentarikerförsamlings möte i juli i Paris i fjol
            antogs ett förslag undertecknat av två svenska och fyra danska
            ledamöter. Paragrafen understryker vikten av att man fördelar
            återuppbyggnadsstödet rättvist mellan olika etniska grupper för
            att skapa en säker och fredlig miljö för alla invånare i de områden
            som får hjälp med återuppbyggnaden.
          </note>
          <note>
            Förslaget bygger på hur stödet har fungerat under en följd av
            år. Sex ledamöter från det svenska försvarsutskottet som besökte
            den svenska SFOR-
          </note>
          <note>
            styrkan i Bosnien i juni 1998 blev av soldaterna uppmärksammade
            på de olika förhållanden som serber och muslimer levde under.
          </note>
          <note>
            I de muslimska byarna hade husen nya tegeltak och hela fönster
            medan folket i de serbiska byarna bodde i ruiner. Bataljonschefen
            för den nordiska bataljonen ansåg att så länge den ena gruppen
            diskrimineras och den andra favoriseras går det inte att klara
            uppgiften att skapa fred och försoning.
          </note>
          <note>
            Högkvarteret i Doboj visade siffror på att muslimerna fick 98
            % av återuppbyggnadsstödet medan serberna fick 2 %. Den svenska
            ambassadören i Belgrad, som tidigare varit i Bosnien, berättade
            i juni
          </note>
          <note>
            1999 att fördelningen av återuppbyggnadsstödet i det bosnienserbiska
            området vid det tillfället var något mer jämnt fördelat. Serberna
            fick då omkring 10 % av stödet.
          </note>
          <note>
            I maj 2000 fick försvarsutskottet en ny siffra. Serberna uppgavs
            då få 35 % av återuppbyggnadsstödet.
          </note>
          <note>
            Men samtidigt angavs att i de områden där serberna bor, och där
            stödet varit minimalt, har ingen utveckling skett. Fattigdomen
            är extrem och arbetslösheten är 60 %.
          </note>
          <note>
            I november samma år besökte försvarsutskottet ledningen för den
            svenska avdelningen inom EU:s civila krishantering i Bryssel.
            På frågan om hur det fungerade i Tuzlaområdet fick utskottet veta
            att personalens största problem med att uppnå goda resultat där
            var att man fortfarande var tvungen att straffa vissa grupper.
          </note>
          <note>
            Den 7 maj samma år visade TV hur tusentals invånare i Banja Luka
            protesterade mot en stor ceremoni för återuppbyggnad av en moské.
            I ett konfliktområde där den ena folkgruppen knappt kan bo i sina
            hus borde det stå klart för alla, och särskilt för de ansvariga,
            att det inte leder till fred och försoning att satsa på en moské
            åt den andra redan favoriserade gruppen.
          </note>
          <note>
            Majoriteten av invånarna i Banja Luka är serber. I
          </note>
          <note>
            Kosovo Methoja, den serbiska ortodoxa kyrkans och kulturens hjärtland,
            har ett åttiotal kloster, många från
          </note>
          <note>
            1200-talet och tidigare, sprängts av kosovoalbanska terrorister
            med det internationella samfundets goda minne. Det var ett världskulturarv
            som raserades. Det skedde trots att en av Natos viktiga uppgifter
            i Kosovo efter bombkriget var att skydda detta internationella
            kulturarv. Där har man inte hört talas om att det internationella
            samfundet har diskuterat att hjälpa till med någon återuppbyggnad.
          </note>
          <note>
            Utrikesutskottet anför i sin skrivning att i Bosnien
          </note>
          <note>
            Hercegovina sträcker sig OSSE:s verksamhet över hela landet.
            Det mesta av organisationens aktiviteter syftar till att skapa
            förutsättningar så att försoning mellan de olika folkgrupperna
            ska möjliggöras. De bidrag som når landet är därför knutna till
            vissa politiska villkor. Under en period var biståndet till Bosnien
            Hercegovina ojämnt fördelat beroende på att Republika Srpskas
            regering visade en bristande vilja att följa Daytonavtalet.
          </note>
          <note>
            I dagsläget är regeringen i Republica Srpkska mer samarbetsvillig,
            varför biståndet kommer att jämnas ut. Utskottet utgår från att
            distributionen av återuppbyggnadsstödet fortsätter att gå i nuvarande
            riktning under förutsättning att samtliga parter uppfyller de
            förpliktelser som Daytonavtalet anvisar.
          </note>
          <note>
            Carl Bildt är den svenska politiker som är mest kunnig när det
            gäller förhållandena på Balkan. Han, och många av dem som har
            till uppgift att genomföra militärt eller civilt bistånd på Balkan,
            anser att Daytonavtalet inte alltid befrämjar utveckling och demokrati.
            Snarare görs länderna till klienter, enligt Carl
          </note>
          <note>
            Bildt. Det understryker vikten av en översyn av de olika aktörernas
            samlade insatser för att undvika strukturer som motverkar att
            alla får den hjälp som de har rätt till.
          </note>
          <note>
            Det är det som är innebörden i OSSE:s parlamentarikers församlings
            beslut. Den svenska delegationen var med och fattade det beslutet,
            som utrikesutskottet genom sin skrivning nu tar avstånd från.
          </note>
          <note>
            Fru talman! Jag beklagar att OSSE:s parlamentarikerförsamling
            med 317 parlamentariker från 55
          </note>
          <note>
            länder har så låg status i Sveriges riksdag trots att
          </note>
          <note>
            Sverige med Olof Palme i spetsen var pådrivande när
          </note>
          <note>
            ESK, som var föregångare till OSSE, bildades. Men det har runnit
            mycket vatten under broarna till Riksdagshuset sedan dess.
          </note>
          <note>
            Jag sörjer över att utrikesutskottet inte kan sträcka sig längre
            när det gäller för framtiden så avgörande frågor som att skapa
            rättvisa för att uppnå fred och försoning. Utskottet nöjer sig
            med att utgå från att distributionen av återuppbyggnadsstödet
            till Bosnien-
          </note>
          <note>
            Hercegovina fortsätter att gå i nuvarande riktning.
          </note>
          <note>
            Det betyder att biståndet ska fortsätta att fördelas orättvist,
            möjligen med en långsam förbättring för den diskriminerade parten.
          </note>
          <note>
            Rätten att straffa fattiga hjälpbehövande av en viss etnisk tillhörighet,
            nationalitet, språkgrupp eller kultur ifrågasätter utskottet inte.
            Att villkora bistånd till behövande är inte accepterat i Sverige,
            men i detta fall handlar det om ett helt annat slags folk, som
            förtjänar en annan behandling - eller hur? Det gäller flyktingar,
            gamla, barn, arbetslösa och sjuka.
          </note>
          <note>
            Fru talman! Jag undrar också hur utskottet kan få detta att stämma
            med den europeiska konventionen angående skydd för de mänskliga
            rättigheterna och de grundläggande friheterna - och barnkonventionen.
          </note>
          <note type="speaker">
            Anf. 121 URBAN AHLIN (s) replik:
          </note>
          <note>
            Fru talman! Karin Wegestål har under en lång rad av år visat
            ett osedvanligt starkt engagemang i vad som händer på Balkan.
            Också i arbetet inom OSSE:s parlamentarikerförsamling har Karin
            Wegestål lagt fram ett förslag, precis som hon tidigare har redogjort
            för, om att vi ska verka för att biståndet till Bosnien-
          </note>
          <note>
            Hercegovina fördelas på ett mer rättvist sätt.
          </note>
          <note>
            Det är en riktig historiebeskrivning som Karin
          </note>
          <note>
            Wegestål gör. Detta fick ett starkt stöd i OSSE:s parlamentarikerförsamling
            - jag tror att det knappt var någon som argumenterade emot att
            detta stöd ska fördelas på ett rättvist sätt. Det gör inte heller
            utrikesutskottet.
          </note>
          <note>
            Men Karin Wegestål väljer att läsa utrikesutskottets text på
            ett lite underligt sätt. Det hela syftar på att utrikesutskottet
            tycker att utvecklingen ska gå i riktningen att detta ska fördelas
            mer rättvist. Vi gör en historisk beskrivning av att när Republika
            Srpska inte uppfyllde förpliktelserna i Daytonavtalet och inte
            ville medverka till en försoning mellan folkgrupperna så hölls
            en del av biståndet inne. Nu när det inte är på det sättet längre
            så ska biståndet naturligtvis fördelas efter andra normer, dvs.
            rättvist och till de människor som verkligen behöver det allra
            mest.
          </note>
          <note>
            Det är detta som utskottet försöker att beskriva på det här sättet.
            Jag är ledsen över att Karin Wegestål väljer att tolka det på
            ett annat sätt. Det står så här:
          </note>
          <note>
            Det är något som har resulterat i att fördelningen av biståndet
            har jämnats ut. Utskottet utgår ifrån - och det är en ganska hård
            skrivning - att detta ska fortsätta att gå i nuvarande riktning.
            Men vi har också en liten passus som lyder: Under förutsättning
            att man uppfyller de förpliktelser som de olika parterna har åtagit
            sig i Daytonavtalet. Jag ger alltså Karin Wegestål rätt. Vi vill
            också att detta stöd ska ges på ett rättvist och bra sätt.
          </note>
          <note type="speaker">
            Anf. 122 KARIN WEGESTÅL (s) replik:
          </note>
          <note>
            Fru talman! För mig är det helt självklart att man ska arbeta
            för en rättvis fördelning och att alla de som behöver hjälp ska
            kunna få hjälp. Men det står inte i utrikesutskottets betänkande.
            Jag är naturligtvis besviken. Vi antog detta förslag tillsammans,
            och vi fick det antaget i denna stora parlamentarikerförsamling
            -
          </note>
          <note>
            och Sveriges riksdag kan inte ställa sig bakom det utan måste
            hålla kvar vid att man måste ha sin repressiva rätt att pressa
            fattiga människor.
          </note>
          <note>
            Jag tycker inte att det hör ihop. Som socialarbetare är detta
            mig helt främmande, Urban Ahlin.
          </note>
          <note type="speaker">
            Anf. 123 URBAN AHLIN (s) replik:
          </note>
          <note>
            Fru talman! Karin Wegestål fortsätter att välja att tolka texten
            på ett lite annorlunda sätt än vad vi i utrikesutskottet har gjort.
            I texten som utskottet har behandlat har vi satt in ett stycke
            just om deklarationen i Paris - det som Karin Wegestål var med
            om att få fram. Det står: Betona vikten av att hitta metoder för
            att fördelningen av återuppbyggnadsstöd mellan olika etniska grupper
            ska bli rättvis.
          </note>
          <note>
            Det är ett ställningstagande av utrikesutskottet; vi ställer
            oss bakom det här. Sedan ger vi en förklaring till varför det
            inte var på det sättet under den period då Republika Srpska inte
            uppfyllde de förpliktelser som man hade åtagit sig i Daytonavtalet.
          </note>
          <note>
            Vi tycker att eftersom Republika Srpska nu har ändrat attityd,
            vilket är positivt, så ska också detta bistånd fördelas på ett
            mer rättvist sätt. Tydligare kan det inte sägas.
          </note>
          <note>
            Karin Wegeståls motion blir ju inte heller avslagen, utan den
            besvaras i enlighet med att vi tycker att detta följer den politik
            som i dag förs.
          </note>
          <note type="speaker">
            Anf. 124 KARIN WEGESTÅL (s) replik:
          </note>
          <note>
            Fru talman! Jag tycker att detta är beklagligt, Urban Ahlin.
            Om det vore så så skulle det kunna stå klart och tydligt i skrivningen,
            och det gör det inte.
          </note>
          <note>
            Det står: Under förutsättning att alla uppfyller de krav som
            man ställer på dem.
          </note>
          <note>
            Jag tycker inte att detta stämmer. Vi kan ju se hur det har sett
            ut under hela denna långa tid. Jag har följt detta år efter år,
            och jag talar om vad de våra säger därute - de som arbetar som
            soldater, som befäl, som personal på ambassader osv.
          </note>
          <note>
            Jag är som sagt besviken. Hela delegationen stod bakom detta,
            och ändå kan utskottet inte ställa sig bakom det utan måste i
            stället göra en sådan kryptisk förklaring som att motionen är
            besvarad. Det är det som jag vänder mig emot. Jag tycker att detta
            är trist, eftersom OSSE-församlingens möten är tillfällen då man
            kan få en stor grupp att ställa sig bakom något.
          </note>
          <note>
            Men Sveriges riksdag vill inte ställa sig bakom detta, och det
            beklagar jag.
          </note>
          <note type="speaker">
            Anf. 125 MARGARETA VIKLUND (kd):
          </note>
          <note>
            Fru talman! Jag tänker försöka ge en bild av
          </note>
          <note>
            OSSE i ett gräsrotsperspektiv, om det nu går.
          </note>
          <note>
            Kampen för demokrati och mänskliga rättigheter och mot terrorism
            och våld är kanske den mest angelägna och viktiga uppgift som
            vi har. För oss kristdemokrater är det en självklarhet att på
            olika sätt arbeta för just de värdena och områdena. Världen, Europa
            och människorna förväntar sig att Sverige på olika sätt ska gå
            före i arbetet med de frågorna och för en bättre värld. I mötet
            med människor i olika sammanhang från skilda länder är detta både
            ett uttalat och outtalat krav, som jag ofta möter.
          </note>
          <note>
            Jag är inte så naiv att jag tror att vi kan hjälpa hela världen
            - särskilt inte hela den värld som möter oss i dag från TV-skärmar
            och i praktiskt internationellt arbete. Nej, men det vi kan göra
            måste vi göra. Det är vår uppgift att försöka skapa en bättre
            värld för dem som kommer efter oss - barn och barnbarn. Men då
            tänker jag inte bara på våra barn och barnbarn utan också på alla
            de kanske föräldralösa gatubarn som tillsammans med våra barn
            och barnbarn ska dela livets glädjeämnen och vedermödor i en framtid
            som vi inte vet något om. Fastän det kan tyckas som en utopi så
            vill jag att dagens barn ska kunna växa upp i trygghet. Kan de
            inte göra det så är deras situation ingen bra framtidsprognos
            för vår värld.
          </note>
          <note>
            Fru talman! Vår uppgift är stor och omfattande.
          </note>
          <note>
            Därför är det så oerhört viktigt att en organisation som OSSE
            finns - en organisation som arbetar för säkerhet och samarbete
            i Europa. För några år sedan tyckte jag att den organisationen
            var ganska anonym, och jag hade lite svårt att förstå vad den
            egentligen uträttade. Jag mötte vid ett tillfälle en OSSE-
          </note>
          <note>
            representant i något av de baltiska länderna. Representanten
            var helt ensam i sitt anspråkslösa kontor och hade ett ofantligt
            arbete framför sig. Hon skulle bevaka att minoriteten i landet
            fick sina rättigheter tillgodosedda och att den tillsammans med
            den övriga befolkningen på samma villkor skulle delta vid de kommande
            valen, att den skulle ha samma tillgång och möjlighet till arbete
            osv. Jag förstod inte då hur hon i sin ensamhet skulle klara den
            ofantliga uppgiften, men hon berättade om rapporter som skulle
            skrivas och om det enträgna arbetet inom det internationella nätverket
            OSSE.
          </note>
          <note>
            Nu i efterhand vet jag att det, trots att det verkade så anspråkslöst,
            var ett fruktbart arbete som gav ett gott resultat i form av en
            ökad förståelse mellan folkgrupper och därmed också en minskad
            risk för sammanstötningar och ett bättre samhälle för både barn
            och vuxna, som Urban Ahlin också berättade om förut. Man har t.o.m.
            kunnat dra tillbaka OSSE-
          </note>
          <note>
            representanterna från Baltikum.
          </note>
          <note>
            Fru talman! Jag har också mött engagerade människor i OSSE:s
            högkvarter i Pristina i Kosovo, människor som slitet i sitt anletes
            svett för att försöka sprida demokratins grunder och rent konkret
            visa hur demokrati fungerar vid kommunala och parlamentariska
            val. Genom väl genomarbetade projekt har man hjälpt människor
            och partier att skriva valprogram, ta fram angelägna och viktiga
            frågor att gå till val på, anordna valmöten och använda massmedier
            i och under valarbetet. Det är ett enormt arbete, men det har
            också gett resultat även om det funnits många stötestenar på vägen.
          </note>
          <note>
            Även jag har varit valövervakare i Kosovo, och det var vid valet
            den 17 november förra året. Då kunde jag se att det var ett mycket
            väl förberett och fungerande val som imponerade. Välutbildade
            valfunktionärer fanns i vallokalerna, och valet gick lugnt och
            stillsamt till väga. Detta till största delen tack vare
          </note>
          <note>
            OSSE:s idoga arbete.
          </note>
          <note>
            Fru talman! Vid ett besök i Kosovo strax efter befrielsen, som
            man säger, möttes jag ofta av orden:
          </note>
          <note>
            Kaos lurar bakom husknuten om vi inte får hjälp med ordningen
            och rättvisan. Förutom humanitär hjälp behöver vi hjälp med att
            få polis, jurister och fängelsepersonal, sade man bl.a. OSSE har
            enligt regeringens skrivelse, som vi nu diskuterar, utbildat och
            certifierat nära 4 000 poliskandidater, och beslut har fattats
            om att utbilda ytterligare 2 000.
          </note>
          <note>
            UNMIK, som är FN:s organ, har gett ONMIK, som är namnet på OSSE-missionen
            i Kosovo, huvudansvaret för frågor som demokratisering och institutionsbyggande,
            mänskliga rättigheter, medier och val.
          </note>
          <note>
            Minoritetsfrågorna är också en viktig del av OSSE-
          </note>
          <note>
            arbetet med de mänskliga rättigheterna.
          </note>
          <note>
            Även om mycket fortfarande återstår för att situationen ska bli
            stabil och säker i Kosovo, har OSSE
          </note>
          <note>
            redan nu gjort ett stort arbete där vi har kunnat dra vårt lilla
            strå till stacken.
          </note>
          <note>
            Fru talman! Ibland kan man få höra att det inte går att påverka
            det politiska skeendet, men det är fel. Det går, och man kan.
            I OSSE:s parlamentariska församling har vi svenska delegater bl.a.
            fört fram ett resolutionsförslag om att den s.k. Ilascu-gruppen
            skulle släppas fri ur det transnistriska häktet där gruppmedlemmarna
            suttit fängslade sedan början av 1990-talet.
          </note>
          <note>
            Genom bl.a. OSSE:s påtryckningar är nu parlamentarikern Ilie
            Ilascu fri, men hans tre kamrater är, vad jag vet, fortfarande
            i fängelse. Så en fjärdedel av det arbetet är utfört, och starka
            påtryckningar verkar för att de resterande i gruppen också ska
            släppas fria.
          </note>
          <note>
            Det är ett arbete där OSSE har ett stort engagemang och där vi
            genom våra insatser medverkat till att frågat tagits upp. Arbetet
            med frågan fortsätter.
          </note>
          <note>
            En annan fråga som vi också tagit upp i OSSE är trafficking.
            Det arbetet fortsätter också.
          </note>
          <note>
            Fru talman! Det finns en del som anser att EU
          </note>
          <note>
            skulle kunna ersätta OSSE och att OSSE skulle kunna ersätta EU,
            men det anser inte vi kristdemokrater.
          </note>
          <note>
            Även om de både organisationerna i vissa fall tangerar varandra
            är deras uppgifter ändå formade efter olika principer och bakgrund.
            OSSE:s arbete ligger enligt min uppfattning mer på det handfasta,
            praktiska planet med krisförebyggande och krislösande uppgifter,
            medan EU är ett mer politiskt organ som alltmer börjar finna sina
            former.
          </note>
          <note>
            Man behöver bara läsa igenom regeringens skrivelse för att förstå
            att OSSE:s arbete i stort handlar om att arbeta för att demokrati
            och mänskliga rättigheter ska tränga djupt ned i människornas
            medvetande och handlande. Den organisationen behöver allt stöd
            den kan få. Vi som finns med i den parlamentariska församlingen
            är faktiskt utsedda av riksdagen.
          </note>
          <note>
            Därför har också riksdagen ett stort ansvar för vårt arbete i
            OSSE.
          </note>
          <note>
            Arbetet i OSSE är inte ett arbete som ger stora tidningsrubriker,
            utan det är ett idogt ofta anonymt arbete som är av mycket stor
            betydelse för framför allt våra barns och barnbarns gemensamma
            framtid, oavsett om de är födda och lever i Sverige eller någon
            annanstans i Europa och världen. Det är ett arbete för demokrati
            och mänskliga rättigheter och mot terrorism och våld. Det är angeläget
            att det arbetet ges stöd och engagemang från Sveriges riksdag.
            Men vi skulle också kunna göra ännu mer genom den organisationen
            än vad vi gör i dag.
          </note>
          <note>
            Vi kristdemokrater har inget annat yrkande än bifall till förslaget
            i utskottets betänkande.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 12 §.)
          </note>
          <note>
            9 § Verksamheten inom Europarådet
          </note>
          <note>
            Föredrogs utrikesutskottets betänkande 2001/02:UU7
          </note>
          <note>
            Verksamheten inom Europarådet (skr. 2001/02:12
          </note>
          <note>
            och redog. 2000/01:ER1).
          </note>
          <note type="speaker">
            Anf. 126 GÖRAN MAGNUSSON (s):
          </note>
          <note>
            Fru talman! Jag har bestämt mig för att ta kammarens tid i anspråk
            inte för att argumentera mot utskottets betänkande och utskottets
            slutsatser utan snarare för att argumentera för domstolen i Strasbourg
            och den övervakningsmekanism som finns inom ramen för den europeiska
            konventionen till skydd för mänskliga rättigheter och friheter.
          </note>
          <note>
            Låt mig dock börja med att konstatera att Europa numera är en
            kontinent fri från dödsstraff. Det är ingen tvekan om att där
            spelar Europakonventionen, övervakningsmekanismen och domstolen
            en utomordentligt stor roll. Jag vill också uppmärksamma kammaren
            på att en av våra tidigare ledamöter i kammaren Hans Göran Franck
            har gjort en jätteinsats under slutet på 80-talet och början på
            90-talet för att föra fram frågan om att avskaffa dödsstraffet
            i fredstid. Nu kan vi konstatera att hans arbete har fullföljts,
            och det har också varit framgångsrikt. Därför kan vi nu säga att
            Europa är en kontinent utan dödsstraff.
          </note>
          <note>
            Kampen går nu vidare med att försöka avskaffa dödsstraffet på
            andra kontinenter i världen.
          </note>
          <note>
            Fru talman! När jag har sagt detta vill jag egentligen bara ytterligare
            understryka den stora betydelse som Europakonventionen har och
            den stora betydelse som domstolen har för att övervaka detta.
            Det som jag har tagit upp i min motion och som också återfinns
            både i regeringens skrivelse och utskottets överväganden är den
            oerhörda arbetsbelastning som domstolen nu har. Sedan 1990 har
            19 nya medlemsländer i Europarådet också tillträtt konventionen
            om mänskliga rättigheter. Det är i och för sig ett medlemsvillkor.
            Antalet människor som nu har möjlighet att på det individuella
            planet anmäla eller gå till Europadomstolen, som det uttrycks,
            har alltså ökat med
          </note>
          <note>
            330 miljoner människor och är nu uppe i nästan 800
          </note>
          <note>
            miljoner människor.
          </note>
          <note>
            Det betyder också att man har ett mycket stort antal ärenden.
            Det var inte mer än 4 000 år 1988. År
          </note>
          <note>
            2001 räknar man med att det blir drygt 35 000 anmälningar. Alla
            godtas inte som anmälningar, men även avslagen på anmälningarna
            tar sin tid att klara av.
          </note>
          <note>
            Detta gör att man måste tillföra domstolen ytterligare resurser.
            Man måste också gå igenom och se om man kan hitta arbetsmetoder
            och system som innebär att man kan få en bättre effektivitet i
            hanteringen. Då vill jag gärna understryka att det man absolut
            inte får göra är att ta bort den individuella möjligheten för
            alla européer att vädja till domstolen i Strasbourg. Det är något
            som nämns, men det är inte något särskilt konkret förslag.
          </note>
          <note>
            Vad man däremot måste göra är att få länder som
          </note>
          <note>
            Italien exempelvis att verkligen skaka om och rycka upp sitt
            eget rättssystem.
          </note>
          <note>
            En mycket stor andel av de ärenden som jag nyss nämnde är ärenden
            från Italien där italienska medborgare klagar över att de aldrig
            får några besked och aldrig några domslut i de italienska domstolarna.
          </note>
          <note>
            Europarådet måste försöka rikta in sina krafter så att det inte
            blir så att domstolen i Strasbourg ersätter de nationella domstolssystemen
            och får ta en mycket större börda än vad som är rimligt.
          </note>
          <note>
            Den första fronten i kampen för mänskliga rättigheter måste gå
            i det egna landet. Det är det som är viktigt.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 12 §.)
          </note>
          <note>
            10 § Straffrättsliga frågor
          </note>
          <note>
            Föredrogs justitieutskottets betänkande 2001/02:JuU10
          </note>
          <note>
            Straffrättsliga frågor.
          </note>
          <note type="speaker">
            Anf. 127 JEPPE JOHNSSON (m):
          </note>
          <note>
            Fru talman! Att skydda medborgarna från våld och brott är statens
            allra viktigaste uppgift. För att komma till rätta med det ökade
            våldet, och människornas otrygghet och för att klara kampen mot
            narkotikan krävs politiker som ger kampen mot brottsligheten högsta
            prioritet och agerar därefter. Min uppfattning är att Socialdemokraterna
            under lång tid inte tagit och fortfarande inte tar brottsligheten
            på fullt allvar.
          </note>
          <note>
            Varje brott är naturligtvis ett brott för mycket.
          </note>
          <note>
            Bakom varje brott finns minst ett brottsoffer. Alla brott borde
            bekämpas. Det är extra viktigt att ungdomar som bryter mot lagen
            direkt får lära sig att brott inte lönar sig.
          </note>
          <note>
            Antalet lagar och regler ökar ständigt. Samtidigt verkar respekten
            för vad som är rätt och fel minska.
          </note>
          <note>
            Grova våldsbrott blir vardagshändelser, och den organiserade
            brottsligheten breder ut sig. De brottslingar som trots allt blir
            fast och döms kommer ofta ut efter kort tid och begår i många
            fall nya brott.
          </note>
          <note>
            Det finns alldeles för få poliser för att klara upp de brott
            som begås. Polisen har inte heller tillräckliga resurser att arbeta
            förebyggande mot brott, att vara synliga på gator och torg eller
            mer frekvent finnas ute i de miljöer där speciellt ungdomar vistas.
          </note>
          <note>
            Fru talman! Vi moderater står naturligtvis bakom samtliga våra
            reservationer och särskilda yttranden, men enligt den praxis som
            vi moderater tillämpar yrkar jag endast bifall till den första
            reservation där vi finns med, dvs. reservation 3.
          </note>
          <note>
            Det finns många luckor i lagen. Vår uppgift i riksdagen och justitieutskottet
            måste vara att täppa till de luckor som är helt uppenbara. I dag
            kan polisen ibland inte kvarhålla bilar som beslagtagits i samband
            med olovlig körning, trots att det rör sig om trafikfarliga skrotbilar
            som både saknar försäkring och körs oskattade.
          </note>
          <note>
            Detta inträffar i de fall när åklagaren avstår från att väcka
            åtal, ofta därför att den gripne gjort sig skyldig till ännu grövre
            brottslighet. Som vanligt hänvisar utskottsmajoriteten till pågående
            arbete och analyser på Justitiedepartementet. Vi markerar i reservationen
            att vi tycker att möjligheten att beslagta dessa fordon självklart
            ska utvidgas. Det ska vara regel, inte undantag.
          </note>
          <note>
            Nu, fru talman, är visserligen den obligatoriska halvtidsfrigivningen
            avskaffad, men i stället har vi i stort sett fått obligatorisk
            tvåtredjedelsfrigivni, och för att ytterligare korta av påföljderna
            har de som har dömts till längre straff möjlighet att bli frigivna
            ytterligare litet tidigare med hjälp av fotboja.
          </note>
          <note>
            Vi har en annan uppfattning. Vår grundinställning är att utdömt
            fängelsestraff ska avtjänas. Villkorlig frigivning ska naturligtvis
            kunna bli fallet om den dömde visar skötsamhet. Det måste alltid
            löna sig att sköta sig, allt annat är destruktivt och ger fel
            signaler både till den dömde och naturligtvis till samhället i
            övrigt.
          </note>
          <note>
            Vårt sätt att tillämpa villkorlig frigivning skulle dessutom
            bidra till att klimatet på våra anstalter blev mycket bättre både
            för de intagna och för personalen.
          </note>
          <note>
            Det är jag helt övertygad om.
          </note>
          <note>
            Fru talman! Vi anser att återfall i brott måste bedömas strängare
            än vad som sker i dag. Inte minst för att varje nytt brott genererar
            minst ett nytt brottsoffer.
          </note>
          <note>
            Det kan inte vara någon hemlighet för utskottsmajoriteten att
            det är en liten del kroniska brottslingar som svarar för en mycket
            stor del av den s.k. totala brottsligheten. Detta gäller speciellt
            det som man ibland kallar för vardagsbrottslighet, men som drabbar
            enskilda människor mycket tungt och ställer till mycket oreda
            i samhället.
          </note>
          <note>
            Grov misshandel har en straffskala på mellan ett och tio år.
            Jag har studerat statistik från 1998. Det var
          </note>
          <note>
            448 personer som dömdes för grov misshandel. Av dessa var det
            430, alltså ungefär 96 %, som fick ett straff som var mindre än
            tre års fängelse. 17 av de dömda fick fängelsestraff på mellan
            fyra och fem år, och en enda, fru talman, av dessa nästan 500
            fick ett straff som var över fem år.
          </note>
          <note>
            Jag vet inte om det också är någon form av besparing, att man
            sparar övre delen av straffskalan, i så fall tycker jag att det
            är en otroligt dålig besparing.
          </note>
          <note>
            Jag påstår inte att domstolarna dömt fel, men jag är inte nöjd
            med hur straffskalan tillämpas. Det ankommer faktiskt på oss här
            i Sveriges riksdag att se till att få till stånd en förändring
            om vi tycker att det ska förändras. Enligt vår uppfattning bör
            dagens straffskalor i betydligt högre grad användas fullt ut,
            annars är det totalt meningslöst.
          </note>
          <note>
            Socialdemokraterna brukar hävda att ingen blir bättre av att
            sitta i fängelse. Tyvärr är det så många gånger, och en av orsakerna
            är de besparingar som ni har lagt på rättsväsendet som bl.a. har
            drabbat programverksamhet och missbruksverksamhet på anstalterna.
          </note>
          <note>
            Det ni inte brukar vilja erkänna är att brottsligheten faktiskt
            går ner när vaneförbrytare sitter inne. Det kanske inte märks
            i Stockholm, men det märks i Sölvesborg, Ronneby, Olofström, Karlskrona
            och Karlshamn. Det räcker med att ett par tre stycken av de mest
            brottsaktiva sitter inne så halveras ibland brottsligheten.
          </note>
          <note>
            Även om dessa brottslingar inte blir bättre av att sitta i fängelse
            så är de fysiskt förhindrade att begå brott, till gagn för den
            drabbade allmänheten, fru talman.
          </note>
          <note>
            Vi moderater vill ha ett reformerat straffsystem.
          </note>
          <note>
            Straffsystemet ska präglas av tydlighet. Det ska klart framgå
            vad det kostar om man begår ett brott mot någon av sina medmänniskor.
            Straffet ska stå i proportion till hur allvarligt brott man begår.
            Samtidigt vill jag betona - jag hoppas att Morgan Johansson också
            hör det - att straffmätningen ska präglas av medkänsla för både
            gärningsmannen och brottsoffret.
          </note>
          <note>
            Vi får ju ganska ofta höra att vi inte har någon medkänsla. Det
            får stå för dem som säger det.
          </note>
          <note>
            Vi kräver en samlad översyn av dagens straffskalor. Dagens straffskalor
            är nästan ett lapptäcke som har kommit till under 60 år. Straffskalorna
            är svåra att överblicka. Vi kräver höjda straffskalor för vissa
            brott samtidigt som vi vill utreda vilka åtgärder som är möjliga
            att vidta för att åstadkomma att domstolarna faktiskt i högre
            grad utnyttjar hela straffskalan.
          </note>
          <note>
            Vi har lagt förslag som innebär att tredje gången en och samma
            person döms för ett allvarligt våldsbrott ska han dömas till maxstraffet
            för det brottet. Vi tycker inte att det finns anledning att ge
            dessa personer ytterligare rabatter. Även den s.k. mängdrabatten
            som i dag ges till dem som har begått många brott tycker vi ska
            reduceras kraftigt.
          </note>
          <note>
            En annan sak som ligger oss varmt om hjärtat är att tillämpningsområdet
            för villkorlig dom inskränks.
          </note>
          <note>
            Villkorlig dom var litet mode när den kom. Villkorlig dom borde
            bara kunna komma i fråga när det rör sig om förstagångsbrottslighet
            och tillfällighetsbrottslighet. Det ska vara en sista varning:
            Nu får du inte gå längre. Då blir det ett annat straff.
          </note>
          <note>
            Tyvärr har den villkorliga domen använts också för dem som begår
            många brott, de som systematiskt bryter sig in i bilar, de som
            systematiskt bryter sig in i våra hus och hem. Det är fel. Så
            var domen inte tänkt.
          </note>
          <note>
            Det vill vi ska ändras.
          </note>
          <note>
            Vi har också synpunkter på samhällstjänsten. Jag hade det uppe
            i går också, men det är så aktuellt och hör hemma även i dagens
            debatt. I dag är det möjligt att döma en man som misshandlar en
            kvinna i hemmet till villkorlig dom och samhällstjänst. Det är
            nog tänkt att vara så, för Högsta domstolen fastslog att detta
            skulle gälla för ungefär två år sedan. Jag vet att lagen kan tillämpas
            så.
          </note>
          <note>
            Men om vi har en annan åsikt i justitieutskottet och Sveriges
            riksdag tycker jag att vi ska se till att ändra på förhållandena.
            Det vill vi.
          </note>
          <note type="speaker">
            Anf. 128 ALICE ÅSTRÖM (v):
          </note>
          <note>
            Fru talman! Det vi debatterar i dag är ett betänkande om straffrättsliga
            frågor som grundas på motioner från allmänna motionstiden. Det
            gör att betänkandet täcker ett ganska vidsträckt område och en
            mängd olika frågor. Fru talman! Jag ska beröra några av dessa
            områden.
          </note>
          <note>
            Det första jag vill ta upp är frågan om högmålsbrott. Debatten
            blev ganska intensiv i medierna när en ung man kastade en tårta
            på kungen. Det blev en debatt om huruvida man ska kunna döma någon
            för högmålsbrott. En mängd jurister sade att man borde använda
            sig av den brottsrubriceringen. Det är ett högmålsbrott att angripa
            någon ur kungahuset.
          </note>
          <note>
            Vi i Vänsterpartiet anser att det är fullständigt orimligt att
            det i dag, år 2002, finns en lagstiftning som gör åtskillnad mellan
            medlemmar av kungahuset och vanliga människor. Självklart ska
            brott bedömas på likadant sätt oavsett vem den drabbade är.
          </note>
          <note>
            Det är inte rimligt att det bedöms som allvarligare att angripa
            kungen än statsministern eller talmannen.
          </note>
          <note>
            Kungen är ändå bara en representativ symbol. Kungen har egentligen
            endast en ceremoniell funktion i
          </note>
          <note>
            Sverige, medan både statsministern och talmannen har reell makt
            baserad på demokratiska val.
          </note>
          <note>
            När man dömde den unge mannen använde man sig inte av rubriceringen
            högmålsbrott. Vi i Vänsterpartiet anser att det är orimligt att
            denna lagstiftning finns kvar år 2002. Därför, fru talman, yrkar
            jag bifall till reservation 2.
          </note>
          <note>
            Fru talman! Jag ska gå över till en mycket stor och viktig fråga
            - den om livstidsstraffet. Vi i Vänsterpartiet har motionerat
            under en mängd år om att man bör avskaffa livstidsstraffet. Från
            början var vi ganska ensamma. Miljöpartiet delade vår uppfattning,
            men det kändes ganska ensamt i debatten. Det är glädjande att
            både Kristdemokraterna och Folkpartiet i dag delar uppfattningen
            att vi bör avskaffa livstidsstraffet. Glädjande nog har också
            regeringen insett problemen med livstidsstraffet och konstruktionen
            att man när man döms inte vet hur länge man ska avtjäna sitt straff.
          </note>
          <note>
            Att det är regeringen som ska ge nåd och tidsbestämma straffet
            anser vi strider mot alla rättssäkerhetsprinciper, och det strider
            mot principen att det är domstolarna som ska fastställa straff
            och inte den politiska makten.
          </note>
          <note>
            Detta har regeringen insett. Man har tillsatt en utredning som
            ska se över livstidsstraffets konstruktion.
          </note>
          <note>
            Men man går inte hela vägen och föreslår ett avskaffande av livstidsstraffet
            till förmån för tidsbestämda straff, som man har gjort t.ex. i
            vårt grannland Norge.
          </note>
          <note>
            Där avskaffade man livstidsstraffet för ett par år sedan, och
            man har fastställt det längsta tidsbestämda straffet till 21 år.
          </note>
          <note>
            Man går halva vägen och säger att man ska försöka inrätta en
            nämnd som ska tidsbestämma straffet när någon ansöker om nåd.
            På så sätt flyttar man processen från den politiska makten. Det
            är bra, men det är inte tillräckligt.
          </note>
          <note>
            Vänsterpartiet anser att livstidsstraffet som konstruktion är
            inhumant och felaktigt. Det motverkar också möjligheten till rehabilitering
            för dem som döms.
          </note>
          <note>
            Känner man inte till tidsperspektivet - vet ens barn och anhöriga
            inte hur långt straff man ska avtjäna - är man mindre mottaglig
            för behandling och har mindre möjligheter att återanpassas. Det
            är allvarligt.
          </note>
          <note>
            Därför anser vi att regeringen borde ha gått hela vägen och även
            låtit utredningen titta över ett avskaffande av livstidsstraffet.
          </note>
          <note>
            Fru talman! Jag kan inte låta bli att kommentera
          </note>
          <note>
            Jeppe Johnssons resonemang från talarstolen. Det är slående att
            moderaterna, trots att de anser att de hyser medkänsla även med
            brottslingarna, säger att brottslingar ska dömas hårdare, att
            tvåtredjedelsfrigivningen ska avskaffas och att elektronisk fotboja
            inte ska användas i slutet av straffet för långtidsdömda. Man
            ska avskaffa villkorlig frigivning eller koppla den till skötsamhet.
            Det skulle innebära att färre personer frigivs villkorligt.
          </note>
          <note>
            Man kommer med förslag om återfallsförbrytare som begår brott
            för tredje gången. Domstolarna har faktiskt redan i dag en möjlighet
            att väga in tidigare domar och tidigare brottslighet. När det
            är tredje gången gillt, och när det gäller allvarligt våldsbrott,
            ska man döma till maximistraffet.
          </note>
          <note>
            Vad beträffar grov misshandel, som Jeppe Johnsson tog upp, är
            det tio år som gäller. Det ska vara ovillkorligt. Det innebär
            hårdare straff.
          </note>
          <note>
            Dessutom säger man att domstolarna inte använder straffskalorna
            fullt ut utan att de ska använda den övre hälften av straffskalorna
            i mycket större utsträckning.
          </note>
          <note>
            Man talar också om samhällstjänst som påföljd när det gäller
            kvinnomisshandel. Jag tycker att det är en viktig diskussion som
            moderaterna för. Men jag tycker också att det är en viktig princip
            att det måste finnas ett litet utrymme för domstolen att av mycket
            speciella och särskilda skäl döma till samhällstjänst.
          </note>
          <note>
            Man ska titta på individen som står inför rätta.
          </note>
          <note>
            Däremot är det viktigt, anser vi i Vänsterpartiet, att följa
            utvecklingen. Samhällstjänst har inte varit någon vanlig påföljd
            när det gäller denna typ av brott.
          </note>
          <note>
            Den har snarare varit extremt ovanlig. Skulle det få en annan
            omfattning anser vi att det är dags att se över om påföljden används
            på ett felaktigt sätt. Men än så länge har vi inte kunnat se att
            påföljden har använts i någon större utsträckning vid detta brott.
          </note>
          <note>
            Därför anser vi att denna lilla lucka ska finnas.
          </note>
          <note>
            Moderaterna pratar om besparingar inom kriminalvården och om
            att man inte kan bedriva bra behandling eller ge bra vård. Moderaterna
            hävdar också att de själva skjuter till mer resurser till kriminalvården
            för att den ska kunna fungera bättre.
          </note>
          <note>
            Jag undrar om moderaterna någon gång har räknat på vad det skulle
            innebära om de fick igenom sina förslag. Det är ju det man måste
            basera sin budget på.
          </note>
          <note>
            Anta att man får igenom idéerna om påföljd vid tredje brottet,
            livstidsstraff för grova narkotikabrott, villkorliga domar och
            elektronisk fotboja. Om man får igenom straffskärpningar på område
            efter område kommer de pengar som moderaterna avsätter till kriminalvården
            inte ens att vara i närheten av att täcka de ökade kostnaderna.
          </note>
          <note>
            Det skulle inte bli fråga om mer behandling. Det skulle tvärtom
            handla om ytterligare besparingar inom kriminalvården. Man kan
            inte täcka kostnaderna för det ökade antal fångar som den politiken
            skulle ge.
          </note>
          <note>
            Det tycker jag är oerhört viktigt att säga. Moderaterna ropar
            på hårdare straff och bättre behandling och menar att man avsätter
            pengar till det, men det går inte ihop med deras politik. Om man
            räknar på vad moderaternas politik kostar ser man att det inte
            går ihop.
          </note>
          <note>
            Med detta, fru talman, vill jag återigen yrka bifall till reservation
            2.
          </note>
          <note type="speaker">
            Anf. 129 JEPPE JOHNSSON (m) replik:
          </note>
          <note>
            Fru talman! Jag kan lugna Alice Åström direkt.
          </note>
          <note>
            Den budget som vi nu lägger fram är baserad på den kriminalvård
            som vi har. Naturligtvis får vi lägga fram en annan budget om
            Alice är beredd att stödja oss på någon av de här punkterna.
          </note>
          <note>
            Moderaternas budget till kriminalvården är inte heller så överdrivet
            stor som Alice Åström vill påstå här. Den ligger precis i samklang
            med de bedömningar som Kriminalvårdsstyrelsen har gjort och gör.
          </note>
          <note>
            Alice har ju också suttit med och satt sitt namn under dessa
            i Kriminalvårdsstyrelsen. Jag tycket att Alice
          </note>
          <note>
            Åström kan gå hem och tänka efter lite grann om detta är så oerhörda
            satsningar.
          </note>
          <note>
            Men min fråga till Alice är: Vad har Alice Åström och Vänstern
            som stödparti gjort de här åren för att kriminalvården ska få
            resurser att kunna driva bra vård och behandling den tid våra
            fångar sitter inne?
          </note>
          <note type="speaker">
            Anf. 130 ALICE ÅSTRÖM (v) replik:
          </note>
          <note>
            Fru talman! Jag måste säga att det var en nyhet att
          </note>
          <note>
            Moderaterna driver sin budgetpolitik på det sättet att man baserar
            den på den existerande verksamheten.
          </note>
          <note>
            Jag är helt övertygad om att de flesta partier här i riksdagen
            när de lägger fram nya förslag också lägger fram en finansiering
            av dem. Annars skulle jag kunna tänka mig att Vänsterpartiet skulle
            kunna lägga fram en otrolig mängd förslag. Om vi inte skulle behöva
            finansiera någon förändring utan bara det som existerar i dag
            skulle det vara en oerhört märklig budgetpolitik, och jag är övertygad
            om att Moderaterna inte heller har en sådan.
          </note>
          <note>
            Sedan gällde det vad vi har gjort för att försöka få mer pengar
            till kriminalvården. Vi har drivit frågan om pengar till kriminalvården,
            men vi har också gjort prioriteringar eftersom pengarna inte räcker
            till allting. Det område som har varit allra mest akut har varit
            polisens område. Där har vi ansett det vara viktigt att satsa
            för att lösa detta och se till att få i gång de nya polishögskolorna.
            Det är ju en fråga som Moderaterna driver väldigt mycket.
          </note>
          <note>
            När det gäller utvecklingen inom kriminalvården är jag helt övertygad
            om att de 100 miljoner man nu får för att bekämpa narkotikan kommer
            att bidra till en mycket förbättrad verksamhet. Jag är också övertygad
            om att när de närmaste budgetarna kommer -
          </note>
          <note>
            för jag är övertygad om att det kommer att vara samma majoritet
            som fortsätter med det här arbetet -
          </note>
          <note>
            kommer kriminalvården också att få ökade resurser.
          </note>
          <note>
            (forts. 13 §)
          </note>
          <note>
            Ajournering
          </note>
          <note>
            Kammaren beslutade kl. 16.53 på förslag av tredje vice talmannen
            att ajournera förhandlingarna till kl. 17.00 då dagens votering
            skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.00.
          </note>
          <note>
            11 § Beslut om utskottsärenden som slutdebatterats den 6 mars
          </note>
          <note>
            MJU17 Trädgårdsnäring, m.m.
          </note>
          <note>
            Punkt 1 (Trädgårdsnäringens konkurrensförutsättningar)
          </note>
          <note>
            1. utskottet
          </note>
          <note>
            2. res. 1 kd, (m, c)
          </note>
          <note>
            3. res. 2 (mp)
          </note>
          <note>
            Förberedande votering:
          </note>
          <note>
            128 för res. 1
          </note>
          <note>
            16 för res. 2
          </note>
          <note>
            165 avstod
          </note>
          <note>
            40 frånvarande
          </note>
          <note>
            Kammaren biträddes res. 1.
          </note>
          <note>
            Huvudvotering:
          </note>
          <note>
            164 för utskottet
          </note>
          <note>
            127 för res. 1
          </note>
          <note>
            18 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 11 fp
          </note>
          <note>
            För res. 1: 71 m, 38 kd, 15 c, 1 fp, 2 -
          </note>
          <note>
            Avstod: 2 fp, 16 mp
          </note>
          <note>
            Frånvarande: 15 s, 10 m, 6 v, 4 kd, 3 c, 2 fp
          </note>
          <note>
            Punkt 6 (Växtskyddsfrågor)
          </note>
          <note>
            1. utskottet
          </note>
          <note>
            2. res. 4 (v, c, mp)
          </note>
          <note>
            Votering:
          </note>
          <note>
            241 för utskottet
          </note>
          <note>
            66 för res. 4
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 70 m, 1 v, 38 kd, 14 fp, 1 mp, 2 -
          </note>
          <note>
            För res. 4: 36 v, 15 c, 15 mp
          </note>
          <note>
            Frånvarande: 16 s, 11 m, 6 v, 4 kd, 3 c, 2 fp
          </note>
          <note>
            Yvonne Oscarsson (v) och Lotta N Hedström (mp)
          </note>
          <note>
            anmälde att de avsett att rösta nej men markerats ha röstat ja.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU12 Övergrepp i rättssak, m.m.
          </note>
          <note>
            Kammaren biföll utskottets förslag.
          </note>
          <note>
            JuU11 Våldsbrott och brottsoffer
          </note>
          <note>
            Punkt 1 (Allmänt om brottsoffer)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            205 för utskottet
          </note>
          <note>
            73 för res. 1
          </note>
          <note>
            29 avstod
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 37 v, 37 kd, 16 mp
          </note>
          <note>
            För res. 1: 71 m, 2 -
          </note>
          <note>
            Avstod: 15 c, 14 fp
          </note>
          <note>
            Frånvarande: 16 s, 10 m, 6 v, 5 kd, 3 c, 2 fp
          </note>
          <note>
            Punkt 2 (Allmänt om insatser för utsatta kvinnor)
          </note>
          <note>
            1. utskottet
          </note>
          <note>
            2. res. 5 (v, mp)
          </note>
          <note>
            Votering:
          </note>
          <note>
            145 för utskottet
          </note>
          <note>
            54 för res. 5
          </note>
          <note>
            110 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 15 c, 14 fp
          </note>
          <note>
            För res. 5: 37 v, 16 mp, 1 -
          </note>
          <note>
            Avstod: 71 m, 38 kd, 1 -
          </note>
          <note>
            Frånvarande: 15 s, 10 m, 6 v, 4 kd, 3 c, 2 fp
          </note>
          <note>
            Punkt 3 (Trygghetspaket för hotade kvinnor, m.m.)
          </note>
          <note>
            1. utskottet
          </note>
          <note>
            2. res. 7 (m, kd, c, fp)
          </note>
          <note>
            Votering:
          </note>
          <note>
            169 för utskottet
          </note>
          <note>
            140 för res. 7
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 16 mp
          </note>
          <note>
            För res. 7: 71 m, 38 kd, 15 c, 14 fp, 2 -
          </note>
          <note>
            Frånvarande: 15 s, 10 m, 6 v, 4 kd, 3 c, 2 fp
          </note>
          <note>
            Punkt 4 (Besöksförbud)
          </note>
          <note>
            1. utskottet
          </note>
          <note>
            2. res. 8 (m, kd, c, fp)
          </note>
          <note>
            Votering:
          </note>
          <note>
            168 för utskottet
          </note>
          <note>
            140 för res. 8
          </note>
          <note>
            1 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 15 mp
          </note>
          <note>
            För res. 8: 71 m, 38 kd, 15 c, 14 fp, 2 -
          </note>
          <note>
            Avstod: 1 mp
          </note>
          <note>
            Frånvarande: 15 s, 10 m, 6 v, 4 kd, 3 c, 2 fp
          </note>
          <note>
            Punkt 12 (Brottsskadeersättning)
          </note>
          <note>
            1. utskottet
          </note>
          <note>
            2. res. 18 (kd)
          </note>
          <note>
            Votering:
          </note>
          <note>
            257 för utskottet
          </note>
          <note>
            38 för res. 18
          </note>
          <note>
            14 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 71 m, 37 v, 1 c, 14 fp, 16 mp, 2 -
          </note>
          <note>
            För res. 18: 38 kd
          </note>
          <note>
            Avstod: 14 c
          </note>
          <note>
            Frånvarande: 15 s, 10 m, 6 v, 4 kd, 3 c, 2 fp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FiU14 Riksdagens revisorers förslag angående
          </note>
          <note>
            Statens ändamålsfastigheter - hyressättning och förvaltning
          </note>
          <note>
            Punkt 3 (Studentbostäder)
          </note>
          <note>
            1. utskottet
          </note>
          <note>
            2. res. 2 (v)
          </note>
          <note>
            Votering:
          </note>
          <note>
            271 för utskottet
          </note>
          <note>
            37 för res. 2
          </note>
          <note>
            1 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 71 m, 38 kd, 15 c, 13 fp, 16 mp,
          </note>
          <note>
            2 -
          </note>
          <note>
            För res. 2: 37 v
          </note>
          <note>
            Avstod: 1 fp
          </note>
          <note>
            Frånvarande: 15 s, 10 m, 6 v, 4 kd, 3 c, 2 fp
          </note>
          <note>
            Punkt 4 (Ändrat ansvar för fastigheter för försvarsändamål)
          </note>
          <note>
            1. utskottet
          </note>
          <note>
            2. res. 3 (m, kd)
          </note>
          <note>
            Votering:
          </note>
          <note>
            197 för utskottet
          </note>
          <note>
            110 för res. 3
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 1 kd, 15 c, 13 fp, 15 mp
          </note>
          <note>
            För res. 3: 71 m, 36 kd, 1 fp, 2 -
          </note>
          <note>
            Frånvarande: 15 s, 10 m, 6 v, 5 kd, 3 c, 2 fp, 1 mp
          </note>
          <note>
            Punkt 7 (Kompensation för höjda hyror)
          </note>
          <note>
            1. utskottet
          </note>
          <note>
            2. res. 6 (kd)
          </note>
          <note>
            Votering:
          </note>
          <note>
            270 för utskottet
          </note>
          <note>
            39 för res. 6
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 71 m, 37 v, 15 c, 13 fp, 16 mp,
          </note>
          <note>
            2 -
          </note>
          <note>
            För res. 6: 38 kd, 1 fp
          </note>
          <note>
            Frånvarande: 15 s, 10 m, 6 v, 4 kd, 3 c, 2 fp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FiU15 Bevarande av det historiska bruksområdet vid Tumba bruk
          </note>
          <note>
            Kammaren biföll utskottets förslag.
          </note>
          <note>
            UU9 Europa-Medelhavsavtalet mellan Europeiska gemenskaperna och
            deras medlemsstater och
          </note>
          <note>
            Egypten
          </note>
          <note>
            Kammaren biföll utskottets förslag.
          </note>
          <note>
            12 § Beslut om utskottsärenden som slutdebatterats vid dagens
            sammanträde
          </note>
          <note>
            KU13 Författningsfrågor, m.m.
          </note>
          <note>
            Punkt 2 (Bred författningsutredning)
          </note>
          <note>
            1. utskottet
          </note>
          <note>
            2. res. 1 (m, kd, c, fp)
          </note>
          <note>
            Votering:
          </note>
          <note>
            170 för utskottet
          </note>
          <note>
            139 för res. 1
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 1 m, 37 v, 16 mp
          </note>
          <note>
            För res. 1: 70 m, 38 kd, 15 c, 14 fp, 2 -
          </note>
          <note>
            Frånvarande: 15 s, 10 m, 6 v, 4 kd, 3 c, 2 fp
          </note>
          <note>
            Punkt 3 (Flernivådemokrati och kommunal självstyrelse)
          </note>
          <note>
            1. utskottet
          </note>
          <note>
            2. res. 2 (m, kd, c, fp)
          </note>
          <note>
            Votering:
          </note>
          <note>
            168 för utskottet
          </note>
          <note>
            139 för res. 2
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 37 v, 16 mp
          </note>
          <note>
            För res. 2: 70 m, 38 kd, 15 c, 14 fp, 2 -
          </note>
          <note>
            Frånvarande: 16 s, 11 m, 6 v, 4 kd, 3 c, 2 fp
          </note>
          <note>
            Punkt 8 (Sänkning av rösträttsåldern)
          </note>
          <note>
            1. utskottet
          </note>
          <note>
            2. res. 6 (mp)
          </note>
          <note>
            Votering:
          </note>
          <note>
            281 för utskottet
          </note>
          <note>
            24 för res. 6
          </note>
          <note>
            1 avstod
          </note>
          <note>
            43 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 71 m, 30 v, 38 kd, 13 c, 11 fp,
          </note>
          <note>
            2 -
          </note>
          <note>
            För res. 6: 5 v, 1 c, 3 fp, 15 mp
          </note>
          <note>
            Avstod: 1 v
          </note>
          <note>
            Frånvarande: 15 s, 10 m, 7 v, 4 kd, 4 c, 2 fp, 1 mp
          </note>
          <note>
            Lars Leijonborg (fp) anmälde att han avsett att rösta ja men
            markerats ha röstat nej.
          </note>
          <note>
            Punkt 11 (Renodlat personval)
          </note>
          <note>
            1. utskottet
          </note>
          <note>
            2. res. 8 (m, c, fp)
          </note>
          <note>
            Votering:
          </note>
          <note>
            172 för utskottet
          </note>
          <note>
            98 för res. 8
          </note>
          <note>
            35 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 1 m, 37 v, 3 kd, 15 mp
          </note>
          <note>
            För res. 8: 68 m, 14 c, 14 fp, 2 -
          </note>
          <note>
            Avstod: 1 m, 33 kd, 1 mp
          </note>
          <note>
            Frånvarande: 15 s, 11 m, 6 v, 6 kd, 4 c, 2 fp
          </note>
          <note>
            Punkt 20 (Förberedelser för monarkins avskaffande)
          </note>
          <note>
            1. utskottet
          </note>
          <note>
            2. res. 13 (v, mp)
          </note>
          <note>
            Votering:
          </note>
          <note>
            249 för utskottet
          </note>
          <note>
            54 för res. 13
          </note>
          <note>
            5 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 111 s, 71 m, 38 kd, 15 c, 10 fp, 2 mp,
          </note>
          <note>
            2 -
          </note>
          <note>
            För res. 13: 4 s, 37 v, 1 fp, 12 mp
          </note>
          <note>
            Avstod: 1 s, 2 fp, 2 mp
          </note>
          <note>
            Frånvarande: 15 s, 10 m, 6 v, 4 kd, 3 c, 3 fp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            NU10 Vissa mineralpolitiska frågor
          </note>
          <note>
            Punkt 1 (Minerallagen)
          </note>
          <note>
            1. utskottet
          </note>
          <note>
            2. res. (m, kd, c, fp)
          </note>
          <note>
            Votering:
          </note>
          <note>
            169 för utskottet
          </note>
          <note>
            139 för res.
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 16 mp
          </note>
          <note>
            För res.: 71 m, 38 kd, 15 c, 13 fp, 2 -
          </note>
          <note>
            Frånvarande: 15 s, 10 m, 6 v, 4 kd, 3 c, 3 fp
          </note>
          <note>
            Punkterna 2 och 3
          </note>
          <note>
            Kammaren biföll utskottets förslag.
          </note>
          <note>
            NU11 Förstärkt sekretess i konkurrensärenden
          </note>
          <note>
            Kammaren biföll utskottets förslag.
          </note>
          <note>
            UU6 Redogörelse för verksamheten inom Organisationen för säkerhet
            och samarbete i Europa
          </note>
          <note>
            (OSSE) under år 2000 och första halvåret 2001
          </note>
          <note>
            Punkt 4 (Satsning på OSSE:s civila krishantering)
          </note>
          <note>
            1. utskottet
          </note>
          <note>
            2. res. (v, mp)
          </note>
          <note>
            Votering:
          </note>
          <note>
            255 för utskottet
          </note>
          <note>
            52 för res.
          </note>
          <note>
            1 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 71 m, 38 kd, 15 c, 14 fp, 2 -
          </note>
          <note>
            För res.: 36 v, 16 mp
          </note>
          <note>
            Avstod: 1 s
          </note>
          <note>
            Frånvarande: 15 s, 10 m, 7 v, 4 kd, 3 c, 2 fp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            UU7 Verksamheten inom Europarådet
          </note>
          <note>
            Kammaren biföll utskottets förslag.
          </note>
          <note>
            13 § (forts. från 10 §) Straffrättsliga frågor
          </note>
          <note>
            (forts. JuU10)
          </note>
          <note type="speaker">
            Anf. 131 INGEMAR VÄNERLÖV (kd):
          </note>
          <note>
            Fru talman! I betänkandet Straffrättsliga frågor, som bygger
            på motionsyrkanden från allmänna motionstiden 2000 och 2001, delar
            Kristdemokraterna i långa stycken majoritetens uppfattning. Dock
            har vi på några punkter en skiljaktig mening, vilket jag tänker
            ta upp i mitt anförande.
          </note>
          <note>
            Enligt det betänkande som vi i dag debatterar är majoritetens
            uppfattning att prostitution är en icke önskvärd samhällsföreteelse.
            Därav följer då att den ska reduceras och helst fås att upphöra.
            Den uppfattningen hade även 1993 års prostitutionsutredning, som
            i betänkandet SOU 1995:15 föreslog att all handel med sexuella
            tjänster skulle kriminaliseras, dvs.
          </note>
          <note>
            straffansvaret skulle omfatta både köpare och säljare.
          </note>
          <note>
            Regeringen gick emellertid i sin proposition
          </note>
          <note>
            1997/98:55, Kvinnofrid, emot Prostitutionsutredningens förslag,
            och den 1 januari 1999 blev det kriminellt att köpa sexuella tjänster
            men inte att sälja.
          </note>
          <note>
            Vi finner denna halvmesyr beklaglig, och den för med sig vissa
            absurda konsekvenser. Finns det t.ex.
          </note>
          <note>
            någon annan gärning utöver försäljning av sexuella tjänster som
            innebär att aktiv medverkan till brott är legal?
          </note>
          <note>
            Det logiska är att gå på Prostitutionsutredningens linje och
            även kriminalisera försäljning av sex, vilket vi kristdemokrater
            föreslår. Jag vill dock genast slå fast att det inte är för att
            sätta dit prostituerade, utan tvärtom för att de ska få bättre
            möjligheter att komma loss ur prostitutionen. En dylik komplettering
            av lagen skulle skapa mer realistiska förutsättningar att arbeta
            mot prostitutionen.
          </note>
          <note>
            När regeringen valde att inte kriminalisera försäljning av sexuella
            tjänster motiverades det bl.a. med att den som säljer sin kropp
            redan är utsatt och skuldbelagd, varför en strängare lag skulle
            resultera i en ännu större skuldbörda.
          </note>
          <note>
            Fru talman! Jag kan ha förståelse för ett sådant övervägande,
            vilket vid en första anblick kan te sig sympatiskt, men på sikt
            är det till föga hjälp för den prostituerade. Regeringens resonemang
            är förledande och präglat av missriktad hänsyn. Det sänder ut
            dubbla signaler, där den ena signalen till unga flickor och pojkar
            i trängda situationer är att som sista ekonomiska utväg står prostitutionen
            till buds eftersom det ej är förbjudet att sälja sin kropp. Budskapet
            till det uppväxande släktet bör vara att även försäljning av sex
            är förbjudet.
          </note>
          <note>
            För tre år sedan blev det alltså kriminellt att köpa sex i Sverige.
            Går man igenom de 77 domar som fallit de tre första åren framgår
            det tydligt vad polisen valt att rikta in sig på. 70 av de 77
            domarna gäller gatuprostitution. Risken att åka fast har skrämt
            bort många av torskarna från gatan, men de prostituerade har inga
            problem att hitta kunder ändå. I porrtidningar som går att köpa
            i kiosker och tobaksaffärer över hela landet finns annonser som
            leder direkt till kvinnor som säljer sex. Annonserna erbjuder
            som regel massage och striptease, men på Stockholmspolisens prostitutionsgrupp
            menar man att det i de flesta fall handlar om ren prostitution.
            Man har nämligen kontrollringt somliga nummer, och det visar sig
            att kunden får den betjäning han eller hon vill ha.
          </note>
          <note>
            Samtidigt beklagar polisen att man ej har resurser att ägna sig
            åt den verksamheten. De 9 miljoner som polisen fick för att bekämpa
            sexköp när lagen trädde i kraft är inte mycket i sammanhanget.
            Att bekämpa krogprostitution, eskortservice och utbudet av sexuella
            tjänster på Internet skulle kräva så stora resurser att det inte
            anses motiverat med tanke på den låga straffsatsen.
          </note>
          <note>
            Prostitution via Internet har ökat lavinartat under senare år.
            En 27-årig kvinna uppgav för ett par veckor sedan i programmet
            Studio Ett i Sveriges radio att när hon började prostituera sig
            för ett och ett halvt år sedan fanns det inte så värst många hemsidor
            på nätet där det erbjöds sexuella tjänster, medan det nu finns
            hundratals, vilket hon ansåg vara en följd av sexköpslagen. Enligt
            kriminologen Leif G. W. Persson är det i varje generation ungefär
            2 % av kvinnorna som hamnar i tillfällig eller livslång prostitution.
          </note>
          <note>
            Avsikten med sexköpslagen var att prostitutionen skulle minska,
            men det har inte skett. Det framgår av en utredning som genomförts
            på uppdrag av Rikspolisstyrelsen och som presenterades våren 2001.
            I
          </note>
          <note>
            rapporten framförs skarp kritik av sexköpslagen, som är mycket
            svår att tillämpa. Det har även utskottsmajoriteten klart för
            sig, och man anför att lagen bl.a.
          </note>
          <note>
            har medfört att motstridiga intressen uppstått för polisen.
          </note>
          <note>
            Utskottsmajoriteten skriver: "Å ena sidan har polisen en lagstadgad
            skyldighet att avvärja och förhindra brott i ett tidigt skede,
            medan å andra sidan kraven på bevisning förutsätter ett ingripande
            från polisens sida först när brottet är fullbordat."
          </note>
          <note>
            I betänkandetexten presterar utskottsmajoriteten samtidigt ett
            högklassigt understatement, när man konstaterar att "tillämpningen
            av lagen inte är helt okomplicerad".
          </note>
          <note>
            Prostitutionen har inte minskat i omfattning, men har däremot
            delvis flyttats från gatan. Dessvärre är trenden nu att gatuprostitutionen
            ökar igen. Sommaren 2001 kunde man läsa i medier att alltfler
            flickor går på gatan och säljer sig för att få råd att röka heroin.
            Prostitutionen ökar med nya drogvanor. I Västra
          </note>
          <note>
            Götaland har gatuprostitutionen fördubblats under det senaste
            halvåret.
          </note>
          <note>
            Fru talman! Det framhålls ofta att ingen egentligen vill prostituera
            sig, och säkert är det så. Vidare framställs även prostituerade
            som offer, vilket säkert stämmer i många fall. Dock bör man akta
            sig för att driva resonemanget om determinism på grund av besvärliga
            förhållanden i barndom och ungdom alltför långt.
          </note>
          <note>
            Det ska särskilt framhållas i den här debatten att vi kristdemokrater
            inte vill se någon kriminalisering av försäljning av sexuella
            tjänster förrän det finns ett utbyggt system för att sätta in
            adekvata rehabiliterings- och vårdinsatser för dem som är i behov
            därav.
          </note>
          <note>
            Vidare vill vi även att frågan om i det här fallet lämpliga påföljder
            utreds. Vi finner det nämligen högst olämpligt med traditionella
            fängelsestraff i de här fallen, utan anser att domarna ska ta
            sikte på rehabilitering och vård i ändamålsenliga inrättningar.
          </note>
          <note>
            När regeringen avstod från att kriminalisera försäljningen av
            sex var en vällovlig tanke att det skulle vara lättare för de
            prostituerade att söka hjälp för att komma bort från prostitutionen.
            Det har dock visat sig att det inte är så lätt att av egen kraft
            komma loss ur prostitutionen, bl.a. därför att prostitution ej
            sällan är en del av den organiserade brottsligheten. Sitter man
            inte fast i hallickens klor så är det i narkotika. På
          </note>
          <note>
            Prostitutionscentrum i Stockholm, dit prostituerade kan vända
            sig för att få hjälp, uppger man att alla som kommer dit mår mycket
            dåligt.
          </note>
          <note>
            Vi menar att det krävs radikala grepp i likhet med vårt, dvs.
            med lagens hjälp, om man ska lyckas rycka loss prostituerade ur
            den situation som de egentligen inte innerst inne vill befinna
            sig i. Förutom avsikten att minska prostitutionen kan man se vårt
            förslag som en form av obligatorisk vård och behandling som syftar
            till att rehabilitera och återupprätta den som hamnat i prostitutionsträskets
            förnedring.
          </note>
          <note>
            Fru talman! Majoriteten har avstyrkt vårt yrkande utan någon
            hållbar motivering. Man konstaterar att sexköpslagen och dess
            tillämpning medför bekymmer, men tröstar sig häpnadsväckande nog
            med att
          </note>
          <note>
            1998 års sexualbrottskommitté i alla fall föreslår att det straffbara
            området förtydligas och i viss mån utvidgas. Vad räknar man med
            att vinna på det? Det vore intressant med en förklaring från regeringssidans
            företrädare. Nej, tyvärr måste man konstatera att majoritetens
            släpphänthet inför den här problematiken runt sexhandel inte minskar
            prostitutionen. De många som av egen kraft ej förmår att ta sig
            ur prostitutionens grepp kommer även i fortsättningen att vara
            kvar i förnedringen och må dåligt.
          </note>
          <note>
            När det sedan gäller punkten olovlig körning m.m.
          </note>
          <note>
            anser vi i likhet med en del andra reservanter att det är otillfredsställande
            att polisen ej kan kvarhålla de bilar som polisen beslagtagit
            i samband med att förarna gripits för olovlig körning. Det är
            helt oacceptabelt att fordonen måste lämnas tillbaka om åklagaren
            av speciell anledning avstår från att väcka åtal.
          </note>
          <note>
            Många gånger handlar det om bilar i dåligt skick som varken är
            besiktigade de senaste åren, skattade eller försäkrade. Följden
            blir att den olovliga körningen kan fortgå i trafikfarliga skrotbilar.
            Olovlig körning sker ofta vanemässigt, varför det bör övervägas
            en skärpning av 3 § trafikbrottslagen, där den brottsförebyggande
            aspekten tydligt lyfts fram. Utifrån bl.a.
          </note>
          <note>
            nollvisionsmålet inom trafiksäkerhetsområdet är det viktigt att
            rättsväsendet inte står maktlöst när det gäller att stoppa denna
            typ av olovlig körning.
          </note>
          <note>
            Till sist, fru talman, vill jag säga något om livstidsstraffet.
            Det bygger på inställningen att en människa inte kan bli bättre,
            inte kan förändra sin livsstil.
          </note>
          <note>
            Vi tror inte att ett livstidsstraff har större preventiv effekt
            än ett tidsbestämt straff. Dessutom skulle en lagförändring inte
            självklart innebära mildare påföljder. Nu finns det fler livstidsdömda
            på svenska fängelser än någonsin. De senaste tio åren har antalet
            livstidsdömda fyrdubblats för att i dag vara ca 100.
          </note>
          <note>
            Trycket från samhället att domstolarna ska döma till längre fängelsestraff
            har lett till att regeringen blivit alltmer restriktiv i sin praxis
            att bevilja nåd. Ett tungt vägande skäl för att avskaffa livstidsstraffet
            och införa tidsbestämda straff är att den dömande makten då hålls
            isär från den verkställande. Det är inte regeringen utan domstol
            som ska utdöma straffet. Undantag skulle möjligen kunna gälla
            vid spioneri eller brott mot rikets säkerhet, där regeringen förväntas
            sitta inne med den djupaste kunskapen. Regeringen bör återkomma
            med förslag om en utredning av livstidsstraffet samt förslag om
            att ersätta livstidsstraffet med ett tidsbestämt straff.
          </note>
          <note>
            Fru talman! Vi står givetvis bakom de reservationer och särskilda
            yttranden där vi finns med, men för att vinna tid nöjer jag mig
            med att yrka bifall till reservation nr 1.
          </note>
          <note type="speaker">
            Anf. 132 ALICE ÅSTRÖM (v) replik:
          </note>
          <note>
            Fru talman! Jag tänker inte gå in så väldigt djupt i diskussionen
            om sexköpslagen och om att kriminalisera även den prostituerade.
            Den debatten har vi haft en så otrolig mängd gånger. För oss är
            det fullständigt orimligt att den part som vi anser vara den svagare
            och utnyttjade parten skulle kriminaliseras på något sätt.
          </note>
          <note>
            Däremot är vi helt överens om att det behövs vård och behandling
            - det behövs utveckling på hela det området - men det åstadkommer
            man inte genom att ändra i strafflagstiftningen.
          </note>
          <note>
            Jag har ändå en fråga om det här. Det var ett yttrande om att
            det har blivit så stort, detta att man erbjuder sexuella tjänster
            på Internet, och att det här skulle vara en följd av den sexköpslag
            som vi har i
          </note>
          <note>
            Sverige. Det uttalandet finner jag lite märkligt, eftersom det
            här är en utveckling som vi har sett i alla länder. Sverige är
            faktiskt det enda landet som har en sexköpslag. Därför tror jag
            inte att man ska koppla ihop de här två sakerna. Snarare bör man
            se att utnyttjandet av kvinnor ökar ständigt.
          </note>
          <note>
            Jag vill ta upp detta att brottsligheten och prostitutionen inte
            har minskat i större omfattning eller att gatuprostitutionen nu
            börjar öka och resonemanget att det här inte är bra. En mängd
            brottslighet minskar inte. Ändå har vi lagstiftning som säger
            att vi inte accepterar det här brottet, även om brottsligheten
            inte minskar utan t.o.m. fortsätter att öka. Vi tycker att det
            är en oerhört viktig markering. Vi accepterar inte att män kan
            köpa kvinnor för sexuella tjänster, och därför anser vi att det
            ska vara kriminellt. Sedan har vi aldrig trott att man kan utrota
            prostitutionen med det, men det är en viktig signal om vad som
            är acceptabelt i ett samhälle och inte.
          </note>
          <note>
            Är det så att Kristdemokraterna tycker att vi ska förändra lagstiftningen
            eller ta bort den om brottsligheten inte minskar?
          </note>
          <note>
            Anf. 133 INGEMAR VÄNERLÖV (kd)
          </note>
          <note>
            replik:
          </note>
          <note>
            Fru talman! Som jag sade i mitt anförande vill vi förändra lagstiftningen
            i avsikt just att kriminalisera även köpen. Samtidigt hörde Alice
            Åström att jag nämnde att vi inte vill se någon kriminalisering
            förrän det finns ett utbyggt system så att man kan sätta in adekvata
            åtgärder för att de som har hamnat i prostitution ska kunna rehabiliteras
            och få den vård de behöver. Samtidigt sade jag också att vi inte
            vill se någon bestraffning i stil med att man ska hamna på traditionella
            fängelser osv. utan vi vill ha ett nytt system av påföljder för
            dessa kvinnor och män som med lagens hjälp skulle kunna åläggas
            att få någon form av obligatorisk vård och behandling.
          </note>
          <note>
            Alice Åström har synpunkter, men frågan är vad
          </note>
          <note>
            Alice Åström och Vänsterpartiet själva har för någonting att
            komma med när det gäller att minska prostitutionen. Det är en
            icke önskvärd samhällsföreteelse. Alla ser gärna att prostitutionen
            ska minska. Vi kristdemokrater är övertygade om att detta är en
            väg att gå. Sedan finns det givetvis fler vägar att gå, men som
            jag nämnde: Många kvinnor förmår inte av egen kraft att ta sig
            ur det besvärliga träsk de har hamnat i.
          </note>
          <note>
            Om man då med lagens hjälp kan hjälpa dem ur detta och de får
            den vård och behandling som krävs för att de ska kunna börja ett
            nytt liv så anser vi att det är väldigt värdefullt. Jag är mycket
            intresserad av att höra vad Alice Åström har att föreslå för åtgärder.
          </note>
          <note type="speaker">
            Anf. 134 ALICE ÅSTRÖM (v) replik:
          </note>
          <note>
            Fru talman! Det behövs en mängd åtgärder när det gäller behandling,
            prostitutionscentrum, uppsökande verksamhet och alternativ när
            det gäller missbruk, vilket vi vet att väldigt många av dem sitter
            fast i, men alla de här åtgärderna är ju sådana som man faktiskt
            får vidta på det sociala området via socialtjänsten.
          </note>
          <note>
            Jag har lite svårt att förstå att Kristdemokraterna vill gå över
            till strafflagstiftning och kriminalisera för att sedan kunna
            erbjuda vård och behandling och att man egentligen inte är ute
            efter att se det som kvinnorna gör som kriminellt. Jag tycker
            att det är att ta en konstig omväg.
          </note>
          <note>
            Om man nu inte ska kriminalisera kvinnorna förrän man har byggt
            upp hela behandlingsapparaten vid sidan av, anser Kristdemokraterna
            då att vi ska ha lagstiftningen som den ser ut i dag fram till
            dess att man har byggt ut den eller vill man avskaffa lagstiftningen
            och vara utan under tiden?
          </note>
          <note>
            Anf. 135 INGEMAR VÄNERLÖV (kd)
          </note>
          <note>
            replik:
          </note>
          <note>
            Fru talman! Det är alldeles riktigt att vi menar att man inte
            ska kriminalisera förrän man har det utbyggda systemet, Alice
            Åström. Men till dess får vi finna oss i att situationen är som
            den är.
          </note>
          <note>
            För två år sedan sade Alice Åström att hon var väldigt glad över
            den nya lagstiftningen och att hon var övertygad om att den på
            sikt kommer att innebära mycket positivt för dessa kvinnor och
            att vi faktiskt ska kunna minska prostitutionen. Det sades för
            två år sedan från denna talarstol. Det har inte blivit så.
          </note>
          <note>
            Jag har full förståelse för Alice Åströms engagemang och känsla
            för dessa utsatta kvinnor. Jag tror att vi är på samma nivå där.
            Alice Åström säger att det behövs att de sociala myndigheterna
            hjälper dem.
          </note>
          <note>
            Frågan är bara hur man ska få fatt i dem.
          </note>
          <note>
            De kanske sitter fast i klorna på en hallick och i organiserad
            brottslighet. De är hotade. De vågar helt enkelt inte gå till
            de sociala myndigheterna eftersom hallicken inte vill gå miste
            om sin förtjänst. Men man kan med lagens hjälp rycka loss dem
            ur prostitutionsträsket och få in dem i lämplig vård och behandling.
          </note>
          <note>
            Hur lång den tiden är får komma i ett senare skede. Men det ska
            i varje fall vara så pass lång tid att de kommer ur livsstilen.
            Då är jag säker på att vi har vunnit väldigt mycket.
          </note>
          <note type="speaker">
            Anf. 136 JOHAN PEHRSON (fp):
          </note>
          <note>
            Fru talman! Vi håller på att diskutera hur vi ska upprätthålla
            samhällets regler. Det gör vi med en brottskatalog där vi har
            tydlig rättsverkan i form av straff och olika påföljder som t.ex.
            skadestånd eller särskild rättsverkan som kanske förlust av körkort,
            förverkande eller företagsbot.
          </note>
          <note>
            Det vore helt underbart om vi genom kanske hårdare straff eller
            mer spännande påföljder kunde minska brottsligheten i vårt land.
            Nu är det tyvärr inte så.
          </note>
          <note>
            Vi vet att det är annat som driver brottsutvecklingen.
          </note>
          <note>
            Det handlar om social omständigheter, avsaknad av kontroll, utanförskap
            och missbruk. Det leder till misär som leder till brott. Sambanden
            är väl kända.
          </note>
          <note>
            När det gäller kontroll kan man i dessa deklarationstider konstatera
            att kreativiteten säkert även i år är stor bland alla de deklarationer
            som produceras av medborgarna. En del begår misstag, en del tar
            medvetna chansningar. Varför? Sannolikt därför att kontrollen
            är väldigt liten.
          </note>
          <note>
            Således är det ytterst få brott som kan motverkas med hjälp av
            hårdare straff eller mer vedergällningsinriktade påföljder. Det
            är snarare så att det är rent kontraproduktivt med hårdare straff.
            Det gäller särskilt om man bedömer att människor ska hamna i ett
            fängelse. Där vet vi att bristen på behandlingsprogram är stor
            och att narkotikasituationen är katastrofal.
          </note>
          <note>
            Jag tror att det är viktigt mer fler poliser. Det handlar om
            att spana, störa, utreda och lämna över till lagföring. Det är
            Folkpartiet liberalernas recept på att minska brottsligheten.
            Det har ganska starkt stöd i vetenskapen.
          </note>
          <note>
            Även jag ser behovet att höja det s.k. straffvärdet för vissa
            brott. Det gäller t.ex. människohandel eller hot mot vittnen,
            för att ta två aktuella exempel. Men det är en fara att ge sig
            in i detta. Högre straffvärden för vissa brott eller brottstyper
            leder till att andra brott eller brottstyper kan komma att hamna
            proportionellt sett i ett annat läge. Helhetsbilden blir att vi
            då måste börja öka alla straffsatser. Det leder till ökade kostnader
            och definitivt inte till mindre brott. Här har alla humanister
            i alla partier ett gemensamt ansvar för att vi håller igen.
          </note>
          <note>
            Fru talman! Jag vill kort lyfta fram några punkter.
          </note>
          <note>
            Det handlar först om återfall i brott. Det är en betydande straffrabatt
            som ges. Ibland slipper vissa yrkeskriminella i praktiken åtal.
            Det är så illa att några människor ägnar sig åt en rent kriminell
            livsstil, även om det inte är den stora majoriteten. De flesta
            kan hamna på rätt köl. Det borde egentligen vara de andra. Det
            lyfter Folkpartiet liberalerna fram i en reservation.
          </note>
          <note>
            Detta är dock en stor skillnad mot den moderata linjen om tredje
            gången gillt för vissa brott. Det är någonting som helt släpper
            kontakten med den moderna straffrätten och är ett återtåg till
            utgångspunkten om den rättvisa vedergällningen.
          </note>
          <note>
            Det är inte mycket att orda om livstidsstraffet. Det är inhumant.
            Det försvårar på alla sätt en långsiktig återanpassning, som måste
            vara målet för varje individ. Det är också politiskt utdömt, eftersom
            det bara är politiska företrädare som kan göra det tidsbestämt.
          </note>
          <note>
            Det är en stor oförutsägbarhet, vilket förstärker det inhumana.
          </note>
          <note>
            När det gäller den olovliga körningen vet vi att det är ett stort
            problem att man inte kan förverka en mängd skrotbilar. Vi har
            fört en annan diskussion om vem som ska ta bort dem från naturen.
            Det är också ett problem. Men det är än värre när människor åker
            omkring i dessa bilar med stor livsfara för medborgarna.
          </note>
          <note>
            Fru talman! Jag skulle kunna tala länge om straffrätten. För
            att göra denna kväll något kortare yrkar jag bifall till reservation
            5 under punkten 13. Men
          </note>
          <note>
            Folkpartiet liberalerna står självklart bakom alla sina reservationer.
          </note>
          <note type="speaker">
            Anf. 137 KIA ANDREASSON (mp):
          </note>
          <note>
            Fru talman! Jag vill börja med att kommentera
          </note>
          <note>
            Jeppe Johnssons och Moderaternas anförande. Det är lite märkligt,
            för att inte säga häpnadsväckande, att höra att de pengar som
            Moderaterna har avsatt för kriminalpolitiska åtgärder ska avse
            den nuvarande verksamheten. Jag hade inte förstått det tidigare.
            Då kan man ju komma med stora planer och många reservationer.
            Det förklarar saken. Jag vill bara notera det.
          </note>
          <note>
            Förändringar i straffrätten på det sätt som Moderaterna föreslår
            får väldigt stora konsekvenser, Jeppe
          </note>
          <note>
            Johnsson. Har Moderaterna gjort en konsekvensanalys? Enbart den
            lagändring vi gjorde nyss om att övergå från halvtidsfrigivning
            till tre fjärdedels strafftid har gjort att häktena är överfulla
            - det är en del av förklaringen - och att fängelserna har alldeles
            för stor population. Det har fått stora konsekvenser.
          </note>
          <note>
            BRÅ har fått i uppdrag att se över detta. Det ska bli spännande
            att se vad det kommer fram till. Det är en konsekvens. Vi har
            också sett hur stora konsekvenser det får när vi ändrar lagstiftningen
            vad gäller ungdomar. Vi har inte diskuterat det tillräckligt här
            i denna kammare.
          </note>
          <note>
            Med de förslag som Moderaterna kommer med, och som har räknats
            upp, blir det otroligt stor belastning på fängelser, häkten och
            hela rättssystemet. Hur ska Moderaterna kunna lösa detta? Vilka
            planer finns det bakom reservationerna? Det får vi inte veta.
          </note>
          <note>
            Fru talman! Jag vill också kommentera kd:s enträgna krav på att
            även kriminalisera kvinnor vid könshandel. Det är nu fjärde året
            i rad som detta krav återkommer med stort engagemang från Ingemar
          </note>
          <note>
            Vänerlöv. Jag skulle först vilja ge ett råd till Ingemar
          </note>
          <note>
            Vänerlöv. Det är att ta del av alla de utredningar och den forskning
            som finns om prostituerades bakgrund och de ofta traumatiska händelser
            i livet som har lett till att de prostituerar sig. Den insikten
            måste finnas för att man ska kunna diskutera detta ärende.
          </note>
          <note>
            I utredningen som föregick lagstiftningen ville kd ha samma straff
            för köpare och säljare och inte bara kriminalisera efterfrågan.
            Men att köpa en annan människas kön - det tycker Miljöpartiet
            är en stor skillnad. Det primära måste vara att få bort köparna
            eftersom de prostituerades bakgrund är så svår.
          </note>
          <note>
            Jag skulle vilja fråga Ingemar Vänerlöv om den obligatoriska
            behandlingen, som man inte har än men som skulle finnas. Det måste
            ju innebära ett frihetsberövande och en tvångsbehandling att genomgå
            det program som Kristdemokraterna har. Det har visat sig att tvångsbehandling
            inte är särskilt effektivt. Man uppnår mycket bättre resultat
            när behandlingen görs med ömsesidigt deltagande i frihet. Därför
            har frivården ofta bättre resultat. Det låter nästan som när jag
            läste i historian om gamla tiders tukthus.
          </note>
          <note>
            Fru talman! Miljöpartiet har tre reservationer till detta betänkande.
            Vi vill slopa och sänka straff på några områden och vi vill införa
            längre preskriptionstid på några.
          </note>
          <note>
            Det första gäller högmålsbrott. Vi tycker i Miljöpartiet att
            det inte är rimligt att göra skillnad mellan medlemmar av kungahuset
            och "vanliga" människor.
          </note>
          <note>
            Likhet inför lagen är självklart ett fundament som ska gälla.
            Det gör det inte i dag för detta brott. Detta är ett uttryck för
            gammal historisk makt där kungahuset stod över alla andra samhällsmedborgare
            och samhället i stort. Det tycker vi att man ska ändra på.
          </note>
          <note>
            En reservation gäller brott mot miljöbalken och djurskyddslagen.
            Problemet, fru talman, är att det tar så lång tid att utreda dessa
            brott. Man avskriver brotten därför att preskriptionstiden bara
            är två år. Vi tycker att dessa brott har visat sig vara komplexa,
            och de läggs också nederst i högen. De har inte företräde, och
            då inträder också denna långa tid. Det är även svårt att nå dem
            som ska anklagas för brottet med delgivning. Därför yrkar vi att
            preskriptionstiden ska förlängas.
          </note>
          <note>
            Miljöpartiet har återkommit till livstidsstraffet i motioner
            och reservationer. Det är som att droppen urholkar stenen; ärendet
            har kommit framåt men det är inte framme än. Skälen för att vi
            vill ta bort livstidsstraffen har vi utvecklat många gånger i
            denna kammare. Jag vill bara upprepa att antalet livstidsdömda
            har ökat. Regeringens nådepraxis har blivit alltmer restriktiv.
            Den faktiska strafftiden har blivit allt längre. Förutsägbarheten
            finns inte. Det är svårt att genomföra rehabilitering för dem
            som är drabbade. Regeringen, och inte domstolarna, bestämmer strafftidens
            längd. I den utredning som nu ska ha tillsatts ska man flytta
            prövningen till en annan instans från regeringen, och det är helt
            klart ett steg i rätt riktning. Men det är inte tillfyllest när
            det gäller förändringar. Miljöpartiet anser, fru talman, att vi
            ska ha tidsbestämda straff.
          </note>
          <note>
            Avslutningsvis yrkar jag bifall till reservation 4.
          </note>
          <note>
            Jag vill också kommentera Folkpartiet och Johan
          </note>
          <note>
            Pehrson. Jag tycker att han många gånger säger kloka ord här
            ifrån talarstolen. Han säger att hårdare straff är kontraproduktivt
            och att vi inte tror att verdergällningspolitiken leder fram till
            någonting. Högre straffvärden ger också högre kostnader, säger
            han, och han uppmanar oss humanister i alla partier att hålla
            ihop.
          </note>
          <note>
            Jag instämmer till fullo - det är bra ord!
          </note>
          <note>
            Men när det gäller EU och den lagharmoniseringen, med tendenser
            till högre straff, så är Johan Pehrson aldrig med i diskussionerna.
            Då ställer han sig vid sidan. Då gäller inte resonemanget över
            huvud taget.
          </note>
          <note>
            Jag har många exempel på ramlagar som innebär strängare straff
            och just det som Johan Pehrson sade, nämligen ett plottrande av
            den redan kanske lite plottriga lag som vi i dag har. Detta innebär
            att hela straffskalan ser ut att gå i höjden. Varför tar inte
            Johan
          </note>
          <note>
            Pehrson del av den här problematiken?
          </note>
          <note>
            Jag säger samma sak: Humanister i alla partier måste hålla ihop.
          </note>
          <note>
            Anf. 138 INGEMAR VÄNERLÖV (kd)
          </note>
          <note>
            replik:
          </note>
          <note>
            Fru talman! Det var nog ingen tillfällighet eller slump, Kia
            Andreasson, att Prostitutionsutredningen hamnade på den linje
            som den gjorde när den föreslog att all sexhandel skulle kriminaliseras.
          </note>
          <note>
            Återigen: Vår inställning är att vi anser att det med lagens
            hjälp kan vara möjligt att hjälpa en del prostituerade ur det
            grepp som de har fastnat i och som de inte av egen kraft kan ta
            sig ur. Som jag sade förut kan de sitta fast i klorna på en hallick,
            i klorna på narkotika eller i klorna på organiserad brottslighet.
          </note>
          <note>
            Mot bakgrund av att det från samtliga håll sägs att ingen kvinna
            innerst inne vill vara prostituerad och att alla kvinnor som är
            prostituerade mår mer eller mindre dåligt så kan man anta att
            de egentligen vill ur den situationen. Om de då råkar sitta fast
            i klorna på det som jag nyss nämnde så skulle jag inte hålla för
            otroligt att det kanske t.o.m. upplevs som skönt om man med lagens
            hjälp blir ryckt loss ur prostitutionsträsket och får den vård
            och behandling som behövs.
          </note>
          <note>
            Kia Andreasson säger att det viktiga måste vara att få bort köparna.
            Det håller jag fullständigt med om
          </note>
          <note>
            - det är väldigt viktigt. Men, Kia Andreasson, då måste nog lagen
            ändras. För närvarande är sexköpslagen svår att tillämpa. Samtliga
            som har studerat det hela är överens om det. Bl.a. nämnde jag
            i mitt anförande de motstridiga intressen som polisen råkar ut
            för när den dels har lagstadgad skyldighet att förebygga brott,
            dels måste vänta till dess att brottet är fullbordat i sådana
            här lägen eftersom åklagarna kräver så stark bevisning.
          </note>
          <note>
            Om lagen ändras så att all sexhandel blir kriminaliserad så blir
            det helt klart mycket lättare att komma åt köparna.
          </note>
          <note type="speaker">
            Anf. 139 KIA ANDREASSON (mp) replik:
          </note>
          <note>
            Fru talman! Jag vill inte förlänga detta meningsutbyte. Vi har
            så skilda åsikter. Jag vill bara konstatera att Miljöpartiet inte
            ställer upp på frihetsberövande och tvångsbehandling av de kvinnor
            som är prostituerade.
          </note>
          <note>
            Anf. 140 INGEMAR VÄNERLÖV (kd)
          </note>
          <note>
            replik:
          </note>
          <note>
            Fru talman! Nej, det har jag förstått och självfallet respekterar
            jag det. Det skulle dock vara intressant att höra vad Kia Andreasson
            och Miljöpartiet har för åtgärder att föreslå som skulle kunna
            innebära en viss förbättring i den här situationen för de prostituerade
            och som dessutom kanske skulle minska prostitutionen och sexköparnas
            antal.
          </note>
          <note type="speaker">
            Anf. 141 KIA ANDREASSON (mp) replik:
          </note>
          <note>
            Det finns inga absoluta siffror att bevisa detta med, men jag
            står bakom den lagstiftning som gjordes. Jag tror att den i ett
            längre perspektiv, och redan i dag, har gett resultat. Vi har
            inte kvinnorna synliga på gatorna som tidigare. Men visst är prostitutionen
            svår att utrota, och det krävs förstås också en attitydförändring
            från männen. Attityden är det svåraste att förändra.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade 17.59 på förslag av tredje vice talmannen
            att ajournera förhandlingarna till kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            13 § (forts.) Straffrättsliga frågor (forts.
          </note>
          <note>
            JuU10)
          </note>
          <note type="speaker">
            Anf. 142 JEPPE JOHNSSON (m) replik:
          </note>
          <note>
            Fru talman! Kia Andreasson var lite orolig för att när man gick
            från obligatorisk halvtidsfrigivning till tvåtredjedelsfrigivning
            orsakade detta rättsväsendet stora kostnader. Det behövdes fler
            häktesplatser och fler fängelseplatser. Den största förändringen
            här skedde under den borgerliga regeringen 1991-1994.
          </note>
          <note>
            Men Kia Andreasson glömde att antalet brott samtidigt gick ned.
            När återfallsförbrytarna satt lite längre i fängelset gick brottsligheten
            ned och därmed också antalet brottsoffer. Detta är ingen kostnad
            för samhället. Det är snarare en vinst, i alla fall för alla de
            människor som slapp att bli brottsoffer.
          </note>
          <note type="speaker">
            Anf. 143 MORGAN JOHANSSON (s):
          </note>
          <note>
            Fru talman! I dag behandlar vi det årliga straffrättsbetänkandet
            med motioner väckta under år 2000
          </note>
          <note>
            och 2001. Jag vill inleda med att yrka bifall till förslaget
            i utskottets betänkande och avslag på reservationerna.
          </note>
          <note>
            Det finns en lång rad motioner och yrkanden som behandlas i betänkandet.
            Det är svårt för mig att hinna med och kommentera allihop. Jag
            tänker därför bara göra en kort principiell redogörelse för hur
            vi ser på de här frågorna och sedan göra några nedslag i betänkandet.
          </note>
          <note>
            Först har vi principerna. De här frågorna rör ju i första hand
            vad som ska vara kriminellt i ett samhälle och hur hårt samhället
            ska se på olika brott. Straffpåföljderna för olika brott har klassiskt
            sett två syften.
          </note>
          <note>
            Den ena är ett allmänpreventivt syfte och det andra är ett individualpreventivt
            syfte.
          </note>
          <note>
            Med allmänpreventionen menar vi att straffpåföljderna ska syfta
            till avskräckning på något sätt. Om du gör det eller detta riskerar
            du att sättas i fängelse eller få betala böter.
          </note>
          <note>
            Med individualprevention menar vi att straffpåföljden också kan
            fungera som ett tillfälle för samhället att ge en person som har
            begått ett brott en andra chans, en möjlighet till ett laglydigt
            liv.
          </note>
          <note>
            De här båda perspektiven måste man alltid hålla i minnet. Både
            ligger till grund för våra föreställningar om hur ett samhälle
            ska reagera på brott och hur vi väger olika brott mot varandra.
          </note>
          <note>
            Men det finns också ett tredje perspektiv. Straffpåföljden kan
            vara viktig för brottsoffret, för hans eller hennes känsla av
            upprättelse. En tydlig reaktion mot brott blir också en signal
            om att det faktiskt är förövaren som har felat och inte den som
            blivit utsatt för brottet. Det kan vara en oerhört viktig sak
            för en människa som ska gå vidare och försöka lägga en svår upplevelse
            bakom sig.
          </note>
          <note>
            Jag tror rent allmänt att vi många gånger överskattar straffens
            allmänpreventiva effekt. För en narkoman som måste ha tag i pengar
            till narkotika kvittar det säkert många gånger om han eller hon
            hotas av ett års fängelse eller två års fängelse. Pengarna måste
            fram, och inbrottet måste därför göras. Så resonerar man säkert
            ofta.
          </note>
          <note>
            Däremot kan det säkert vara av stor betydelse om man riskerar
            fängelsestraff för rattfylleri eller bara böter. Det kan säkert
            få en och annan att tänka till innan man sätter sig bakom ratten.
          </note>
          <note>
            Den allmänpreventiva effekten av straffet kan alltså variera
            väldigt kraftigt beroende på vilket brott vi talar om, men också
            naturligtvis beroende på vilka människor som typiskt sett begår
            de här brotten. Det är viktigt att hålla i minnet.
          </note>
          <note>
            När det gäller straffpåföljdernas funktion för att skänka en
            känsla av upprättelse åt brottsoffret tror jag tvärtom att den
            ofta underskattas. Vi ser det tydligt på våldet mot kvinnor, både
            kvinnomisshandel och sexualbrott. Här rör det sig om brott där
            brottsoffret många gånger anklagar sig själv för att vara medskyldig.
            Om jag inte hade tjatat så på honom hade han kanske inte blivit
            så arg. Om jag inte hade druckit så mycket den kvällen hade jag
            kanske inte blivit våldtagen.
          </note>
          <note>
            Sådana tankar gror ofta i de här fallen och gör det mycket svårare
            att gå vidare. En tydlig reaktion från samhällets sida och en
            sträng syn från domstolarnas sida på kvinnomisshandel och sexualbrott
            kan därför vara oerhört viktig för den som blivit utsatt för brott.
          </note>
          <note>
            Det kan bli en sorts befrielse från skuldkänslorna och ett erkännande
            av att det faktiskt inte var mitt fel.
          </note>
          <note>
            Då kommer vi in på de många motioner i betänkandet som tar upp
            sexualbrotten. I betänkandet har vi hänvisat till den utredning
            som presenterades förra året. Den gjorde en totalöversyn av 6
            kap. i brottsbalken. Jag satt själv i den utredningen tillsammans
            med bl.a. Kia Andreasson och Jeppe Johnsson från utskottet. Jag
            tycker att vi gjorde ett ganska bra jobb. Vi nådde nästan total
            partipolitisk enighet kring förslag som innebär en väsentligt
            strängare syn på sexualbrotten. Det gäller alldeles särskilt sexuella
            övergrepp mot barn. Vi vill vidga våldtäktsbrottet, sänka gränsen
            för grov våldtäkt, inrätta ett nytt brott - våldtäkt mot barn,
            förlänga preskriptionstiderna för sexualbrott mot barn och avskaffa
            den dubbla straffbarheten för ytterligare några brott.
          </note>
          <note>
            Den här delen av utredningen bereds vidare av regeringen. Det
            är ett mycket stort lagstiftningsarbete.
          </note>
          <note>
            Det är ett helt kapitel i brottsbalken som ska göras om. Jag
            hoppas att vi ska kunna få se en proposition om ett nytt 6 kap.
            i brottsbalken under hösten. Det är därför vi behandlar de motioner
            som tar upp detta på det sätt som vi gör.
          </note>
          <note>
            Den andra delen av utredningen rörde människohandel för sexuella
            ändamål. Det tas också upp i några motioner i betänkandet. Här
            är beredningen färdig, och regeringen lade för några veckor sedan
            fram en lagrådsremiss i frågan. När propositionen kommer ska vi
            naturligtvis ha en särskild debatt om den här i kammaren. Här
            vill jag bara säga att lagrådsremissen följer utredningens förslag
            om att inrätta ett särskilt brott när det gäller människohandel
            för sexuella ändamål med en sträng straffskala. Den lagtekniska
            lösningen är lite annorlunda mot vad utredningen föreslog, men
            skillnaden i sak är egentligen bara det att det blir samma straffskala
            för handel med vuxna som för handel med barn, nämligen fängelse
            i två till tio år. Vi ser fram emot ett sådant lagförslag senare
            under våren. Det är också därför som vi behandlar de motioner
            som rör människohandel på det sätt som vi gör i betänkandet.
          </note>
          <note>
            Fru talman! Ett angränsande ämne som har varit uppe i debatten
            tidigare under kvällen rör synen på prostitution. Det finns 14
            reservationer i det här betänkandet. Den mest uppseendeväckande
            av dem allihop är den reservation från Kristdemokraterna som går
            ut på att de kvinnor som hamnat i prostitution ska kastas i fängelse.
            Det är den faktiska innebörden av att kriminalisera försäljningen
            av sexuella tjänster med den straffskala som Prostitutionsutredningen
            föreslog. Den föreslog nämligen böter eller fängelse i upp till
            sex månader. Det var innebörden av
          </note>
          <note>
            Prostitutionsutredningens förslag.
          </note>
          <note>
            När Ingemar Vänerlöv talar om andra vårdformer är det än så länge
            bara i fantasins värld. Vänerlöv ska visst inte inrätta något
            slags traditionella fängelser, som han sade tidigare. Det ska
            inte vara traditionella fängelser, men någon sorts tvångsanstalter
            måste det ju röra sig om. I gamla tider satte man de prostituerade
            på spinnhus. Det kanske är den typen av internering som Kristdemokraterna
            tänker sig, en gammaldags lagstiftning. Man frågar sig hur man
            i all världen kan komma på någonting sådant. Det måste hänga ihop
            med Kristdemokraternas ideologiska och moralistiska hållning.
          </note>
          <note>
            Varken Ingemar Vänerlöv eller Ragnwi Marcelind satt ju med i
            Sexualbrottsutredningen. Det var nog synd. Där gjorde vi nämligen
            en stor genomgång av hur diskussionen kring prostitutionen och
            synen på prostitutionen har förskjutits genom åren.
          </note>
          <note>
            Det är inte så länge sedan all skuld för prostitution lades på
            den prostituerade. Det var hon som spred könssjukdomar och spräckte
            äktenskap. Det var hon som skulle jagas och gripas. Det var hon
            som skulle skuldbeläggas.
          </note>
          <note>
            Det är faktiskt inte alls särskilt länge sedan den här dubbelmoralistiska
            synen var den förhärskande.
          </note>
          <note>
            I dag har vi en annan syn. I dag ser vi prostitution som en exploatering,
            ett utnyttjande. Skulden läggs på den som köper sex, på den som
            utnyttjar och exploaterar. De prostituerade kvinnorna måste få
            stöd och hjälp av samhället för att komma bort från prostitutionen,
            men man kan inte tvinga fram en förändring, och man ska inte betrakta
            dem som brottslingar.
          </note>
          <note>
            Det är viktigt. Det handlar om människosyn. För nästan alla partier
            i Sveriges riksdag är det en självklarhet att skulden ska läggas
            på den som köper sex, inte på den som säljer. Den ska läggas på
            den som exploaterar, inte på den som blir exploaterad. Den ska
            läggas på den som utnyttjar, inte den som blir utnyttjad.
          </note>
          <note>
            För Kristdemokraterna verkar det vara tvärtom.
          </note>
          <note>
            För dem är inte problemet att det finns män som köper sex, utan
            att det finns kvinnor som säljer sex.
          </note>
          <note>
            Medan de som i dag döms för köp av sexuella tjänster döms till
            dagsböter, blir det tydligt i Kristdemokraternas reservation att
            kvinnorna ska dömas till frihetsberövande straff av fängelsekaraktär.
          </note>
          <note>
            Det är inte nog med att kvinnorna ska dömas, de ska också dömas
            hårdare än männen om man följer
          </note>
          <note>
            Kristdemokraternas förslag.
          </note>
          <note>
            Fru talman! Det stiger en odör av ett unket 1800-
          </note>
          <note>
            tal om Kristdemokraternas reservation, och gudskelov så är de
            helt ensamma i riksdagen om den synen på prostitution och prostituerade.
          </note>
          <note>
            Fru talman! Slutligen vill jag säga några ord om livstidsstraffet.
          </note>
          <note>
            Det finns en reservation från Vänsterpartiet, Miljöpartiet, Kristdemokraterna
            och Folkpartiet om att avskaffa livstidsstraffet. Jag har stor
            förståelse för argumenten mot livstidsstraff, men problemet är
            att vi inte riktigt vet vad vi skulle ersätta det med om vi avskaffade
            det. Det vet inte reservanterna heller.
          </note>
          <note>
            Jag menar att det faktiskt sitter människor i fängelse i dag
            som är så farliga att vi inte kan släppa ut dem. Så enkelt är
            det. Därför är det svårt att tänka sig en annan ordning än att
            ha dem inlåsta och sedan bedöma från fall till fall och från tid
            till annan om man kan tidsbegränsa straffet. Sedan är frågan vem
            som ska göra den prövningen. Det kanske inte är regeringen. Vi
            har en utredning som tittar på det.
          </note>
          <note>
            Den politiska situationen, fru talman, är intressant.
          </note>
          <note>
            Kristdemokraterna och Folkpartiet vill avskaffa livstidsstraffet.
            Moderaterna vill använda det mer. Centern har väl ungefär samma
            syn som vi socialdemokrater. Om ett halvår är det val.
          </note>
          <note>
            Min fråga till Jeppe Johnsson är: Kommer Moderaterna, som väl
            gör anspråk på att få leda en eventuell borgerlig regering efter
            valet, att kunna delta i en regering som lägger förslag om att
            avskaffa livstidsstraffet?
          </note>
          <note>
            I detta anförande instämde Hillevi Larsson,
          </note>
          <note>
            Christina Nenes, Margareta Sandgren, Ann-Marie
          </note>
          <note>
            Fagerström, Ingvar Johnsson och Ronny Olander
          </note>
          <note>
            (alla s).
          </note>
          <note>
            Anf. 144 INGEMAR VÄNERLÖV (kd)
          </note>
          <note>
            replik:
          </note>
          <note>
            Fru talman! Man blir inte så lite förvånad när man hör Morgan
            Johansson gå på. Nu får vi höra exempel på klassisk desinformation
            från socialdemokrater. Jag har i mitt anförande noga poängterat
            att det inte handlar om att det ska dömas till traditionella fängelsestraff.
            Jag har talat om att vi vill se ett nytt system med påföljder
            som är lämpliga i de här fallen. Jag har även sagt att vi inte
            vill ha någon kriminalisering förrän det finns ett utbyggt system
            så att de prostituerade som är i behov av det kan få adekvat vård
            och rehabilitering.
          </note>
          <note>
            Ändå säger Morgan Johansson att vi vill kasta prostituerade i
            fängelse. Det är makalöst, Morgan
          </note>
          <note>
            Johansson. Morgan Johansson talar om att vara tillbaka i unket
            1800-tal. När det gäller debatteknik är
          </note>
          <note>
            Morgan Johansson tillbaka i ett unket socialistiskt årtionde
            då kommunismen gick på som värst. Då var man mästare i desinformation.
            Precis det har Morgan
          </note>
          <note>
            Johansson hemfallit åt.
          </note>
          <note>
            Det är faktiskt så att majoriteten står tomhänt.
          </note>
          <note>
            Man har ingen hållbar motivering till varför man avslår vårt
            yrkande.
          </note>
          <note>
            Majoriteten konstaterar att sexköpslagen och dess tillämpning
            medför bekymmer, men man tröstar sig med att 1998 års sexualbrottskommitté
            i alla fall ska föreslå att det straffbara området förtydligas
            och i viss mån utvidgas. På vilket sätt hjälper det de prostituerade?
            På vilket sätt kan man då få fast fler sexköpare?
          </note>
          <note>
            Jag håller med om att skulden självklart ska läggas på sexköparna.
            Men vi menar att det är av omsorg om de prostituerade som vi med
            lagens hjälp vill kunna rycka dem ur klorna på den organiserade
            brottsligheten, hallicken som tjänar pengar på dem och ur narkotikaträsket.
          </note>
          <note>
            Anf. 145 MORGAN JOHANSSON (s)
          </note>
          <note>
            replik:
          </note>
          <note>
            Fru talman! Ingemar Vänerlöv har ett problem här. Det han föreslår
            finns inte i sinnevärlden.
          </note>
          <note>
            Den första raden i Ingemar Vänerlövs motion anknyter till Prostitutionsutredningen.
            Prostitutionsutredningen föreslår att den som säljer sex ska få
            böter eller fängelse i upp till sex månader. Det är vad Prostitutionsutredningen
            föreslår, och det är också det som Kristdemokraterna har gått
            ut med.
          </note>
          <note>
            Ingemar Vänerlöv säger att vi ska sätta dem i fängelse, men det
            ska inte vara sådana fängelser som vi har i dag, utan det ska
            vara någon annan sorts tvångsanstalter. Inspärrning är det i vilket
            fall som helst fråga om, vilken förskönande omskrivning
          </note>
          <note>
            Ingemar Vänerlöv än vill använda sig av.
          </note>
          <note>
            Det är helt fel väg att gå på problemet.
          </note>
          <note>
            Man måste naturligtvis försöka gå på dem som köper sex och göra
            klart att det är på dem vi anser att skulden ska ligga. Vi ska
            naturligtvis gå på dem som är hallickar och dem som är människohandlare.
          </note>
          <note>
            Det rullades upp en stor människohandelshärva för något år sedan.
            Av helt samvetslösa människohandlare lurades flickor från Östeuropa
            till Sverige.
          </note>
          <note>
            De fick sedan arbeta som prostituerade i Sverige.
          </note>
          <note>
            Har Ingemar Vänerlöv tänkt på att hans lagstiftning skulle innebära
            att vi först skulle försöka förmå flickorna att vittna mot sina
            hallickar, människohandlarna, sedan skulle vi rannsaka dem som
            lurats hit, ställa dem inför rätta och sätta dem i fängelse.
          </note>
          <note>
            Har Ingemar Vänerlöv tänkt på den konsekvensen av den lagstiftning
            som han föreslår?
          </note>
          <note>
            Anf. 146 INGEMAR VÄNERLÖV (kd)
          </note>
          <note>
            replik:
          </note>
          <note>
            Fru talman! När vi nämnde Prostitutionsutredningen handlade det
            om att den kom fram till att all sexhandel skulle vara kriminaliserad.
            Vi vill utveckla systemet. Vi inser att de prostituerade kan bli
            hjälpta om man med lagens hjälp kan rycka dem ur prostitutionsträsket.
            Det kan inte Morgan Johansson med de metoder han förespråkar.
          </note>
          <note>
            Jag kan hålla med om att sociala insatser behövs.
          </note>
          <note>
            Kan man få prostituerade att söka hjälp och av egen kraft förmås
            att komma ifrån sin förnedring är det utmärkt, men det räcker
            inte. Vårt förslag är en komplettering för att hjälpa dessa människor.
          </note>
          <note>
            Jag skulle inte säga så mycket om Morgan Johansson och majoriteten
            t.ex. hade ett förslag om att utveckla sexköpslagen och hade föreslagit
            att man försökte få männen att ändra sig genom det som man har
            i England, och som jag hörde om på radio för inte så länge sedan,
            där man väljer att döma sexköpare till s.k. John-John-schools
            - man skulle kunna översätta det med penisskolor. Där får de behandling
            och de får bl.a. lära sig att om man köper ett samlag är det som
            att onanera i någon annans kropp. Det upplever kvinnan egentligen
            inte lustfyllt, osv.
          </note>
          <note>
            Men ni står här tomhänta. Ni har inga åtgärder alls att föreslå.
            Vad som händer är att dessa män får böter.
          </note>
          <note>
            Man går med på strafföreläggandet. Man får böter, och sedan händer
            ingenting mer. Man får ingen behandling, ingen terapi eller någonting.
          </note>
          <note>
            Om ni åtminstone hade föreslagit något sådant. Ni hoppas bara
            på att en viss marginell ändring i lagstiftningen ska leda till
            någonting. Vi tar vårt ansvar och visar omsorg om de prostituerade
            med vårt förslag, som leder till att de kan ryckas ur klorna på
            dem som håller dem fast i prostitutionsträsket. De klarar det
            inte av egen kraft.
          </note>
          <note>
            Anf. 147 MORGAN JOHANSSON (s)
          </note>
          <note>
            replik:
          </note>
          <note>
            Fru talman! Ingemar Vänerlöv sitter fast i sitt eget förslag.
            Dessutom börjar han slira utanför ämnet. Det är klart att vi ska
            göra insatser mot de män som köper sex, men det är inte det som
            vi diskuterar här och nu.
          </note>
          <note>
            Det som vi diskuterar är om det bästa sättet att komma till rätta
            med prostitutionen är att inrätta något slags tvångsanstalter
            där de prostituerade ska spärras in under viss tid. Tror Kristdemokraterna
            verkligen att det inte kommer att leda till problem?
          </note>
          <note>
            Jag tror att det är helt fel sätt att gå till väga. Jag tror
            att man måste erbjuda de prostituerade möjligheter att ta sig
            ur prostitution på andra sätt. Man måste se till att det finns
            jobb, man kan bekämpa narkotikamissbruk och erbjuda bättre förutsättningar
            för att komma ur missbruket. Detta måste bygga på frivillighetens
            grund, inte på en tvångsmässig rättsstruktur. Den är avsedd för
            att döma kriminella, dem som begår brottsliga handlingar. Stämplar
            vi försäljning av sexuella tjänster så, handlar det om införande
            av något slags tvång.
          </note>
          <note>
            Ingemar Vänerlöv får nog gå tillbaka till sin kammare och fundera
            lite över det här. Jag noterar att det tidigare har rört sig om
            en kommittémotion medan det nu kommit en enskild motion. Det skulle
            inte förvåna mig om det varit en konflikt bland kristdemokraterna.
            Kanske slipper vi under nästa år och under nästa mandatperiod
            se både en sådan här motion och en sådan här reservation. Då kommer
            Kristdemokraterna kanske på lite bättre tankar.
          </note>
          <note type="speaker">
            Anf. 148 JEPPE JOHNSSON (m) replik:
          </note>
          <note>
            Fru talman! Svaret på Morgans fråga är ja. Samtidigt noterar
            jag att reservation 5 är undertecknad av
          </note>
          <note>
            Vänstern, Kristdemokraterna, Miljöpartiet och Folkpartiet, partier
            som Morgan Johansson gärna samarbetar med.
          </note>
          <note>
            Jag har en fråga till Morgan. Grov misshandel har en straffskala
            från 1 till 10 år. År 1998 dömdes 448
          </note>
          <note>
            personer för grov misshandel. 96 % av dessa fick ett straff på
            mellan 1 och 3 år. 17 fick fängelse mellan 4
          </note>
          <note>
            och 5 år. En enda av dem som dömdes för grov misshandel fick
            ett fängelsestraff om över 5 år. Är Morgan Johansson nöjd med
            hur straffskalan för grov misshandel tillämpas?
          </note>
          <note>
            Anf. 149 MORGAN JOHANSSON (s)
          </note>
          <note>
            replik:
          </note>
          <note>
            Fru talman! Den fråga som jag ställde var: Kommer ni att kunna
            delta i en regering som lägger fram ett förslag om att avveckla
            livstidsstraffet? Jeppe
          </note>
          <note>
            Johnsson nickar. Det kommer ni alltså att göra. Det är alltså
            kanske mycket möjligt att en borgerlig regering kommer att lägga
            fram ett sådant förslag. Jag tror att det är en nyttig information
            för väljarna.
          </note>
          <note>
            Då återstår naturligtvis frågan vad ni ska sätta in i stället.
            Blir det väldigt långa tidsbestämda straff?
          </note>
          <note>
            Jeppe Johnsson har kanske en fundering också om detta, nu när
            han ändå är inne på frågan och måhända förbereder sig för detta.
          </note>
          <note>
            Vad gäller grov misshandel består den statistik som Jeppe Johnsson
            har redovisat av enskilda domar, men det förslag som ni går fram
            med avser tredje gången som man blir dömd för grov misshandel.
            Hur många av de här brottslingarna blev dömda för tredje gången
            för grov misshandel? Har Jeppe Johnsson tittat på det? Jag tror
            inte att han har gjort det, och jag tror inte att han har någon
            uppfattning om detta.
          </note>
          <note>
            När en domstol framför sig har en person som för tredje gången
            döms för grov misshandel har det såvitt jag förstår varit fråga
            om användning av knivar, basebollträn e.d., alltså väldigt grova
            brott. Tredje gången en sådan person ställs inför rätta kommer
            det att utdömas ett väldigt högt fängelsestraff redan som det
            är i dag; det är jag nästan helt säker på.
          </note>
          <note>
            Problemet för Jeppe Johnsson är att han helt och hållet bryter
            med den struktur som vi i dag har och som bygger på olika straffskärpningsgrunder
            men också på strafflindringsgrunder. Vi måste se på varje brott
            och varje situation för sig. Vi måste titta på brottets grovhet
            och på vem offret har varit. Vi måste också se till om det finns
            rasistiska motiv i botten och till om det är återfall i brott.
            Detta är grunder för att skärpa straffen. Det finns också grunder
            för att lindra straffen. Det kan vara gärningsmannens ålder, och
            det kan också vara själva situationen, kanske en självförsvarssituation.
          </note>
          <note>
            Man måste ha helhetsbilden framför sig när man bedömer ett brott,
            men den upphäver Jeppe Johnsson genom sitt förslag. Därför är
            det inte särskilt bra.
          </note>
          <note type="speaker">
            Anf. 150 JEPPE JOHNSSON (m) replik:
          </note>
          <note>
            Fru talman! Jag kanske missuppfattade Morgans fråga. Jag uppfattade
            att den gällde om vi kunde samarbeta med partier som vill avskaffa
            livstidsstraffet.
          </note>
          <note>
            Jag uppfattade den inte så att en kommande borgerlig regering
            skulle lägga fram ett förslag om att avskaffa livstidsstraffet.
            Det skulle vi i varje fall inte kunna få med oss Socialdemokraterna
            på eftersom ni och vi i dag har samma hållning.
          </note>
          <note>
            När det gäller domarna för grov misshandel har jag inte spekulerat
            i att de 448 skulle vara dömda för tredje gången. Jag utgår från
            att de kanske har dömts för första gången. Men jag tycker att
            det är ganska märkligt att bara 1 av de 448 har fått ett straff
            på över
          </note>
          <note>
            5 år. Jag tror faktiskt att just misshandelsbrotten om några
            är så grova att en straffskala om 1 till 10 år faktiskt borde
            utnyttjas lite mer. Man kan annars fråga sig varför vi har den
            här straffskalan.
          </note>
          <note>
            Jag kan till Morgan bolla över också en annan fråga som jag tycker
            är ganska relevant. Morgan har talat engagerat om brott bl.a.
            mot kvinnor, något som både Morgan Johansson och jag ser oerhört
            allvarligt på. Anser Morgan Johansson att det är tillfredsställande
            att lagstiftningen medger att en man som misshandlat en närstående
            kvinna kan dömas till villkorlig dom och samhällstjänst?
          </note>
          <note>
            Anf. 151 MORGAN JOHANSSON (s)
          </note>
          <note>
            replik:
          </note>
          <note>
            Fru talman! Problemet för Jeppe Johnsson är att hans statistik
            inte underbygger hans förslag. Statistiken utgår bara från enskilda
            domar och säger inget om det är fråga om tredjefall. Det är därför
            svårt att använda denna statistik som ett argument för hans förslag.
          </note>
          <note>
            Min utgångspunkt är att allt måste vägas in i varje dom. Varje
            situation måste ses för sig, och det finns vissa straffskärpningsgrunder
            och vissa strafflindringsgrunder i straffrätten. Om man som Jeppe
          </note>
          <note>
            Johnsson bara har en enda straffskärpningsgrund, som egentligen
            upphäver alla de andra och gör dem meningslösa, blir hela systemet
            förryckt. I ett misshandelsfall skulle man tredje gången kanske
            döma helt annorlunda om man inte tvingades följa en stelbent regel
            som skulle leda till maxstraff.
          </note>
          <note>
            Har Jeppe Johnsson funderat över att det här kanske i själva
            verket skulle motverka sitt syfte? Domstolarna skulle kanske börja
            döma lindrigare vid första- och andragångsbrott för att sedan
            kunna döma hårdare vid tredjefallsbrott. Jag tycker för min del
            att det räcker att det kan dömas till livstids fängelse också
            för det första mordet. Man behöver inte vänta till det tredje
            mordet. Därför måste varje situation bedömas för sig.
          </note>
          <note>
            Detta gäller också vid misshandelsbrott mot kvinnor. Varje situation
            måste bedömas för sig i enlighet med de regler som vi har.
          </note>
          <note type="speaker">
            Anf. 152 JEPPE JOHNSSON (m) replik:
          </note>
          <note>
            Fru talman! Också Morgon Johansson spekulerar väldigt mycket
            här. Jag tycker att det är konstigt att bara 1 av 448 som döms
            för grov misshandel får över
          </note>
          <note>
            5 års fängelse, även om det bara skulle vara fråga om första
            gången. Så mycket grov misshandel förekommer det nog. Att spekulera
            över att domstolen vid maxstraff för tredjefall skulle snegla
            på om det bara är första gången som någon begår grov misshandel
            tycker jag är att gå lite för långt, Morgan Johansson.
          </note>
          <note>
            Det vore väl bättre om Morgan Johansson vågade ha en åsikt i
            den här frågan. Jag noterar vidare att
          </note>
          <note>
            Morgan Johansson tycker att det är helt okej att man får samhällstjänst
            när man slår sin fru, sin närstående, sin sambo eller någon annan
            kvinna.
          </note>
          <note>
            Anf. 153 MORGAN JOHANSSON (s)
          </note>
          <note>
            replik:
          </note>
          <note>
            Fru talman! Vi kan hålla på hela kvällen med detta. Jag har egentligen
            inget ytterligare att säga. Det vore inte så dumt om Jeppe Johnsson
            funderade lite på det jag sade om hur domstolarna skulle reagera
            inför hans stelbenta regel. Gör han det tror jag nog att han kommer
            till samma slutsats som jag. Det kan i alla fall inte uteslutas
            att det faktiskt skulle bli följden. Jag tycker att det är mycket
            bättre.
          </note>
          <note>
            Det är också ett problem att alla andra straffskärpningsgrunder
            upphävs. Vi vill ha hårdare straff för brott med rasistiska motiv,
            t.ex. Vi vill också ha hårdare straff när det gäller sexualbrott
            mot barn. Ju yngre barnen är desto strängare ska man se på brottet.
          </note>
          <note>
            Om man bara går fram med återfallsresonemanget är problemet att
            allt annat blir oviktigare och sjunker undan. Återfallsfaktorn
            är viktig, men så viktig att den ska få ta över allt annat är
            den inte. Därför blir den regeln alldeles för stelbent, och därför
            tycker jag inte att det är något särskilt bra förslag.
          </note>
          <note type="speaker">
            Anf. 154 HILLEVI LARSSON (s):
          </note>
          <note>
            Fru talman! Jag skulle också vilja yttra mig angående Kristdemokraternas
            förslag att kriminalisera de prostituerade. Jag tycker att det
            är särskilt bedrövligt att vi behandlar förslaget dagen före internationella
            kvinnodagen den 8 mars.
          </note>
          <note>
            Vi har med rätta kriminaliserat dem som köper prostituerade och
            som därmed utnyttjar kvinnorna, men nu vill Kristdemokraterna
            ta steget att kriminalisera offret i handeln. Vi har en förövare.
            Vi har ett offer. Nu ska offret också kriminaliseras.
          </note>
          <note>
            Dessa kvinnor är inte vilka kvinnor som helst. De befinner sig
            redan längst ned på samhällsstegen ekonomiskt, socialt och i de
            flesta avseenden. Ofta har de varit utsatta för sexuella övergrepp
            systematiskt både i barndom och vuxen ålder. De är framför allt
            ofta drogberoende.
          </note>
          <note>
            De är alltså offer i dubbel bemärkelse. När de sedan utnyttjas
            sexuellt mot betalning sjunker de än djupare. Nu kommer dråpslaget
            att det de gör ska kriminaliseras.
          </note>
          <note>
            När det handlar om människosyn vill jag instämma med tidigare
            talare. Detta är helt främmande för mig. Men även när det gäller
            de positiva resultat som har uppnåtts av polisen genom den nya
            lagen, där torskarna kriminaliseras, skulle det vara mycket allvarligt.
            De positiva resultaten kommer då att försvinna.
          </note>
          <note>
            Det mest positiva resultat man kan se är det nya förtroende som
            har byggts upp mellan polisen och de prostituerade. Dessa kvinnor
            behöver inte vara rädda för att vittna, utan de kan berätta om
            den misshandel, de våldtäkter och de hot de utsätts för från de
            män som köper deras kroppar. Om deras egna handlingar
          </note>
          <note>
            - prostitutionen - kriminaliseras kommer de givetvis inte att
            våga vittna.
          </note>
          <note>
            Dessa kvinnor har dessutom väldigt svårt att lita på människor
            - speciellt män. Samarbetet med polisen bygger på kontakter baserade
            på förtroende.
          </note>
          <note>
            Kvinnorna har lärt känna poliserna och litar på dem.
          </note>
          <note>
            De vittnar t.o.m. om det sexuella köpet och kan därmed hjälpa
            till att fälla männen för den brottsliga handlingen.
          </note>
          <note>
            Andra positiva resultat i Malmö, t.ex., är att minderåriga inte
            längre går på gatan. Den icke drogrelaterade prostitutionen är
            utraderad. Ett speciellt samarbete mellan polis, socialtjänst
            och sjukvård har startats - den s.k. Malmömodellen, som nu är
            i fara.
          </note>
          <note>
            Förtroendet raseras total om man kriminaliserar de prostituerade.
          </note>
          <note>
            När det gäller drogbehandling är det självklart att man har mycket
            större chanser att motivera kvinnorna om man har kontakter med
            dem hela tiden - kontakter baserade på förtroende. Det avbryts
            om man kriminaliserar de prostituerade.
          </note>
          <note>
            Jag kan inte nog understryka vikten av att behålla det system
            vi har i dag, där vi kriminaliserar dem som är förövare och inte
            dem som är offer.
          </note>
          <note>
            Det fördes fram argument om att lagen skulle vara tandlös. Om
            man tycker det borde man anse att lagen blir än mer tandlös när
            kvinnorna inte längre vågar vittna. Det bli naturligtvis än mer
            svårbevisat när kvinnorna inte talar om vad de har utsatts för.
          </note>
          <note>
            Morgan Johansson var inne på trafficking tidigare.
          </note>
          <note>
            Här har vi verkligen utsatta kvinnor som inte har en enda chans.
            Polisen säger själv att det är tack vare den nya lagen som man
            har kunnat sätta fast ligorna.
          </note>
          <note>
            Allt talar för att man ska behålla nuvarande form.
          </note>
          <note>
            Anf. 155 INGEMAR VÄNERLÖV (kd)
          </note>
          <note>
            replik:
          </note>
          <note>
            Fru talman! Egentligen har jag ingen större lust att förlänga
            debatten, för det jag har att säga har redan sagts. Men jag skulle
            ändå vilja säga att vi kristdemokrater självklart också är för
            att prostituerade söker hjälp och kommer ifrån sin förnedrande
            situation på frivillighetens väg.
          </note>
          <note>
            Vårt förslag, som jag har nämnt tidigare, kom till därför att
            enda räddningen i de fall där detta inte går -
          </note>
          <note>
            där kvinnor eller kanske t.o.m. män av egen kraft inte har förmåga
            att slita sig loss ur de band som håller fast dem i prostitutionsträsket
            - kan vara att med hjälp av lagen bli ryckt loss ur eländet.
          </note>
          <note>
            Det har sagts från olika håll att de prostituerade egentligen
            inte vill vara prostituerade. Alla mår väldigt dåligt. Därav följer
            att de egentligen vill ut ur sin situation. Då kan man fråga sig
            varför de är kvar. Jo, det beror på att de har så väldigt svårt
            att komma loss av egen kraft.
          </note>
          <note>
            Vi har ett förslag som går ut på att de med lagens hjälp ska
            kunna ryckas loss. De ska då inte dömas till vanliga fängelsestraff.
            Vi vill, som jag har nämnt tidigare, ha ett särskilt system med
            påföljder lämpade för just dessa fall. På samma sätt ska det finnas
            särskilda ändamålsenliga inrättningar där de ska få vård och rehabilitering,
            så att de kan bli upprättade som människor.
          </note>
          <note>
            Det är det vårt förslag går ut på. Det som sades tidigare om
            förslaget var desinformation. Jag skulle egentligen inte kommentera
            det inlägget, för det är ovärdigt att sänka sig till den låga
            debattnivå som
          </note>
          <note>
            Morgan Johansson försökte anslå.
          </note>
          <note type="speaker">
            Anf. 156 HILLEVI LARSSON (s) replik:
          </note>
          <note>
            Fru talman! Jag tror att Ingemar Vänerlöv tänker fel. Det är
            redan i dag förbjudet att vara hallick, och koppleri är förbjudet.
            Kvinnorna kan alltså anmäla sin hallick och därmed komma ur greppet.
            Men vilken motivation har kvinnan för att anmäla hallicken om
            man kriminaliserar henne? Då blir hon ju själv anmäld.
          </note>
          <note>
            Jag tror att den viktigaste orsaken till prostitution är droger,
            framför allt när vi talar om gatuprostitutionen. Droger är extremt
            beroendeframkallande. Inte ens motiverade människor kommer alltid
            ur sitt drogberoende när de får behandling. Jag tror att det vore
            lika huvudlöst att tvångsbehandla dessa kvinnor som att tvångsbehandla
            alla rökare i landet och tro att de ska sluta röka för att de
            tvångsbehandlas.
          </note>
          <note>
            Det fungerar inte så. Det måste vara motiverade människor. Frivilligheten
            måste vara grunden - annars finns det ingen chans att de kan hålla
            sig drogfria när de kommer ut ur behandlingen.
          </note>
          <note>
            Det som polisen, socialtjänst och sjukvård i dag anser vara det
            största problemet är inte att det inte finns möjlighet att tvinga
            dessa kvinnor. Det är att man inte snabbare kan ta in dem för
            behandling. Det kan dröja flera veckor från det att en motiverad
            kvinna söker hjälp till det att hon verkligen kommer i behandling.
            Under den tiden riskerar hon att falla tillbaka i sitt missbruk.
            Det är i så fall där man borde gå in med åtgärder; man borde se
            till att alla motiverade får behandling.
          </note>
          <note>
            Anf. 157 INGEMAR VÄNERLÖV (kd)
          </note>
          <note>
            replik:
          </note>
          <note>
            Fru talman! Det är nog sant som Hillevi Larsson säger. Koppleri
            har ju länge varit förbjudet, och hallickverksamheten är självklart
            förbjuden. Men varför anmäler då inte prostituerade hallickarna?
            Jo, det beror på att de är hotade och på att de inte vågar. De
            är livrädda, helt enkelt. Det är mycket därför de är kvar i sitt
            elände. Med vårt förslag finns det som sagt möjligheter att rycka
            loss dem ur detta.
          </note>
          <note type="speaker">
            Anf. 158 HILLEVI LARSSON (s) replik:
          </note>
          <note>
            Fru talman! Jag ifrågasätter verkligen att de blir mindre livrädda
            om de utöver att bli förföljda av hallickar för att de anmäler
            dem till råga på allt själva straffas för att deras egen prostitution
            kommer i dagen. Det går inte riktigt ihop för mig.
          </note>
          <note>
            Jag skulle vilja tala vidare om männen. Ingemar
          </note>
          <note>
            Vänerlöv tog upp det tidigare under debatten. Det finns i dag
            ett projekt i Göteborg, där männen kan få behandling. Detta ska
            vi naturligtvis fortsätta med.
          </note>
          <note>
            Men det har ingenting att göra med den diskussion som vi har
            i dag.
          </note>
          <note>
            Avslutningsvis skulle jag vilja ta upp vad Bibeln säger angående
            de s.k. tempelhororna. Det var belagt med dödsstraff att vara
            tempelhora. De skulle stenas till döds. När man förde fram Maria
            Magdalena till
          </note>
          <note>
            Jesus och redovisade denna lag sade Jesus att den som var utan
            skuld skulle kasta första stenen på henne. Det var ingen som kastade
            första stenen, utan alla vände sig om och gick sin väg.
          </note>
          <note>
            Nu frågar jag: Vill Kristdemokraterna verkligen nu i modern tid
            kasta den första stenen på dessa redan förnedrade, svaga, kränkta
            och utsatta kvinnor? Jag hoppas verkligen inte det.
          </note>
          <note type="speaker">
            Anf. 159 CHRISTINA NENES (s):
          </note>
          <note>
            Fru talman! Jag skulle vilja börja med att tacka utskottsmajoriteten
            för dess kloka beslut att yrka avslag på Ingemar Vänerlövs motion
            om att kriminalisera försäljningen av sexuella tjänster. Vi vet
            ju alla att de som hamnar i prostitutionsträsket är den svagare
            parten. De ger sig inte frivilligt in i detta, utan det finns
            många tragiska bakomliggande orsaker som gör att de utnyttjas
            av sexköpare. Därför tycker inte jag att det är rimligt att lägga
            samma ansvar på kvinnorna som på de män som är sexköpare och som
            tycker sig ha rätten att köpa sig en annan människas kropp för
            att tillfredsställa sin egen sexualdrift.
          </note>
          <note>
            Vi vet också att många av de kvinnor som prostituerar sig har
            varit utsatta för olika former av våld, förnedring och kränkning
            under sin uppväxt och även som vuxna i olika relationer till män.
            De kvinnor som hamnar i prostitutionens klor behöver inte bli
            mer skuldbelagda - för det är just det som händer med en kriminalisering.
            Vad de behöver är stöd och hjälp för att ta sig ur den här förnedringen.
            Och den hjälpen finns i dag, bl.a. genom de prostitutionsgrupper
            som har en bred och gedigen erfarenhet av förhållandena och som
            jobbar med uppsökande verksamhet. Dessa fältarbetare gör en stor
            insats genom att söka upp de prostituerade och motivera dem att
            ta emot råd, stöd och hjälp. Dessa fältarbetare har medverkat
            till att många har valt en annan livssituation.
          </note>
          <note>
            Fru talman! Kristdemokraternas förslag om kriminalisering skulle
            däremot innebära att kvinnorna inte skulle våga fråga efter detta
            stöd och denna hjälp i sin svåra situation. Det skulle också innebära
            att kvinnorna inte skulle våga hjälpa poliserna att få tag på
            de män som köper sexuella tjänster. Det finns väl ingen som vill
            ange en sexköpare med risken att själv bli dömd och stämplad som
            kriminell.
          </note>
          <note>
            Fru talman! Jag kan bara konstatera att Kristdemokraterna och
            vi socialdemokrater inte har samma människosyn när det gäller
            att hjälpa utsatta och svaga människor. Kristdemokraterna vill
            först kriminalisera dem och peka ut dem innan möjlighet till tvångshjälp
            ges. Vi socialdemokrater vill i stället ge hjälp och stöd utan
            att peka ut och döma för att de ska kunna leva ett annat liv utan
            att bli utnyttjade och kränkta.
          </note>
          <note type="speaker">
            Anf. 160 INGEMAR VÄNERLÖV (kd):
          </note>
          <note>
            Fru talman! Jag vill bara helt kort säga att ni socialdemokrater
            lämnar dessa i sticket som inte av egen kraft kan, orkar och vågar
            söka det stöd och den hjälp som i dag finns. Det är alldeles utmärkt
            med de företeelser som Christina Nenes tar upp. Det tycker vi
            kristdemokrater också är bra. Men sedan finns det också kvinnor
            som är så bundna i sitt elände att de inte vågar eller kan ta
            sig loss. Dem har Socialdemokraterna tyvärr inga åtgärder för.
            Med vårt förslag däremot kan de också få hjälp.
          </note>
          <note type="speaker">
            Anf. 161 CHRISTINA NENES (s):
          </note>
          <note>
            Fru talman! Det Ingemar Vänerlöv påstår är helt fel. Vi lämnar
            inte några kvinnor i sticket. Vi jobbar intensivt med att hjälpa
            och stödja utan att kriminalisera dessa kvinnor. Det handlar inte
            om att de själva ska ta sig ur detta utan hjälp från de medel
            som finns i samhället. Som jag nämnde har vi prostitutionsgrupper
            som jobbar intensivt, vi har kvinnojourer, vi har en massa olika
            åtgärder att sätta in. Vi tror på att hjälpa människor att själva
            välja att komma ur det här träsket, i stället för att först döma
            dem och sedan tvångsvårda dem.
          </note>
          <note type="speaker">
            Anf. 162 INGEMAR VÄNERLÖV (kd):
          </note>
          <note>
            Fru talman! Ja, men hur hjälper ni dem som av rädsla inte vågar
            ta emot hjälp, inte vågar bli hjälpta?
          </note>
          <note type="speaker">
            Anf. 163 CHRISTINA NENES (s):
          </note>
          <note>
            Fru talman! Då skulle jag vilja bolla tillbaka frågan: Tror Ingemar
            Vänerlöv att någon skulle våga be om hjälp med risken att bli
            kriminaliserad? Och tror
          </note>
          <note>
            Ingemar Vänerlöv att polisen skulle hitta de här kvinnorna? Med
            risk att bli dömda skulle de gå under jorden i stället för att
            vara synliga så att polis, prostitutionsgrupper, kvinnojourer
            osv. kan hjälpa dem.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 13 mars.)
          </note>
          <note>
            14 § Franchising och avtalsvillkor mellan näringsidkare
          </note>
          <note>
            Föredrogs lagutskottets betänkande 2001/02:LU12
          </note>
          <note>
            Franchising och avtalsvillkor mellan näringsidkare.
          </note>
          <note type="speaker">
            Anf. 164 TANJA LINDERBORG (v):
          </note>
          <note>
            Fru talman! Låt mig inledningsvis säga att jag beklagar att utskottsmajoriteten
            valt att överlåta till regeringen att avgöra om det behövs en
            lagstiftning om franchising eller inte. I den här församlingen
            borde det vara onödigt - men jag gör det ändå - att upplysa om
            att det faktiskt är vi som är den lagstiftande församlingen.
          </note>
          <note>
            Utskottsmajoriteten glider runt som en tvål i badkaret genom
            att säga att det är viktigt att regeringen ska ha beredskap för
            att överväga lagstiftning. Men har ni ingen egen uppfattning i
            den här frågan? Tycker ni att det behövs en lagstiftning? Säg
            det då! Tycker ni inte att det behövs en lagstiftning? Säg det!
            Men ni säger ingenting utan överlåter bara detta till regeringen
            att avgöra.
          </note>
          <note>
            Jag måste säga att jag är särskilt besviken på Socialdemokraterna,
            som har valt att huka sig för Föreningen Svenskt Näringsliv och
            Svenska Handelskammareförbundet som inte vill ha någon lagstiftning.
            Att däremot LO, Företagarnas Riksorganisation,
          </note>
          <note>
            Franchisetagarnas Riksorganisation, Handelsanställdas förbund,
            Petroleumhandelns Riksförbund och
          </note>
          <note>
            Motorbranschens Riksförbund, som organiserar drygt
          </note>
          <note>
            1 100 bilhandelsföretag, anser att det behövs en lagstiftning
            bryr man sig inte om. Det tycker jag visar väldigt tydligt att
            Socialdemokraterna struntar i småföretagarna.
          </note>
          <note>
            Samma sak gäller Kristdemokraternas motion med krav på en översyn
            av domstolarnas möjligheter att jämka oskäliga avtalsvillkor mellan
            näringsidkarna. Det finns ingen insikt, varken hos Socialdemokraterna
            eller hos Moderaterna, om de små företagens specifika problem.
          </note>
          <note>
            Sett i ljuset av att franchising är en företagsform som ökat
            enormt under hela 90-talet och att USA,
          </note>
          <note>
            Kanada, Australien, Spanien och Frankrike har valt att lagstifta
            kan jag bara inte fatta att Socialdemokraterna har valt att vänta
            och se. Jag tycker att det är bedrövligt och ett stort svek mot
            i första hand alla franchisetagare.
          </note>
          <note>
            Fru talman! Det är inte fullt ett år sedan utskottet senast debatterade
            franchising. Därför tänker jag inte enbart för protokollets skull
            säga någonting mer än att jag yrkar bifall till reservation 1
            men naturligtvis står bakom även reservation 2, som jag utgår
            från att utskottets vice ordförande Rolf Åbjörnsson kommer att
            tala om.
          </note>
          <note type="speaker">
            Anf. 165 ROLF ÅBJÖRNSSON (kd):
          </note>
          <note>
            Fru talman! Jag trodde inte att jag skulle stå här i talarstolen
            och helt instämma i det en vänsterpartist framhållit. Men Tanja
            Linderborgs inlägg är alldeles lysande.
          </note>
          <note>
            Det är en gåta att man hamnar i en sådan här situation när det
            gäller småföretagarfrågor. Vi är alla i olika sammanhang överens
            om att vi måste gynna de små företagen. Sedan kommer det till
            konkreta åtgärder och då glider man undan.
          </note>
          <note>
            Om vi tar vår motion som exempel ser vi att den är väldigt enkel.
            Den inskränker sig till enbart jämkning av skiljeavtal, ett problem
            för småföretagen efter att Högsta domstolen så att säga har dömt
            på ett sådant sätt att rättsväsendet i dag konstaterar att man
            i princip inte kan få jämkning näringsidkare emellan.
          </note>
          <note>
            Småföretagarnas organisationer har vittnat om att detta är ett
            problem. Då borde det egentligen vara ganska enkelt för kammaren
            att åtminstone begära fram en utredning om detta och en justering
            av lagstiftningen.
          </note>
          <note>
            Förra året var borgerligheten överens om detta, och Vänsterpartiet
            häcklade förslaget för att de tyckte så men biföll ändå inte reservationen.
            I år tillstyrker
          </note>
          <note>
            Vänsterpartiet reservationen, men övriga borgerliga partier duckar.
            Man undrar ju vad det här är för församling egentligen.
          </note>
          <note>
            Det är en liten fråga, och det kan väl hända lite vad som helst.
            Vi kanske kan skylla oss själva också därför att vi har hanterat
            den på ett klumpigt sätt. Hur som helst är det ett vinglande fram
            och tillbaka i en ganska enkel fråga som är anmärkningsvärt.
          </note>
          <note>
            Franchising kan jag mer förstå är känsligt. Det är en stor fråga.
            Det är en genomgripande historia. Där kanske man inte kan förvänta
            sig så stor politisk kraft med hänsyn till den oheliga alliansen
            mellan Socialdemokraterna och Moderaterna när det gäller att skapa
            regler för näringslivet. Om näringslivet i någon form är emot
            är också socialdemokratin emot. Det kan man efter åtta år här
            förutsäga med allra största säkerhet.
          </note>
          <note>
            Det finns egentligen ingen här i kammaren som driver småföretagarfrågor.
            Där finns ett lagvakuum och även ett bekymmer ute på fältet. Det
            är synd att vi har hamnat i den här sitsen, men så är det.
          </note>
          <note>
            Jag avrundar här med att yrka bifall till reservation 2 under
            punkt 2.
          </note>
          <note type="speaker">
            Anf. 166 RAIMO PÄRSSINEN (s):
          </note>
          <note>
            Fru talman! I lagutskottets betänkande nr 12 behandlar vi motioner
            angående franchising och avtalsvillkor mellan näringsidkare. Jag
            vill redan nu yrka bifall till förslaget i betänkandet och avslag
            på reservationerna.
          </note>
          <note>
            Franchising är ju en form av samverkan mellan två näringsidkare,
            givare och tagare. Franchising utmärks av ett gemensamt uppträdande
            utåt från givarens och tagarens sida. Franchisetagarens verksamhet
            bedrivs dock i eget namn och för egen räkning.
          </note>
          <note>
            Fru talman! Motioner angående franchising har behandlats, som
            vi har hört tidigare, vid åtskilliga tillfällen här i kammaren
            sedan början av 1980-talet.
          </note>
          <note>
            Lagutskottet har till årets behandling begärt in yttranden över
            de aktuella motionerna från ett flertal remissinstanser. Resultatet
            var inte entydigt utan gav svar som pekar åt olika håll.
          </note>
          <note>
            Vidare har Justitiedepartementet genomfört en hearing där intressenter
            fick framföra sina synpunkter och där även lagutskottet fick möjlighet
            att närvara.
          </note>
          <note>
            Hearingen klargjorde att frågeställningarna är komplexa och inte
            alldeles enkla att avgränsa.
          </note>
          <note>
            Vi framhåller vikten av att regeringen har en beredskap för att
            överväga lagstiftning och att frågan hanteras på ett sätt som
            står i överensstämmelse med den internationella utvecklingen.
            Därför är det lämpligt att regeringen så snart det internationella
            arbetet är klart prövar frågan om lagstiftning. Utskottet utgår
            från att regeringen beaktar vad remissinstanserna har anfört.
          </note>
          <note>
            Frågan om avtalsvillkor mellan näringsidkare bör behandlas i
            samband med överväganden om lagstiftning rörande franchising.
            Som jag tidigare nämnde hör dessa saker samman och bör därvidlag
            hanteras gemensamt.
          </note>
          <note>
            Till Tanja Linderborg vill jag säga att vi har en egen uppfattning.
            Som vi tidigare har konstaterat, bl.a. vid hearingen, är de här
            frågorna mycket komplexa. Det är ingen som överger LO:s uppfattning
            eller någon annans uppfattning heller. Men frågan kan inte bara
            avgränsas till franchising. Det är en samverkansform. Det finns
            fler.
          </note>
          <note>
            Det handlar också om att kunna ta in frågan om medbestämmandelagen
            och anställningstrygghet. Det handlar också om det Rolf Åbjörnsson
            pekar på i sin motion, avtalsvillkoren. Men först och främst bör
            vi avsluta det internationella arbetet för att sedan fånga upp
            frågan i en större helhet. Det kanske är det som är skillnaden
            mellan oss socialdemokrater och den oheliga alliansen mellan Kristdemokraterna
            och Vänsterpartiet i den här frågan. Vi ser till helheten medan
            ni ser till detaljerna.
          </note>
          <note>
            Anf. 167 TANJA LINDERBORG (v)
          </note>
          <note>
            replik:
          </note>
          <note>
            Fru talman! Jag fick uppriktigt sagt inte något svar på min fråga.
            Vill ni ha lagstiftning eller vill ni inte ha någon lagstiftning?
            Fortfarande hänger det i luften om ni ska överlåta åt regeringen
            att bestämma om det ska vara lagstiftning eller inte. Det internationella
            arbetet är ju mer eller mindre klart.
          </note>
          <note>
            Det som Raimo Pärssinen tar upp tycker jag också är intressant.
            Jag har utgått från att man ska titta på det som Rolf Åbjörnsson
            tar upp i sin motion och som återfinns i den reservation som jag
            har tillsammans med Rolf Åbjörnsson. Det är ju självklart att
            man tar det i paket.
          </note>
          <note>
            Vore det då inte klädsamt av Socialdemokraterna att göra den
            beställningen av regeringen här och nu?
          </note>
          <note>
            Vi voterar i och för sig om ärendet i nästa vecka, så det finns
            möjlighet att ändra sig på den punkten.
          </note>
          <note type="speaker">
            Anf. 168 RAIMO PÄRSSINEN (s) replik:
          </note>
          <note>
            Fru talman! Lagstiftning eller inte är ett övervägande som kommer
            att göras senare. Men som jag sade tidigare är frågan mycket komplex.
            Det kommer också att krävas principiella överväganden. Det är
            precis som LO skriver i sitt remissyttrande: Detta kräver mer
            analys.
          </note>
          <note>
            Att nu ganska raskt begära en lagstiftning utan att den fullständiga
            analysen är gjord är inte främjande för en bra lagstiftning. Men
            det är mycket möjligt,
          </note>
          <note>
            Tanja Linderborg, att det blir en lagstiftning framöver. Men
            det är ett övervägande som ligger framför oss i tid sett.
          </note>
          <note>
            Anf. 169 TANJA LINDERBORG (v)
          </note>
          <note>
            replik:
          </note>
          <note>
            Fru talman! Jag undrar fortfarande vem det är som ska göra överväganden.
            Jag uppfattar ändå att Raimo
          </note>
          <note>
            Pärssinen säger att det är regeringen som ska göra överväganden.
            Jag har inte hört att Raimo Pärssinen överväger om det ska vara
            lagstiftning eller inte.
          </note>
          <note>
            Det handlar faktiskt inte om att här och nu lagstifta. Självklart
            ska detta föregås av en utredning.
          </note>
          <note>
            Det är det jag menar att vi ska bestämma nu. Sedan jag kom in
            i riksdagen 1994 har vi varje år haft detta ärende uppe. Varje
            år får vi svaret: Vi ska vänta på det internationella arbetet.
            Vi ska överväga om vi ska ha lagstiftning eller inte.
          </note>
          <note>
            Nu tycker jag att vi på något sätt har gått till botten med det
            här ärendet. Vi har varit uppe i Umeå och lyssnat på företrädare
            som kräver lagstiftning. Vi har varit på departementet. Vi har
            haft motionerna ute på remiss. Det är så många tunga remissinstanser
            som vill att det ska lagstiftas. Men det är klart att det måste
            göras en utredning innan. Men ska vi vänta tills
          </note>
          <note>
            Raimo Pärssinen eller regeringen överväger detta kan det gå tio
            år till. Utvecklingen går förbi, alla andra länder lagstiftar
            och vi bara sitter och väntar och ser.
          </note>
          <note>
            Nej, jag tycker inte att det är bra.
          </note>
          <note type="speaker">
            Anf. 170 RAIMO PÄRSSINEN (s) replik:
          </note>
          <note>
            Fru talman! Nu vet jag inte riktigt vad Tanja Linderborg stöder
            sig på när hon säger att alla andra länder kommer att lagstifta.
            Det är väl ett antagande hon gör.
          </note>
          <note>
            Däremot kan vi inte kräva lagstiftning som i sådana fall enbart
            handlar om franchising. Som jag sade tidigare är det en samverkansform.
            Tanja Linderborg var själv med på den hearing där vi hörde att
            branschföreträdare sade att franchising är en samverkansform,
            men om det kommer lagstiftning som försöker begränsa detta kan
            det uppstå nya samverkansformer.
          </note>
          <note>
            Det är därför jag och utskottsmajoriteten menar att vi måste
            se principiellt på helheten. Det handlar både om dem som har franchiseavtal
            och om avtalsförhållanden mellan mindre och större företag men
            även också om på vilket sätt vi i sådana fall skulle kunna stärka
            inflytandet för de anställda i företagen.
          </note>
          <note>
            Anf. 171 ROLF ÅBJÖRNSSON (kd)
          </note>
          <note>
            replik:
          </note>
          <note>
            Fru talman! Det är naturligtvis utomordentligt bra att säga att
            vi ser till helheten och ni ser till detaljerna.
          </note>
          <note>
            Men detaljerna kan vara väl så viktiga för den enskilde. Om jämkning
            av skiljeavtal, som i och för sig är en ganska enkel fråga, kopplas
            ihop med franchising och en allmän översyn, är det bäddat för
            att vänta hur länge som helst. Det skulle kunna gå att ta ut jämkning
            av skiljeavtalen. Det är i och för sig en angelägen reform som
            inte alls är komplex. Remissinstanserna säger klart och tydligt
            att skiljeavtalen bör ses över.
          </note>
          <note>
            Jag trodde aldrig jag skulle få uppleva att ha både småföretagarorganisationerna
            och LO entydigt bakom ryggen, men så är det. Jag förstår inte
            riktigt hur man kan glida ur problemet.
          </note>
          <note type="speaker">
            Anf. 172 RAIMO PÄRSSINEN (s) replik:
          </note>
          <note>
            Fru talman! LO vill att detta ska analyseras ytterligare. Det
            är svårt att avgränsa problemet.
          </note>
          <note>
            Remissutfallet var inte så entydigt, Rolf Åbjörnsson, när det
            gäller avtalsvillkoren mellan näringsidkare. Där var resultatet
            spretande.
          </note>
          <note>
            Vi får inte heller, precis som NUTEK har sagt, sätta in begränsande
            regler som på något sätt skulle kunna försvåra för företagsamheten
            utan att ha gjort en principiell analys av det hela. Det har konstaterats
            att för en stor majoritet fungerar franchiseavtalen väl och underlättar
            företagsamheten.
          </note>
          <note>
            Anf. 173 ROLF ÅBJÖRNSSON (kd)
          </note>
          <note>
            replik:
          </note>
          <note>
            Fru talman! Jag vill inte koppla ihop det här med franchising.
            I fråga om oskäliga avtalsvillkor framgår det att Företagarnas
            Riksorganisation anser att "en utredning bör tillsättas för att
            se över behovet av att jämka oskäliga villkor". LO säger att "möjligheten
            att jämka oskäliga avtalsvillkor mellan näringsidkare"
          </note>
          <note>
            bör därför ses över, etc.
          </note>
          <note>
            Det sägs rätt upp och ned, rakt av, av hela gänget att det inte
            är några problem. Man vill att det här ska ses över. Det är inte
            kopplat till franchising.
          </note>
          <note type="speaker">
            Anf. 174 RAIMO PÄRSSINEN (s) replik:
          </note>
          <note>
            Fru talman! Det handlar trots allt om en helhet,
          </note>
          <note>
            Rolf Åbjörnsson. Remissinstanserna säger klart och tydligt att
            det inte finns ett så stort behov av att ändra lagstiftningen
            just på den punkten. § 36 i avtalslagen ger möjligheter att jämka
            mellan näringsidkare.
          </note>
          <note>
            Jag tycker fortfarande att vi måste se till helheten för att
            främja ett starkt, väl fungerande och effektivt näringsliv.
          </note>
          <note type="speaker">
            Anf. 175 CHRISTEL ANDERBERG (m):
          </note>
          <note>
            Fru talman! I detta betänkande är Moderata samlingspartiet ense
            med majoriteten om att samtliga där behandlade motioner bör avslås.
            Jag vill ändå framföra några kortfattade reflexioner om hur vi
            ser på dessa frågor.
          </note>
          <note>
            De aktuella motionerna har av utskottet blivit föremål för en
            omfattande remissbehandling. Remissyttrandena, som i sin helhet
            fogats till betänkandet som bil. 2, är en intressant läsning.
            Av yttrandet från
          </note>
          <note>
            Svenska Franchiseföreningen framgår t.ex. att flertalet av motionerna
            synes vara resultatet av en ovanligt framgångsrik lobbying från
            en enda person.
          </note>
          <note>
            Av remissyttrandena från Svenska Franchiseföreningen, Sveriges
            advokatsamfund, Föreningen
          </note>
          <note>
            Svenskt Näringsliv m.fl. framgår bl.a. följande. Sverige är ett
            av världens franchisetätaste länder. Franchising har haft stor
            betydelse för tillväxten i vårt land. Motionärernas syn på franchisetagaren
            som den svagare parten som är i behov av skyddsregler på samma
            sätt som en arbetstagare eller hyrestagare bygger på en felsyn.
            Franchisetagaren är inte anställd utan har själv valt att vara
            företagare. Allt företagande innefattar chansen att lyckas och
            risken att misslyckas. Där citeras en utredning som visar att
            franchisetagaren rentav kan ha en starkare ställning än andra
            företagare. Andelen konkurser under ett bolags tre första år är
            nämligen inom franchising 5 % jämfört med 30 % inom nyföretagande
            i allmänhet. Befintlig lagstiftning och av branschen upprättade
            regler och självsanerande organ erbjuder tillräckligt skydd för
            franchisetagare. Så långt remissyttrandena.
          </note>
          <note>
            Moderata samlingspartiet instämmer i dessa bedömningar. Vi anser,
            i likhet med de flesta remissinstanser, att inga sådana missförhållanden
            på franchiseområdet har påvisats som skulle motivera det ingrepp
            i avtalsfriheten som motionärerna efterlyser.
          </note>
          <note>
            Lagreglering skulle verka direkt hämmande på utvecklingen av
            franchising och orsaka ökade kostnader för företagen och för konsumenterna.
            Om en lagreglering över huvud taget ska aktualiseras är detta
            ingenting som Sverige ensidigt kan eller bör införa.
          </note>
          <note>
            Vi bör, som utskottsmajoriteten anför, avvakta arbetet inom Unidroit.
          </note>
          <note>
            Tanja Linderborg efterlyser klara verba. För Moderata samlingspartiets
            räkning kan jag meddela att vi inte anser att det behövs någon
            lagstiftning. Tanja
          </note>
          <note>
            Linderborg lade ned ett stort engagemang i att förklara att det
            behövs en lagstiftning, men hon nämnde inte med ett enda ord varför.
          </note>
          <note>
            Vad gäller avtalsvillkor mellan näringsidkare gäller ju enligt
            36 § avtalslagen att avtalsvillkor får jämkas eller lämnas utan
            avseende om villkoret är oskäligt med hänsyn till avtalets innehåll,
            omständigheterna vid avtalets tillkomst, senare inträffade förhållanden
            och omständigheterna i övrigt. I fråga om skiljeklausuler i avtal
            mellan näringsidkare som är jämställda bör enligt förarbetena
            jämkning som regel inte förekomma. I rättsfallet NJA 1992 s. 290
            säger emellertid Högsta domstolen att en jämkning ändå kan vara
            påkallad om t.ex. avtalet har likhet med ett anställningsförhållande
            eller då en resurssvag franchisetagare behöver samma skydd som
            en konsument mot kostnadsriskerna med ett skiljeavtal.
          </note>
          <note>
            Advokaten Rolf Åbjörnsson citerade flera gånger vad Företagarnas
            Riksorganisation har sagt, men han citerade inte alls vad Sveriges
            advokatsamfund har sagt på den punkten: "Skydd för en svagare
            part i ett avtalsförhållande utöver möjligheten att jämka avtal
            enligt 36 § avtalslagen är inte enligt Advokatsamfundets mening
            påkallat, då nyssnämnda lagbestämmelse just tar sikte på sådana
            situationer som skulle kunna uppstå om en stark franchisegivare
            missbrukar sin ställning."
          </note>
          <note>
            Flera av de andra remissinstanserna uttrycker sig på ungefär
            samma sätt.
          </note>
          <note>
            Det faktum att stora företag i allmänhet har större finansiella
            muskler än småföretagen är ett generellt problem och inte specifikt
            för franchising. Därför bör vi också nöja oss med avtalslagens
            generella regelsystem. Avtalsfriheten är en av företagandets viktigaste
            principer, och för att inskränkningar i denna ska accepteras måste
            det föreligga ett klart dokumenterat behov. Vi moderater har inte
            övertygats om att det finns något sådant behov och ansluter oss
            därför till utskottets bedömning och förslag.
          </note>
          <note>
            Anf. 176 TANJA LINDERBORG (v)
          </note>
          <note>
            replik:
          </note>
          <note>
            Fru talman! Jag vill bara informera Christel Anderberg om att
            anledningen till att jag inte tar upp kammarens tid med att tala
            om varför jag tycker att det behövs en lagstiftning är att vi
            har debatterat det så många gånger i denna kammare. Det är bara
            utskottets ledamöter som sitter här, och jag utgick från att detta
            var bekant för dem alla, särskilt som vi hade den här debatten
            för mindre än ett år sedan. Det går att gå tillbaka till protokollet
            och se varför jag tycker att det behövs en lagstiftning.
          </note>
          <note>
            I den motion som jag har väckt pekar jag just på att franchising
            är en utmärkt företagsform och att den lagstiftning som jag tycker
            ska till, som ska föregås av en utredning, inte på något sätt
            ska gå i riktning mot att man hämmar denna företagsform. Jag kan
            ta exempel från USA och Australien, där utskottet har varit, där
            man har en lagstiftning som på intet sätt har hämmat utvecklingen.
            Det handlar inte om det, utan om att man ska kunna stävja de oseriösa
            franchisegivare som faktiskt finns.
          </note>
          <note>
            Jag tycker att det är lite vulgärt av en av dem som jag trodde
            var seriösa remissinstanser raljerar över att det har förekommit
            en framgångsrik lobbying av en enda person. Detta är inte sant.
          </note>
          <note>
            Nu får jag detta till protokollet. Jag hade inte tänkt kommentera
            det, för jag tyckte att det var väldigt vulgärt av en seriös remissinstans
            att säga så till utskottet.
          </note>
          <note>
            Anf. 177 CHRISTEL ANDERBERG (m)
          </note>
          <note>
            replik:
          </note>
          <note>
            Fru talman! Jag hoppas innerligt, Tanja Linderborg, att vi för
            den här debatten inte bara inom utskottsfamiljen utan att det
            som här framförs är avsett att nå en större krets av intressenter.
          </note>
          <note>
            Jag har fortfarande inte blivit övertygad om att det förekommer
            ett sådant missbruk som Tanja Linderborg hävdar. Många av de tunga
            remissinstanserna här säger att om man går in och detaljreglerar
            just på det här specifika området kommer det att få precis en
            sådan hämmande effekt som inte heller Tanja Linderborg vill ha.
          </note>
          <note>
            Det finns möjligheter, enligt gällande lagstiftning, att komma
            till rätta med eventuellt missbruk, dels genom att man tillämpar
            36 § avtalslagen, dels genom att man vänder sig till Svenska Franchiseföreningens
            etiska nämnd. Man behöver inte ens vara medlem i nämnden för att
            få tillgång till dess expertis. Nämndens utslag är bindande för
            den som är medlem i nämnden. Enligt vad den gängse meningen tycks
            vara har det här haft precis den självsanerande effekt som vi
            kan kräva.
          </note>
          <note>
            Anf. 178 TANJA LINDERBORG (v)
          </note>
          <note>
            replik:
          </note>
          <note>
            Fru talman! Det är väl bra att nämndens utslag är bindande, men
            det finns ju inga som helst sanktionsinstrument mot de företag
            som beter sig väldigt illa som utskottet har varit i kontakt med.
            Jag har inte påstått att detta förekommer i någon stor omfattning.
          </note>
          <note>
            Det går bra att gå till snabbprotokollet i morgon och se att
            jag inte har sagt det. Däremot har jag sagt att det finns oseriösa
            franchisegivare. Det står jag för, för jag vet att det är på det
            sättet.
          </note>
          <note>
            Återigen detta att det skulle ha en hämmande effekt: Hur kan
            det komma sig att lagstiftningen i vare sig USA, Kanada eller
            Australien inte har haft en hämmande effekt på utvecklingen av
            franchiseföretag? Det är möjligt att Christel Anderberg har siffror
            som jag inte känner till, och det kunde i så fall vara intressant
            att få ta del av dem. Då får jag överväga om jag ska ändra mig.
            Men hitintills finns det ingenting som skulle kunna få mig att
            inte tycka att vi kan behöva en lagreglering som inte handlar
            om att snäva in någonting men däremot handlar om att få ett mer
            tydligt regelverk för dem som ger sig in i franchisebranschen.
          </note>
          <note>
            Det är också på det sättet att om den etiska nämnden fäller ett
            utslag som är bindande kan den som är franchisegivare välja att
            gå ur föreningen. Då gäller inte detta s.k. bindande utslag. Det
            finns exempel på sådana franchisegivare - jag ska inte nämna företagets
            namn här, men jag kan nämna det utanför kammaren sedan - som har
            valt att göra precis på det sättet.
          </note>
          <note>
            Anf. 179 CHRISTEL ANDERBERG (m)
          </note>
          <note>
            replik:
          </note>
          <note>
            Fru talman! Det är självklart att det finns människor och företag
            som missbrukar sin ställning till men för en avtalskontrahent.
            Det förekommer inom alla områden, och det vore konstigt om det
            inte skulle förekomma på franchiseområdet. Men trots att utskottet
            har gjort en bred remissomgång och fått in ett mycket fylligt
            underlag för ett ställningstagande är det inte visat att det här
            problemet är särskilt utbrett på franchiseområdet.
          </note>
          <note>
            Enligt NUTEK, Advokatsamfundet, Svenskt
          </note>
          <note>
            Näringsliv m.fl. skulle en lagstiftning på detta område vara
            ett stort ingrepp i avtalsfriheten. Och avtalsfriheten är ju en
            viktig princip för oss. Det skulle vara ett mycket större ingrepp
            än vad eventuella problem kan motivera.
          </note>
          <note>
            Det finns redan i den lagstiftning vi har möjlighet att komma
            till rätta med de fåtal företag som missbrukar systemet och inte
            följer etiska principer.
          </note>
          <note type="speaker">
            Anf. 180 ROLF ÅBJÖRNSSON (kd):
          </note>
          <note>
            Fru talman! Detta skulle inte ha aktiverats om det inte var problem
            ute på fältet. Det här är ju inte någon akademisk övning. Men
            för att ta det akademiska först vill jag säga att man i en doktorsavhandling
            från
          </note>
          <note>
            1999 har konstaterat att efter 1992 års rättsfall jämkas skiljeklausuler
            endast i extrema fall, precis som Grönfors säger.
          </note>
          <note>
            Också småhandlare uppfattar ibland saken så att man efter 1992
            inte kan få sin sak prövad rättsligt eftersom det kostar 1-2 miljoner.
            Det är grunden.
          </note>
          <note>
            Sedan får vi ett remissutfall där Företagarnas Riksorganisation,
            Motorbranschens Riksförbund och även övriga säger att det ska
            jämkas, dock inte Svenskt
          </note>
          <note>
            Näringsliv, som företräder storföretagen och det internationella
            kapitalet.
          </note>
          <note>
            Att Advokatsamfundet hänger med i den svängen kan vi tala om
            en annan gång. Det kan vi nu lämna därhän. De som är intressenter
            och berörda av detta har entydigt sagt att det ska jämkas.
          </note>
          <note>
            Då kan man inte stå i riksdagens talarstol och hänvisa till 36
            §. Jag har motionerat just därför att den inte fungerar. Christel
            Anderberg talar om "de flesta remissinstanserna", men de är endast
            några stycken. De flesta säger inte som Moderaterna nu tycker.
            Tidigare har Moderaterna ställt upp på det här, men sedan Stig
            Rindborg lämnade scenen är man tillbaka i storkapitalet.
          </note>
          <note type="speaker">
            Anf. 181 CHRISTEL ANDERBERG (m):
          </note>
          <note>
            Fru talman! Jag undrar vad Sveriges Advokatsamfund skulle tycka
            om att höra att advokaten Rolf
          </note>
          <note>
            Åbjörnsson anser att man kan lämna dem därhän.
          </note>
          <note>
            Vilka är det som de företräder i det här sammanhanget? Är det
            storkapitalet?
          </note>
          <note>
            Advokatsamfundet är ju mycket tydligt i sin bedömning: Det behövs
            inte mer än 36 § avtalslagen.
          </note>
          <note>
            Dessutom säger man i sitt yttrande att den stora skräcken för
            skiljeklausuler är överdriven. Man framhåller att de flesta rättstvister
            är mycket betungande för en liten företagare, alltså även de som
            går i allmän domstol. Om man nu tillämpar det förfarande som finns
            inom Stockholms Handelskammares skiljedomsinstituts regelsystem
            kan det bli både billigare och snabbare.
          </note>
          <note type="speaker">
            Anf. 182 ROLF ÅBJÖRNSSON (kd):
          </note>
          <note>
            Fru talman! Jag vill inte gärna gå in på en diskussion om Advokatsamfundet.
            Jag bara noterar att Företagarnas Riksorganisation, Petroleumhandelns
          </note>
          <note>
            Riksförbund och Motorbranschens Riksförbund anser att det här
            är ett problem. Om Advokatsamfundet inte anser att det är ett
            problem är det ju sorgesamt att inte samfundet har kläm på de
            här frågorna.
          </note>
          <note type="speaker">
            Anf. 183 CHRISTEL ANDERBERG (m):
          </note>
          <note>
            Fru talman! Jag tycker inte att de flesta av dessa framställer
            detta som ett problem. De framhåller att det kunde vara bra med
            en översyn. I vad mån det går att jämka avtal med stöd av 36 §
            har inte prövats i någon större utsträckning. Men det finns egentligen
            ingen som säger klart att gällande lagstiftning är ett hinder
            för att vi ska kunna tillgodose vår rätt. Det finns det, om jag
            minns rätt, inte någon remissinstans som säger.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 13 mars.)
          </note>
          <note>
            15 § Vissa frågor rörande ärvdabalken och namnlagen
          </note>
          <note>
            Föredrogs lagutskottets betänkande 2001/02:LU14
          </note>
          <note>
            Vissa frågor rörande ärvdabalken och namnlagen.
          </note>
          <note type="speaker">
            Anf. 184 BERIT ADOLFSSON (m):
          </note>
          <note>
            Fru talman! Debatten ska nu handla om lagutskottets betänkande
            LU14, dvs. frågor som rör arv och frågor som rör namn. Jag yrkar
            redan nu bifall till reservation nr 1, men står även bakom reservation
            2.
          </note>
          <note>
            I motion nr L214 föreslår vi att allmänna arvsfonden ska avskaffas
            och att de arv som inte har någon arvinge i stället ska tillfalla
            staten. Medel går ofta till sådana uppgifter som det offentliga
            ändå har ansvar för och som man har dragit skatter till.
          </note>
          <note>
            Privatpersoner får inte beviljas stöd ur fonden, hur behjärtansvärda
            deras behov än är. Inte heller kan man erhålla medel för ideell
            verksamhet, som numera kallas social ekonomi, även om jag ser
            i redovisningen att man har fått pengar om man har haft projekt
            som har varit politiskt korrekta.
          </note>
          <note>
            Här har vi också det moderna tiondet. En tiondel av de medel
            som under året har flutit in till fonden ska läggas till fonden.
            Det togs förr av bönderna - nu från de döda, som av naturliga
            skäl är tysta.
          </note>
          <note>
            Jag noterar att pengar från fonden går till sådant som det offentliga
            har att sköta och bekosta. Nästan
          </note>
          <note>
            13 miljoner har gått till barn med funktionshinder.
          </note>
          <note>
            Ytterligare nästan 7 miljoner har gått till hjälpmedel till sådana
            barn för tredje året i rad. Detta är faktiskt en landstingsuppgift.
          </note>
          <note>
            Unga Örnar har fått medel för musikalen Hora, vem fan är det
            - ursäkta, fru talman, men det är ett citat som vänder sig till
            ungdomar. Arbetarnas Bildningsförbund har fått pengar för projektet
            Barn är vi alla - minsann. Det är kommuner och landsting som fördelar
            bidrag till bildningsförbund. De
          </note>
          <note>
            2 ½ miljonerna i räntor skulle kunna komma dessa politiska nivåer
            väl till pass.
          </note>
          <note>
            Allmänna arvsfonden gör nu anspråk på de medel som ska tillfalla
            de efterlevande till Förintelsens offer och har tyvärr lagstöd
            för det. Vi har motionerat för en lagändring. Detta kommer snart
            att diskuteras här i kammaren.
          </note>
          <note>
            Vi moderater anser alltså att Allmänna arvsfonden ska läggas
            ned. Helst vill vi ju att lagen ändras så fler av den dödes släktingar
            kan få ärva.
          </note>
          <note>
            Aktuellt är ju nu arvingarna till Förintelsens offer, men vi
            tänker oss även föremålen för nästa motion,
          </note>
          <note>
            L205. I den yrkar vi moderater på arvsrätt för kusiner.
          </note>
          <note>
            Detta yrkande är en följetong i kammaren, men alltsomoftast kryper
            verkligheten närmare och majoritetens ledamöter har kommit på
            bättre tankar och röstat för våra förslag.
          </note>
          <note>
            Senast det hände, var när vår upprepade motion om förbud att
            gifta bort flickor under 18 år fick bifall.
          </note>
          <note>
            Vi fick också igenom ett äldre krav om att misshandlande föräldrar
            inte automatiskt ska få vårdnaden om barnen. Alltså: Skam den
            som ger sig. Droppen kan urholka stenen även här i kammaren.
          </note>
          <note>
            När arvsrätten för kusiner avskaffades var banden mellan släktingar
            starkare och dessutom var släkter betydligt större än i dag med
            många barn i varje familj. Socialdemokraterna har sedan dess nedmonterat
            familjens och släktens betydelse som trygghetsfaktor och som ekonomisk
            enhet. Nu måste man lita på statens godhet. Detta är en medveten
            satsning som gör att människor är hänvisade till offentliga beslut
            i stället för att känna trygghet i släkten.
          </note>
          <note>
            När man nu ser det skrämmande resultatet av avklippta familje-
            och släktband, är det hög tid att knyta ihop dem igen. De människor
            som har fått ett nytt hem här i Sverige har påmint oss om att
            familjen och släkten har en funktion som socialt och ekonomiskt
            skyddsnät. De måste ju få en chock när de förstår att kusiner
            inte räknas till släkten och därför inte är arvsberättigade i
            Sverige.
          </note>
          <note>
            Fru talman! Jag går nu över till namnfrågor. Vår motion i detta
            ämne handlar om att fritt få välja namn. Det får man inte nu.
            Varken för-, mellan- eller efternamn. Det är förbjudet att ha
            bindestreck! Vi moderater anser inte att det finns tillräckliga
            skäl att ha sådana begränsningar. Om nu datasystemen utgör begränsningarna,
            då är det skrattretande. Ska systemen bestämma vad folk ska heta?
            Systemen är till för människorna, inte tvärtom.
          </note>
          <note>
            Riksdagen är Sveriges högsta beslutande organ.
          </note>
          <note>
            Regeringen fick förra året i uppdrag att undersöka varför lagen
            ser ut som den gör. Vi moderater tycker att det är en skam att
            visa sådan nonchalans, att man inte ens har påbörjat denna undersökning.
            Förklaringen ligger nog i att detta gäller enskilda individer
            och inte stora väljargrupper. Då har man inte så bråttom borta
            i kanslihuset.
          </note>
          <note>
            Slutligen vill jag hänvisa till T. S. Elliots berömda dikt Om
            kattnamn, som lyckas förmedla den stolthet som en katt, och även
            en människa kan känna inför sitt namn, sitt varumärke och sin
            identitet. Britt G.
          </note>
          <note>
            Hallqvist har gjort den svenska översättningen. Fru talman! Jag
            har sparat tid för att hinna sprida lite kultur över kammaren
            i denna sena timma, och därför vill jag läsa denna dikt.
          </note>
          <note>
            Att ge namn åt en katt, det är knepigt som katten.
          </note>
          <note>
            Det finns inte många som duger till de !
          </note>
          <note>
            Man grubblar sig tokig av grubbel om natten.
          </note>
          <note>
            ETT namn är för lite. En katt vill ha TRE!
          </note>
          <note>
            Först har vi det namnet som används därhemma, det enkla, rejäla,
            som Peter och Tom och Viktor och Jonatan, Hugo och Emma -
          </note>
          <note>
            förnuftiga namn, som envar tycker om.
          </note>
          <note>
            Och om man vill undvika banaliteter så kan man väl flottare namn
            hitta på som Plato, Admetus, Elektra, Demeter -
          </note>
          <note>
            förnämliga namn men rejäla ändå.
          </note>
          <note>
            Och sen ska man hitta nåt säreget åt'en, nåt ovanligt kattnamn
            med resning och glans så katten kan känna sig stolt och belåten
            och snurra mustaschen och svänga sin svans.
          </note>
          <note>
            Och sådana namn har jag några på lager som Munkustrap, Quaxo
            och Korikopatt och Bombalurina och Fille Podager.
          </note>
          <note>
            Det är namn som blott bärs av en endaste katt.
          </note>
          <note>
            Till sist ska ni veta att misse och missa har något som inte
            för människor är, det namnet som ingen i världen kan gissa, som
            katten om natten i hemlighet bär.
          </note>
          <note>
            Och ser ni en kisse som tyst mediterar och grubblar, försjunken
            i länsstolens famn då vet ni mesamma på vad han funderar.
          </note>
          <note>
            Han grundar och blundar - begrundar sitt namn, sitt nattliga,
            kattliga, evigt ofattliga, allra förtegnaste, egnaste namn.
          </note>
          <note type="speaker">
            Anf. 185 NIKOS PAPADOPOULOS (s):
          </note>
          <note>
            Fru talman! I betänkande LU:14 behandlas frågor som berör ärvdabalken
            och namnlagen. Jag vill börja med att yrka avslag på samtliga
            reservationer.
          </note>
          <note>
            Allmänna arvsfonden tillkom 1928 i samband med att kusiner och
            avlägsnare släktingar uteslöts från arvsrätt. Utgångspunkten för
            den allmänna arvsrätten blev att kvarlåtenskap som inflyter till
            det allmänna på grund av att arvsberättigade släktingar saknas
            skulle tillfalla en fond, den allmänna arvsfonden.
          </note>
          <note>
            De medel som tillförs arvsfonden ingår inte i den statliga budgeten
            utan förvaltas av Kammarkollegiet.
          </note>
          <note>
            Fonden har enligt lagen om Allmänna arvsfonden till ändamål att
            främja verksamhet av ideell karaktär till förmån för barn, ungdomar
            och människor som har funktionshinder. Stöd ska ges till nyskapande
            och utvecklande verksamheter. Det är riktigt som Berit
          </note>
          <note>
            Adolfsson säger att stödet inte går till enskilda personer.
          </note>
          <note>
            Regeringen eller Arvsfondsdelegationen beslutar om medel ur fonden.
            Utskottet stöder Allmänna arvsfondens verksamhet. Utskottet finner
            inte någon anledning att pengarna ska gå till staten.
          </note>
          <note>
            När det gäller yrkandena i motion L335 vill utskottet erinra
            om att riksdagen år 1990 och 1992
          </note>
          <note>
            avslagit motionsyrkanden om att medel borde återföras till primära
            kommuner. Inga nya omständigheter har framkommit för att utskottet
            ska ändra sin inställning.
          </note>
          <note>
            Fru talman! Jag yrkar avslag på reservation 1.
          </note>
          <note>
            Arvsrätt för kusiner avskaffades 1928. Frågan om att utsträcka
            arvsrätten till kusiner har behandlats av utskottet vid flera
            tillfällen tidigare och senast förra våren i betänkande LU:14.
            Utskottet ifrågasatte behovet av ändrad lagstiftning. Det finns
            inget underlag för att ändra lagstiftningen.
          </note>
          <note>
            Fru talman! Jag yrkar avslag på reservation 2.
          </note>
          <note>
            Vad beträffar laglotten vill jag säga att när riksdagen beslutade
            om arvsregler 1987 ansåg utskottet att laglotten ska fylla två
            syften. Det första är att bevara en del av den avlidnes kvarlåtenskap
            åt dennes närmaste släktingar. Det andra är att skapa rättvisa
            mellan bröstarvingarna inbördes för att förhindra att arvlåtaren
            genom testamente i alltför hög grad gynnar någon eller några av
            dem på de övrigas bekostnad.
          </note>
          <note>
            Laglotten spelar en viktig roll för bröstarvingarna och särskilt
            för särkullbarn. Utskottet menar att laglotten är djupt förankrad
            i det allmänna rättsmedvetandet i alla nordiska länder.
          </note>
          <note>
            Fru talman! På grund av vad som anförts yrkar jag avslag på reservation
            3.
          </note>
          <note type="speaker">
            Anf. 186 BERIT ADOLFSSON (m) replik:
          </note>
          <note>
            Fru talman! Det kostar 15 miljoner om året att administrera Allmänna
            arvsfondens verksamhet.
          </note>
          <note>
            Tycker inte Nikos Papodopoulos att det skulle vara bra om de
            pengarna gick till kommuner och landsting i stället som redan
            har sin administration färdig?
          </note>
          <note>
            Anf. 187 NIKOS PAPADOPOULOS (s)
          </note>
          <note>
            replik:
          </note>
          <note>
            Fru talman! Alla myndigheter som utför ett så viktigt arbete
            som Arvsfonden har naturligtvis vissa utgifter. Den kan inte arbeta
            gratis. Den gör ett bra och viktigt arbete, och det är viktigt
            att den fortsätter sitt arbete. Den har vissa kostnader som alla
            andra myndigheter.
          </note>
          <note type="speaker">
            Anf. 188 BERIT ADOLFSSON (m) replik:
          </note>
          <note>
            Fru talman! Jag förstår att Nikos Papadopoulos tycker att det
            är behjärtansvärt, och det tycker också jag. Men det är inget
            som hindrar att landsting och kommuner administrerar det. De hade
            säkert haft nytta av de 2 ½ miljoner i räntor som nu tillfaller
          </note>
          <note>
            Allmänna arvsfonden. För att inte tala om den tiondel som man
            tar av medlen och lägger på hög.
          </note>
          <note>
            Det skulle vara viktigt att de medlen används i det vi redan
            har uppgifter för, nämligen i landsting och kommuner. De ger väldigt
            mycket till alla dessa som här är representerade. Det gäller idrottsföreningar,
            bildningsförbund och enskilda grupper. Jag har suttit i landstinget
            i väldigt många år. Jag vet att man delar ut pengar till sådant.
            Jag tycker att man kunde göra det på ett ställe. Det hade varit
            mycket bättre.
          </note>
          <note>
            År 1928 är längesedan. Vi måste kunna förändra någonting.
          </note>
          <note>
            Anf. 189 NIKOS PAPADOPOULOS (s)
          </note>
          <note>
            replik:
          </note>
          <note>
            Fru talman! Det är mycket pengar. Arvsfonden delar ut pengar
            till olika organisationer. De gör ett viktigt arbete, och den
            hjälpen behövs.
          </note>
          <note>
            Självklart delar landstingen ut pengar. Det gör också kommuner.
            De pengar som kommer in till
          </note>
          <note>
            Arvsfonden ska användas för ett speciellt ändamål.
          </note>
          <note>
            De ska hjälpa barn, ungdomar och organisationer.
          </note>
          <note>
            Jag vet att Berit Adolfsson inte tycker att det är rättvist att
            också Unga Örnar fick pengar. Men i Unga
          </note>
          <note>
            Örnar finns också barn som tillhör samhället. De ska också ha
            hjälp. Det är bra att de får det genom fonden.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 13 mars.)
          </note>
          <note>
            16 § Arrenderättsliga frågor, m.m.
          </note>
          <note>
            Föredrogs lagutskottets betänkande 2001/02:LU15
          </note>
          <note>
            Arrenderättsliga frågor, m.m.
          </note>
          <note type="speaker">
            Anf. 190 PETRA GARDOS (m):
          </note>
          <note>
            Fru talman! Nu ska vi behandla lagutskottets betänkande 15 Arrenderättsliga
            frågor, m.m. Betänkandet innehåller fem motioner från allmänna
            motionstiden. Jag tänker ägna mig några minuter åt motionen
          </note>
          <note>
            L225 Fastighetsmäklare och företagsmäklare. Det är en motion
            av Anders G Högmark och Elizabeth Nyström.
          </note>
          <note>
            Motionen beskriver mycket väl hur man redan i betänkandet 1997/98:LU15
            ansåg att den redovisade ordningen vid företagsöverlåtelse inte
            var rimlig.
          </note>
          <note>
            Utskottet menade att förutsättningarna vid en företagsöverlåtelse
            som inkluderar en fastighet i så många avseenden avviker från
            ren fastighetsöverlåtelse att det saknas skäl att upprätthålla
            gällande lagregel.
          </note>
          <note>
            Detta gav riksdagen regeringen till känna.
          </note>
          <note>
            I ett frågesvar den 29 november förra året informerade justitieministern
            om att frågan ska tas upp antingen inom ramen för den utvärdering
            som fastighetsmäklarlagen som planeras eller i något annat lämpligt
            sammanhang. Arbetet beräknades sättas i gång under hösten 2001.
          </note>
          <note>
            Det har nu gått fyra år sedan riksdagen fattade sitt beslut om
            ett tillkännagivande, och det har gått tre månader sedan justitieministern
            lovade att arbetet skulle sättas i gång under hösten 2001.
          </note>
          <note>
            I den propositionsförteckning som regeringen nyligen överlämnat
            till riksdagen finns inte några propositioner upptagna som rör
            fastighetsmäklarlagen.
          </note>
          <note>
            Jag finner detta i allra högsta grad anmärkningsvärt.
          </note>
          <note>
            Regeringen tycks totalt nonchalera riksdagens beslut.
          </note>
          <note>
            Utskottet verkar inte heller ta tidigare beslut på allvar när
            det i sitt ställningstagande skriver:
          </note>
          <note>
            "Enligt utskottets mening bör regeringen nu snarast ta initiativ
            till ett sådant arbete och därefter återkomma med lagförslag till
            riksdagen. Utskottet förutsätter att så kommer att ske utan att
            något formellt tillkännagivande därom från riksdagens sida behöver
            komma till stånd, och utskottet föreslår därför att riksdagen
            avslår motion L225."
          </note>
          <note>
            Det är helt uppenbart att majoriteten av lagutskottets ledamöter
            inte vågar säga ifrån, utan de tassar runt på tå för att inte
            väcka någon i Rosenbad. Sveriges riksdag är den högsta beslutande
            församlingen, som borde kunna säga till regeringen på skarpen
            så att den skyndsamt effektuerar det som riksdagen har bestämt.
            Det råder en handlingsförlamning som majoriteten borde skämmas
            över.
          </note>
          <note>
            Avslutningsvis, fru talman, är vi moderater med på två reservationer
            och vi står givetvis bakom de båda. Men jag yrkar bifall endast
            till reservation nr 2.
          </note>
          <note type="speaker">
            Anf. 191 VIVIANN GERDIN (c):
          </note>
          <note>
            Fru talman! Övriga! Det som jag vill ta upp handlar om bostadsarrende.
            Kritik har framförts i en motion från Miljöpartiet mot att nuvarande
            regler om bostadsarrende missgynnar markägaren. Med anledning
            av detta föreslår motionären en utredning. Bl.a.
          </note>
          <note>
            sägs det vara svårigheter med att säga upp arrendeavtalet, men
            också svårigheter att återfå besittningen av marken när arrendatorn
            vill frånträda och överlåta arrendet. Motionären har även pekat
            på att det är svårt att ta ut ett marknadsmässigt arrende och
            att markägaren tvingas betala sin mark en gång till vid köp av
            hus på arrendeplatsen.
          </note>
          <note>
            Det ger en viss vägledning att läsa remissvaren när det gäller
            hur de som arbetar med bostadsarrende upplever problemen. I ett
            remissvar avslås begäran med hänvisning till att problem och tvister
            kan lösas genom Arrendenämnden eller Fastighetsdomstolen.
          </note>
          <note>
            Detta medför kostnader både för den enskilde och samhället som
            bör ställas i relation till värdet av det man tvistar om. Arrendenämnden
            i Stockholm välkomnar en utredning och anger som skäl att man
            har behov av mer lättbegripliga regler. Även Fastighetsägarförbundet
            tillstyrker en utredning.
          </note>
          <note>
            Däremot gör inte hyresnämnden och Arrendenämnden i Växjö det.
            De anser att markägaren överdriver och de har inte något behov
            av någon utredning.
          </note>
          <note>
            Även LRF, som har stor erfarenhet av markfrågor, påpekar att
            reglerna för hur värderingar ska ske av fastigheter, speciellt
            där investeringar har gjorts, är oklara.
          </note>
          <note>
            I remissvaren framgår att det helt klart finns vitt skilda tolkningar
            av de nuvarande reglerna. Det kan därmed också finnas en risk
            för godtycke. Men jag vill också tillägga att en utredning bör
            belysa bostadsarrendet ur både markägarens och arrendatorns synvinkel.
            För markägaren är det av stor betydelse att arrendeavgiften täcker
            fastighetsskatten och övriga kostnader. För arrendatorn som byggt
            sitt hus på arrenderad mark är det viktigt att få kompensation
            för gjorda investeringar i fastigheten. Ett bostadsarrende medför
            rätten att bebygga marken, och vid en försäljning av huset är
            det självklart att markägaren bör ersätta arrendatorn.
          </note>
          <note>
            Efter att ha tagit del av remissvaren är det helt uppenbart att
            det behövs en utredning. Det borde också ligga i allas intresse
            att vi får tydligare och mer överskådliga regler - främst för
            parterna som ska upprätta avtal men också för dem som ska hantera
            uppkomna tvister.
          </note>
          <note>
            Med anledning av det vill jag yrka bifall till reservation nr
            1.
          </note>
          <note type="speaker">
            Anf. 192 NIKOS PAPADOPOULOS (s):
          </note>
          <note>
            Fru talman! I betänkande LU15 behandlas bostadsärenden, fastighetsmäklare
            och företagsmäklare och alla arrenderättsliga frågor.
          </note>
          <note>
            Många ärenden som diskuteras i lagutskottet går i repris då och
            då. Dagens ärende har upprepats och diskuterats många gånger.
          </note>
          <note>
            I min inledning vill jag nämna att vi socialdemokrater yrkar
            avslag på alla reservationer. Reservanterna kritiserar det hela
            och påstår att de nuvarande reglerna om bostadsarrende gör det
            svårt för jordägare att lösa in arrendet på rimliga villkor i
            samband med att arrendatorn vill sälja eller överlåta arrenderätten
            till en ny arrendator. De säger också att reglerna om ersättning
            till arrendatorn för arrenderättens värde vid inlösen är paradoxala.
            Jordägaren betalar inte bara för byggnader och andra investeringar
            på arrendestället som arrendatorn har bekostat, utan måste också
            betala ytterligare ersättning för arrenderättens värde.
          </note>
          <note>
            Vi socialdemokrater vill påpeka att frågan är känslig för arrendatorn
            och att rättsutvecklingen sedan lång tid har varit inriktad på
            att i socialt och ekonomiskt hänseende stärka arrendatorn eftersom
            han eller hon är den svagare och mer utsatta parten i arrendeförhållandet.
            Utskottet menar att det inte finns tillräckligt med underlag som
            styrker motionens påstående om att gällande regler om inlösningsrätt
            innebär att markägare måste betala för läge eller att han eller
            hon måste köpa in sin mark en gång till.
          </note>
          <note>
            Fru talman! Lagutskottet behandlade en motion med samma innehåll
            våren 2001. Lagutskottet avstyrkte bifall till motionen med motiveringen
            att utskottet bl.a. inte kunde finna annat än att nuvarande bestämmelser
            är tillräckligt rimliga när en avvägning görs av de skilda intressen
            som gör sig gällande i arrendeförhållanden.
          </note>
          <note>
            Angående den kritik som framförs i den aktuella motionen mot
            arrendeavgifternas storlek anförde utskottet att det inte finns
            underlag för att generellt påstå att gällande arrendeavgifter
            är för låga i förhållande till sitt marknadsvärde. Men är fallet
            att ett arrendevillkor är oskäligt så finns möjligheter att väcka
            talan mot motparten i domstol med yrkande att avtalsvillkoren
            ska jämkas.
          </note>
          <note>
            Utskottet fann att den nuvarande bestämmelsen innebär en rimlig
            avvägning av de skilda intressen som gör sig gällande i arrendeförhållanden.
            Vi frågar oss var det slår. Det saknades enligt utskottets mening
            skäl att förorda några ändringar i de principer som bär upp gällande
            reglering. Utskottet avstyrker bifall till motionen.
          </note>
          <note>
            Fru talman! När samma fråga aktualiseras i Ingegerd Saarinens
            motion anser utskottet mot bakgrunden av vad som anförts att det
            inte finns anledning att ompröva tidigare ställningstagande. Utskottet
            förstår i sin bedömning de aktuella remissvaren från flera organisationer
            - Viviann Gerdin har nämnt några av dem. Men av sex organisationer
            och från hovrättsrådet Mauritz Bäärnhielm sägs det klart att mer
            och bättre underlag krävs för att starta en undersökning i frågan.
            Majoriteten av dessa organisationer har sagt nej till den nya
            utredningen.
          </note>
          <note>
            Fru talman! Utskottet vill emellertid peka på att ifrågavarande
            rättsregler är tämligen svårtolkade och inte lätta att ta till
            sig. Detta bekräftas också av vad som anförs i vissa remissvar.
          </note>
          <note>
            Utskottet förutsätter att regeringen är uppmärksam på problemet
            och tar de initiativ som behövs. Något initiativ till lagändringar
            i linje med motionsönskemålen kan utskottet inte förorda.
          </note>
          <note>
            Fru talman! Därmed yrkar jag avslag på alla reservationer.
          </note>
          <note type="speaker">
            Anf. 193 VIVIANN GERDIN (c) replik:
          </note>
          <note>
            Fru talman! Jag vill ge några synpunkter till Nikos
          </note>
          <note>
            Papadopoulos. Han säger bl.a. att ett f.d. hovrättsråd har avstyrkt
            det hela. Där handlar det ju om en person. Sedan skulle det finnas
            en majoritet av remissinstanser som är för. Jag skulle vilja vända
            på det hela och säga att det är alltför många som tillstyrker
            en utredning, och det har gjort att jag kan konstatera att det
            finns oklarheter och att de bör utredas.
          </note>
          <note>
            Sedan gäller det detta att oskäliga avtal och tvister skulle
            lösas genom att väcka talan vid domstol. Att ha en lag som är
            så tydlig att man kan undvika det är faktiskt viktigt från den
            enskildes synpunkt och även från samhällets synpunkt.
          </note>
          <note>
            Jag tycker att det finns en hel del oklarheter som man bör titta
            på. Det är väl också en av orsakerna till varför motionen dyker
            upp och går i repris.
          </note>
          <note>
            Anf. 194 NIKOS PAPADOPOULOS (s)
          </note>
          <note>
            replik:
          </note>
          <note>
            Fru talman! Jag håller med Viviann Gerdin om att det bästa är
            att jordägare och arrendator kommer överens. Då slipper de domstolsutgifterna.
          </note>
          <note>
            Det är många organisationer som har lämnat in sina remissvar.
            De var negativa till att det ska tillsättas en ny utredning. Men
            det behövs kanske i framtiden. Majoriteten säger nej. Enmansutredaren
            f.d.
          </note>
          <note>
            hovrättsrådet Mauritz Bäärnhielm har sagt att det behövs mer
            underlag för att kunna göra en sådan utredning.
          </note>
          <note type="speaker">
            Anf. 195 VIVIANN GERDIN (c) replik:
          </note>
          <note>
            Fru talman! Jag vill återigen påpeka att detta inte bara gäller
            från markägarens synpunkt. Det är också viktigt att få ett bättre
            klargörande från arrendatorns synpunkt. Jag tycker att det är
            oroande att det finns så pass olika åsikter hos remissinstanserna.
            Det är framför allt det som jag tycker att man borde ha tagit
            på allvar och sett till att få till stånd en utredning. Detta
            kommer att fortsätta att gå i repris.
          </note>
          <note>
            Anf. 196 NIKOS PAPADOPOULOS (s)
          </note>
          <note>
            replik:
          </note>
          <note>
            Fru talman! Det är beklagligt med den här motionen. Man har diskuterat
            detta länge. Det hade kanske kunnat vara ett bättre och ljusare
            svar, men man väntar på detta i dag. Man har tillsatt en undersökning
            för andra ärenden också. Vi hoppas att det blir bättre i framtiden,
            men nu är det så att majoriteten av de remissvar som vi fick är
            negativa till att göra en utredning. Då yrkar utskottsmajoriteten
            alltså avslag på reservationerna.
          </note>
          <note type="speaker">
            Anf. 197 TANJA LINDERBORG (v):
          </note>
          <note>
            Fru talman! Jag ska kanske inte redogöra så ingående för ärendets
            beredning i lagutskottet. Det har
          </note>
          <note>
            Nikos Papadopoulos gjort på ett föredömligt sätt.
          </note>
          <note>
            När jag läser Miljöpartiets motion får jag ett intryck att motionärerna
            vill att jordägarna ska kunna ta tillbaka arrendestället närhelst
            det passar dem. Det står så här i motionen som är föredömligt
            kort: "Om markägaren skulle vilja säga upp arrendet och återfå
            rätten till sin mark är det näst intill omöjligt. Inte ens när
            arrendatorn själv önskar sälja sin stuga är det möjligt att lösa
            in den på rimliga villkor."
          </note>
          <note>
            Motionärerna påstår också att markägarna i praktiken måste köpa
            in den mark som han eller hon äger en gång till. Man ska alltså
            köpa den två gånger.
          </note>
          <note>
            Jag tror att det är så att den vanligaste orsaken till att en
            jordägare arrenderar ut mark är att han eller hon har mer mark
            än vad man behöver. För att inte den här marken ska växa igen
            och området förslummas väljer man att låta någon annan hyra och
            sköta marken. På så sätt får jordägaren en arbetsfri inkomst när
            stället ska säljas. Samtidigt har arrendatorn bidragit till att
            öka marknadsvärdet på den här tomten. Jag tycker faktiskt inte
            att det då är så konstigt att arrendatorn får ersättning för det
            mervärde som han eller hon har skapat.
          </note>
          <note>
            Det är riktigt som några har sagt att remissutfallet är splittrat.
            Viviann Gerdin nämnde f.d. hovrättsrådet
          </note>
          <note>
            Mauritz Bäärnhielm och sade att det bara är en person. Men jag
            måste faktiskt erinra kammarens ledamöter om att det är en habitué
            på området. Det är
          </note>
          <note>
            Sveriges absolut främsta expert. Efter att ha tagit del av motionerna
            har han kommit fram till den slutsatsen att det inte finns tillräckligt
            underlag för att man ska sätta i gång en utredning.
          </note>
          <note>
            Jag är förvånad över att Miljöpartiet och Centerpartiet driver
            den här frågan. Ni har alltid tidigare stått på arrendatorernas
            sida. Ni har medverkat till att de har fått en starkare ställning
            i förhållande till jordägaren.
          </note>
          <note>
            För två tre år sedan gjorde en enig riksdag en beställning hos
            regeringen om en utredning som ska titta på om det allmänt sett
            förekommer problem och tvister och vilka villkor som gäller för
            arrendatorerna.
          </note>
          <note>
            Det är ett skäl till varför jag vill avslå den här motionen.
            Att det för övrigt skulle tas några som helst initiativ från riksdagens
            sida till lagändringar som innebär väsentliga försämringar för
            bostadsarrendatorerna kan
          </note>
          <note>
            Vänsterpartiet aldrig ställa sig bakom.
          </note>
          <note>
            Fru talman! Jag yrkar bifall till förslaget i lagutskottets betänkande
            och avslag på samtliga reservationer.
          </note>
          <note type="speaker">
            Anf. 198 VIVIANN GERDIN (c) replik:
          </note>
          <note>
            Fru talman! Jag skulle vilja säga till Tanja Linderborg att jag
            i ett tidigare inlägg här i kväll har understrukit att det är
            viktigt att se till båda parter.
          </note>
          <note>
            Jag är väl medveten om att Centern har medverkat till att stärka
            arrendatorerna ställning. Det viker vi inte ifrån. Vi tycker att
            det är viktigt att de också har rättigheter. Vi är inte alls ute
            efter att en markägare ska dominera så att man kan tvinga någon
            från sitt hus på en arrenderad mark. Det är inte detta det handlar
            om, utan det handlar om att det är så oklara regler mellan dessa
            två parter. Det är därför vi tillstyrker en utredning i det här
            fallet.
          </note>
          <note>
            Som jag sade tidigare ska detta ses från både markägarens och
            arrendatorns synpunkt. Har man byggt ett hus måste man naturligtvis
            få en ersättning om markägaren vill återköpa marken med huset.
          </note>
          <note>
            Anf. 199 TANJA LINDERBORG (v)
          </note>
          <note>
            replik:
          </note>
          <note>
            Fru talman! Det framgår ju av motionen också att motionärerna
            inte har någon annan uppfattning än att om man gör investeringar
            ska de ersättas.
          </note>
          <note>
            Men det som motionen går ut på kan inte missförstås. Den handlar
            om att man vill luckra upp det besittningsskydd som har funnits
            sedan 1968. Det tillkom av samma sociala och ekonomiska skäl som
            ligger till grund för besittningsskydd för hyresgäster.
          </note>
          <note>
            Det är oerhört viktigt att slå vakt om detta. Jag kan inte förstå
            varför man ska göra en utredning som ligger i linje med den här
            motionen som faktiskt innebär en klar försämring för bostadsarrendatorerna.
          </note>
          <note>
            Det är alldeles uppenbart att vi har olika uppfattningar om detta.
            Det ligger ideologi i botten, och jag har all respekt för det.
          </note>
          <note type="speaker">
            Anf. 200 VIVIANN GERDIN (c) replik:
          </note>
          <note>
            Fru talman! Man kan alltid bifalla en utredning.
          </note>
          <note>
            Sedan ska vi ta ställning till vad utredningen kommer fram till
            och det förslag som man kommer tillbaka med.
          </note>
          <note>
            Att det förekommer oklarheter efter remissvaren är helt klart.
            Därför finns det skäl att se hur det fungerar från bådas synpunkt.
            Sedan får vi ta ställning till förslaget.
          </note>
          <note>
            Anf. 201 TANJA LINDERBORG (v)
          </note>
          <note>
            replik:
          </note>
          <note>
            Fru talman! Helt kort vill jag säga att utskottet har att förhålla
            sig till de hemställanspunkter som finns i motionen. Där är det
            alldeles klart att man vill ha en utredning som ligger i linje
            med intentionerna i motionen. Det innebär en klar försämring för
            arrendatorerna.
          </note>
          <note type="speaker">
            Anf. 202 INGEGERD SAARINEN (mp):
          </note>
          <note>
            Fru talman! Tanja Linderborg övertolkar min motion på ett sätt
            som jag finner märkligt. Jag förstår inte riktigt vad syftet är
            med att lägga in saker i motionen som jag varken har skrivit eller
            menat.
          </note>
          <note>
            Riksdagen har skapat lagar som gör det svårt för vanligt folk
            att få arrendera en fin tomt och bygga en stuga. Ingen markägare
            vid sunda vätskor skulle nämligen numera arrendera ut sin mark
            till bostadsarrende, åtminstone inte om markägaren tar reda på
            hur lagen ser ut.
          </note>
          <note>
            Det är självklart bättre för en markägare att låta marken ligga
            obrukad och oanvänd än att arrendera ut den, oavsett hur lång
            tid det gäller.
          </note>
          <note>
            Om du arrenderar ut en tomt och någon gång skulle vilja ha den
            tillbaka kommer du nämligen att upptäcka att arrendatorn har rätt
            att ha den kvar hela sin livstid. Att arrendeperioden löper på
            ett visst antal år har ingen betydelse. Arrendatorn har rätt att
            bo kvar. Dessutom går arrendet i arv. Markägaren kan alltså inte
            få igen den ens vid arvsskifte.
          </note>
          <note>
            Om arrendatorn vill sälja sin stuga borde väl markägaren kunna
            lösa in den och få igen sin mark?
          </note>
          <note>
            Ja, han har företräde till marken då, men han måste betala arrendatorns
            hus och de investeringar han gjort. Han måste också betala ett
            högre pris än vad huset och investeringarna är värda, eftersom
            de är värda mer då de ligger på en attraktiv tomt. Han måste också
            betala arrenderättens värde för tomten.
          </note>
          <note>
            Eftersom besittningsrätten är så stark att man har säkerhet i
            generationer t.o.m. vid försäljning som arrendator är arrenderättens
            värde i princip det normala marknadsvärdet för marken. Därför
            kan tomten och ett ruckel på tomten kosta många hundratusentals
            kronor att lösa in.
          </note>
          <note>
            En köpare av en fin tomt river ju ofta det hus som finns och
            bygger ett nytt. Därför blir priset på marknaden för attraktiv
            mark inte särskilt mycket lägre om det är ett ruckel du köper
            än om det är ett någorlunda hyggligt hus.
          </note>
          <note>
            Det en köpare är villig att betala måste också markägaren betala.
            Därför kan priset för ett ruckel på en attraktiv tomt bli mycket
            högt för markägaren att lösa in.
          </note>
          <note>
            Det som påverkar priset är däremot vilket arrende du har tagit
            för tomten. Av naturliga skäl är de flesta arrenden gamla eftersom
            ingen numera skulle vilja gå in i ett sådant förhållande. Ofta
            har marken arrenderats ut till vänner eller släktingar till ett
            symboliskt pris. Det låga arrendet hänger kvar som en del av arrenderättens
            värde. Det ökar alltså arrenderättens värde. Arrenderättens värde
            blir högre och priset för markägaren blir således högre för att
            lösa in marken.
          </note>
          <note>
            Undantag är om markägaren vill ändra användningen och bygga en
            industri på tomten. Om han då bedöms ha ett betydligt större intresse
            än arrendatorn kan han få lösa in marken när avtalet går ut. Att
            förstöra mark kan givetvis gå före att bevara den.
          </note>
          <note>
            Men om markägaren bara i all enkelhet själv vill använda sin
            mark för sommarstuga går det inte. Om man har tur och arrendatorn
            vill sälja och om man dessutom är så rik att man kan köpa tillbaka
            sin mark kan det gå, men inte om man är en vanlig människa som
            inte är rik.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 13 mars.)
          </note>
          <note>
            17 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2001/02:139 Höjda ansvarsbelopp vid oljeskador till sjöss
          </note>
          <note>
            18 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 7 mars
          </note>
          <note>
            2001/02:769 av Claes-Göran Brandin (s) till justitieminister
            Thomas Bodström
          </note>
          <note>
            Bilar med körförbud
          </note>
          <note>
            2001/02:770 av Ulla-Britt Hagström (kd) till justitieminister
            Thomas Bodström
          </note>
          <note>
            Handläggningstid i hovrätt för tvistemål
          </note>
          <note>
            2001/02:783 av Kenth Skårvik (fp) till justitieminister
          </note>
          <note>
            Thomas Bodström
          </note>
          <note>
            Sambandscentralen i Bohuslän
          </note>
          <note>
            2001/02:797 av Marianne Andersson (c) till statsminister Göran
            Persson
          </note>
          <note>
            Sydafrika och hiv/aids
          </note>
          <note>
            2001/02:800 av Fredrik Reinfeldt (m) till justitieminister Thomas
            Bodström
          </note>
          <note>
            Polisens resurser för narkotikabekämpning
          </note>
          <note>
            2001/02:804 av Margareta Viklund (kd) till utrikesminister Anna
            Lindh
          </note>
          <note>
            Konfiskerad egendom i Turkiet
          </note>
          <note>
            2001/02:805 av andre vice talman Eva Zetterberg (v)
          </note>
          <note>
            till utrikesminister Anna Lindh
          </note>
          <note>
            Den avbrutna fredsprocessen i Colombia
          </note>
          <note>
            2001/02:812 av Anita Sidén (m) till justitieminister
          </note>
          <note>
            Thomas Bodström
          </note>
          <note>
            Polisens effektivitet
          </note>
          <note>
            2001/02:824 av Maud Ekendahl (m) till justitieminister Thomas
            Bodström
          </note>
          <note>
            Beredskapspolisen
          </note>
          <note>
            2001/02:825 av Johan Pehrson (fp) till justitieminister Thomas
            Bodström
          </note>
          <note>
            Nämndemännens arvode
          </note>
          <note>
            2001/02:826 av Runar Patriksson (fp) till näringsminister Björn
            Rosengren
          </note>
          <note>
            Vänersjöfarten
          </note>
          <note>
            2001/02:827 av Runar Patriksson (fp) till näringsminister Björn
            Rosengren
          </note>
          <note>
            TEN
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 12 mars.
          </note>
          <note>
            19 § Kammaren åtskildes kl. 21.05.
          </note>
          <note>
            Förhandlingarna leddes av förste vice talmannen från sammanträdets
            början till ajourneringen kl. 13.50, av talmannen därefter t.o.m.
            8 § anf. 117 (delvis), av tredje vice talmannen därefter t.o.m.
            16 § anf. 192
          </note>
          <note>
            (delvis) och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
