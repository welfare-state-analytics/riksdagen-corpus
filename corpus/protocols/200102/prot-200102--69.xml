<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--69</head>
          <docDate when="2002-02-14 00:00:00">2002-02-14 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            Protokoll
          </note>
          <note>
            2001/02:69
          </note>
          <note>
            -----------------------------------------------
          </note>
          <note>
            1 § Aktuell debatt: Kvaliteten på undervisningen i grundskolan
          </note>
          <note type="speaker">
            Anf. 1 BEATRICE ASK (m):
          </note>
          <note>
            Herr talman! Om några månader kommer 10 000
          </note>
          <note>
            elever att lämna grundskolan utan att ha godkänt betyg i svenska,
            engelska och matematik. Därmed har de inte behörighet till de
            nationella programmen på gymnasiet.
          </note>
          <note>
            10 000 - det är lika många som bor i Gislaved.
          </note>
          <note>
            När beskedet kom om att Gislaveds däckfabrik skulle stängas och
            drygt 700 anställda riskerar att förlora sina jobb beklagade olika
            ministrar i TV och tidningar. Flera tusen människor gick ut och
            demonstrerade.
          </note>
          <note>
            Men när Skolverket för några veckor sedan presenterade siffror
            som visar att långt fler än tio gånger så många ungdomar inte
            får de kunskaper de behöver för framtiden syntes inga ministrar
            i tidningar eller
          </note>
          <note>
            TV. Det blev inga demonstrationståg, ingen folkstorm, ingenting.
            Varför?
          </note>
          <note>
            Det kan inte bero på att frågan är oviktig. Ingenting kan vara
            viktigare än framtiden för våra barn.
          </note>
          <note>
            Anledningen är i stället att Socialdemokraterna lyckats få många
            att tro att det inte går att organisera skolan på ett bättre sätt
            än nu. Därför är protesterna ganska få och inte särskilt högljudda.
            Det gör att en skolminister kan komma undan med att göra ingenting
            under mer än tre år. Därefter kan hennes efterträdare ta över
            och säga att han ska fortsätta på samma linje och komma undan
            med det utan att ta det ansvar som ligger på den socialdemokratiska
            regeringen.
          </note>
          <note>
            Riksdagen har diskuterat skolans problem flera gånger de senaste
            åren, men regeringen har inte förmått att prestera några förslag
            som kan bryta den negativa utvecklingen. Därför har vi moderater
            begärt den här debatten. Det är vårt gemensamma ansvar att agera
            så att utvecklingen vänder och fler ungdomar får de kunskaper
            som de behöver för framtiden.
          </note>
          <note>
            Anf. 2 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! För mig är den en självklarhet att den svenska skolan
            ska vara en kunskapsskola. Jag besökte en sådan kunskapsskola
            i går, Aspuddens skola i Stockholm. Där finns duktiga lärare och
            engagerade elever som arbetar hårt med att beträda vägen mot kunskap.
            Jag var bl.a. inne hos en fjärdeklass som jobbar med ett väldigt
            spännande litteraturprojekt. De läser barnlitteratur och uppmuntrar
            varandra att läsa med insikten om att om man läser litteratur
            blir man också duktigare i andra ämnen. Det visar vad som händer
            i vår skola. Det är ett väldigt fint arbete av duktiga och engagerade
            lärare och elever.
          </note>
          <note>
            Kunskap är så oerhört viktigt i vårt samhälle. Det ger människor
            frihet att göra sina egna livsval, det öppnar nya vägar att delta
            i ett demokratiskt samhälle, det ger självförtroende och inre
            styrka, och kunskap ger makt. Det är därför kunskapspolitik är
            så viktigt också när man strävar efter ett jämlikt samhälle i
            en dynamisk utveckling.
          </note>
          <note>
            För att skolan ska kunna vara en bra kunskapsskola krävs det
            några grundläggande förutsättningar.
          </note>
          <note>
            Det krävs bl.a., och det är väldigt viktigt, tillräckligt med
            resurser så att man kan ha välutbildade lärare och andra specialister
            i skolan som hjälper och stöttar barnen.
          </note>
          <note>
            Det måste råda studiero i skolan - ordning och reda. Man måste
            ha respekt för varandra. Det ska finnas tydliga normer och regler
            för hur man ska uppträda mot varandra. Det kräver att vi alla
            visar lärarna respekt för deras viktiga roll. Lärare ska vara
            auktoriteter utan att vara auktoritära.
          </note>
          <note>
            Sverige har ju en väldigt stolt utbildningstradition.
          </note>
          <note>
            Vi ligger ofta bra till i internationella jämförelser. På många
            sätt ligger vi i bräschen för utvecklingen, t.ex.
          </note>
          <note>
            när det gäller förskolan, där många länder tittar med stort intresse
            på Sverige, och när det gäller vuxenutbildningen, där Kunskapslyftet
            har varit ett projekt som verkligen har fått omvärlden att lyssna.
          </note>
          <note>
            Men vi har inte nått målen för alla. Ungefär en tiondel av grundskoleeleverna
            går ut grundskolan utan att få med sig godkänt betyg i de centrala
            ämnena svenska, engelska och matematik, det som är nödvändigt
            för att klara gymnasieskolans nationella program. Det är alldeles
            oacceptabelt.
          </note>
          <note>
            Skolverket har tittat närmare på vad det är som kännetecknar
            en skola som klarar av att uppfylla målen. Det finns en samsyn
            på skolan hur man ska arbeta. Det finns tydliga regler och normer
            som är väl kända för elever, föräldrar och lärare.
          </note>
          <note>
            Framgångsrika skolor betonar målen och är noggranna med att följa
            upp och informera elever och föräldrar om varje elevs prestationer.
            Lärarna har höga förväntningar på barnen och ungdomarna. De ser
            styrkor hos eleverna, också hos dem som har svårigheter. Man använder
            regelbundna avstämningar för att kunna ge pedagogiskt stöd, och
            man engagerar elever och föräldrar.
          </note>
          <note>
            Framgångsrika skolor är noga med att analysera sina resultat,
            se sina styrkor och sina svagheter och alltid arbeta för att förbättra.
          </note>
          <note>
            Jag håller med om den här analysen som Skolverket gör. Jag håller
            också med om den grundläggande analys som Skolverket lägger fram
            där man säger att mer resurser, särskilt till de skolor som har
            allra störst uppgifter, ger resultat. Det är därför det är så
            viktigt med nya resurser till skolan.
          </note>
          <note>
            Vi har nu några år framför oss med kraftiga resurstillskott till
            skolan - 17 ½ miljard kronor. Det ger möjlighet att anställa 15
            000 nya lärare, specialpedagoger och andra specialister i skolan.
            Hittills har
          </note>
          <note>
            3 000 lärare och andra professionella anställts. Det är naturligtvis
            helt grundläggande för att kunna ge barnen och ungdomarna den
            hjälp och det stöd de behöver i sin utveckling.
          </note>
          <note>
            Men vi behöver också fortsätta att öka insatserna för att genomföra
            det arbete med att stärka kvaliteten på varje skola som är alldeles
            nödvändigt om vi ska fortsätta att förbättra vår skola. Varje
            kommun och varje skola måste systematiskt redovisa sina resultat
            i förhållande till de nationella målen, analysera och bedöma skillnader
            och hur man ska gå vidare samt redovisa de åtgärder som man är
            beredd att vidta.
          </note>
          <note>
            Skolverket är en väldigt viktig statlig myndighet för att vi
            verkligen ska kunna bedöma skolans utveckling. Det är oerhört
            viktigt för att vi ska få en likvärdig skola över hela landet.
            Skolverkets roll måste bli tydligare. Det ska vara en myndighet
            som ska göra utvärderingar och bedriva tillsyn, och göra det tydligt
            och rakt.
          </note>
          <note>
            Men jag tror också att elevers och föräldrars rätt till information
            och stöd måste stärkas. Skolorna måste ta ett ännu tydligare ansvar
            för varje elevs kunskapsutveckling. Det handlar om att för varje
            elev regelbundet följa upp resultaten i förhållande till de nationella
            mål som vi har i årskurs 5 och årskurs 9 i läroplaner och kursplaner.
            Sedan gäller det att med väl utförda utvecklingssamtal ge elever
            och föräldrar klara besked om vad eleven kan och hur långt eleven
            har kommit i förhållande till målen. Det ska framför allt leda
            till en framåtsyftande individuell utvecklingsplan som visar vilka
            insatser som behövs och krävs för att eleven ska nå de nationella
            målen. Eleverna och föräldrarna bör kunna få denna framåtsyftande
            individuella utvecklingsplan i skriftlig form så att den också
            blir ett dokument som man kan använda för att stärka elevens och
            förälderns rätt till hjälp och stöd när man behöver det.
          </note>
          <note>
            Men lika viktig är ju möjligheten för de små barnen att få komma
            till förskolan. Förskolan har leken som pedagogisk idé. Språkutvecklingen,
            rörelseutvecklingen och förmågan att umgås med andra blir oerhört
            viktig gör barnen när de sedan kommer till grundskolan. I dag
            skiljer det sig väldigt mycket åt när det gäller vad man har med
            sig i bagaget när man kommer till förskoleklassen eller till årskurs
            1.
          </note>
          <note>
            Den nya lärarutbildningen träder i kraft. Den ger nya lärare
            en starkare pedagogisk grund, starkare kunskaper om specialpedagogiken
            och en bättre forskningsbas för skolans verksamhet. Det kommer
            att betyda mycket för att också det stärka respekten för och statusen
            i att vara lärare och själva rollen som lärare.
          </note>
          <note>
            Vi arbetar också med ett särskilt program för att ge 4 000 lärare
            som finns i våra skolor i dag och som inte har den fulla behörigheten
            rätten och möjligheten att få den behörigheten genom att studera
            och bli behöriga lärare på goda villkor. 4 000 nya behöriga lärare
            - också det är en väldigt konkret och viktig insats för att stärka
            kvaliteten i skolan.
          </note>
          <note>
            Jag tycker att vi har haft en ibland underlig debatt om skolan.
            Jag tror att vi alla delar engagemanget för att göra skolan bättre,
            men det har hos borgerligheten utvecklats en modell som jag måste
            säga att jag är mycket tveksam till och ibland lite rädd för:
            sortering som den pedagogiska idén, sortering som den politiska
            idén bakom hur man ska utveckla skolan.
          </note>
          <note>
            Det är Moderaterna som leder utvecklingen och talar om att avskaffa
            den sammanhållna grundskolan och i stället börja sortera barnen
            väldigt tidigt. Man vill i Stockholm låta barnen genomgå ett prov
            redan i nioårsåldern. Den som inte klarar provet får kvarsittning
            ett år. Det är fråga om nio- till tioåriga barn som lever i sin
            klass och sin miljö med sina vänner. Det är barn som trevande
            tar sig fram i utvecklingen och som behöver hjälp och stöd om
            de inte klarar målen, men de ska sorteras bort och få kvarsittning
            ett år.
          </note>
          <note>
            På högstadiet ska man läsa olika avancerade kurser. De som inte
            går på de avancerade kurserna väljs redan där bort från framtida
            utbildningsmöjligheter.
          </note>
          <note>
            17-18-åringar som inte har klarat målen fullt ut ska gå kvar
            i grundskolan tillsammans med 13-14-åriga elever. Är det ett bra
            sätt att motivera för framtida studier?
          </note>
          <note>
            På gymnasiet vill man sänka kunskapskraven för dem som ska gå
            på yrkesinriktade program, för de behöver inte lika mycket kunskap
            som andra i den borgerligt dominerade skolpolitiken och skolpolitiska
            debatten.
          </note>
          <note>
            När man i Stockholm får siffror redovisade för sig om hur segregationen
            och ojämlikheterna i Stockholms skolor ökar reagerar man inte
            som en ansvarsfull politiker bör göra, dvs. med oro. Man säger
            inte att man måste göra någonting åt detta utan man rycker på
            axlarna och säger: Så här blir det när man bara låter betygen
            vara instrument för intagningen.
          </note>
          <note>
            Vad är det som har hänt med de gamla socialliberala idéerna?
            Det är inte bara jag som undrar det. I går fick jag ett fax från
            Bertil Hansson, som var folkpartistiskt statsråd för några år
            sedan. Han var orolig och skrev så här till mig:
          </note>
          <note>
            Att ordna skolan så att olika skolor och skolsystem löper helt
            vid sidan av varandra och med elever sorterade i skilda grupper
            alltefter sociala, etniska, religiösa, ekonomiska och begåvningsmässiga
            grunder är att återinföra parallellskolesystemet, som vi hade
            innan Tage Erlander genomförde grundskolan, då i samarbete med
            socialliberalerna.
          </note>
          <note>
            I går hörde jag också på nyheterna att Centerpartiets ledare
            Maud Olofsson går till attack mot Folkpartiets och mot högerns
            skolpolitik. Kanske är det så att vi får en splittring och en
            nyktrare syn på skolans utveckling framöver. Kanske kan vi återkomma
            till en samsyn om vad som är det viktiga för skolans framtid.
            Jag tror att skolan behöver det - en skola som ska ge alla barn
            lika rätt till god utbildning oberoende av vilken studietradition
            hemmet har, vilken inkomst föräldrarna har eller från vilket land
            mamma och pappa kommer.
          </note>
          <note>
            (Applåder)
          </note>
          <note type="speaker">
            Anf. 3 BEATRICE ASK (m):
          </note>
          <note>
            Herr talman! Jag tror att skolministern ska passa sig för att
            skambelägga de elever som behöver mer tid för att komma i fatt
            sina kamrater. Tid är ett pedagogiskt verktyg som man måste kunna
            använda om alla ska kunna lära sig att läsa, skriva och räkna.
            Man ska inte heller prata om sortering när man är ansvarig för
            en skola som 10 000 elever i vår kommer att lämna utan att ha
            fått de grundläggande kunskaperna.
          </note>
          <note>
            Regeringen står tomhänt inför de väldigt stora bekymmer som vi
            har när det gäller skolan. Det är allvarligt i sig, och det är
            också förklaringen till att skolministrarna hellre angriper oppositionen
            än visar på resultat av den egna politiken.
          </note>
          <note>
            Anne-Marie Lindgren, socialdemokratisk idéutvecklare, gav förklaringen
            i TV häromkvällen när hon sade: "Vi har varit rätt defensiva.
            Vi har oftast accepterat saker i efterskott snarare än drivit
            saker som följd av en egen grundläggande diskussion." Hon fortsatte
            med att säga att socialdemokraterna inte riktigt känner igenom
            problemen i den kommunala skolan och "därmed uppenbarligen också
            har svårare att ta tag i problemen". Man undrar ju var ni har
            hållit hus när ni inte känner till verkligheten.
          </note>
          <note>
            Den svenska grundskolan har allvarliga problem. I
          </note>
          <note>
            flera år har Skolverket redovisat att många elever lämnar skolan
            utan tillräckliga kunskaper och att fler och fler saknar särskild
            behörighet till gymnasiet. Om den utvecklingen står sig kommer
            mer än 10 000
          </note>
          <note>
            unga människor om några månader att lämna grundskolan med otillräckliga
            kunskaper. Det är verkligheten, och det är den som vi borde diskutera.
          </note>
          <note>
            10 000 personer är lika många som bor i Gislaved.
          </note>
          <note>
            Det är mer än 14 gånger så många som de 700 som riskerar att
            förlora jobbet om däckfabriken stängs.
          </note>
          <note>
            Det är ett viktigt perspektiv att ha klart för sig. Det handlar
            om unga människor som inte får den start de behöver. I bästa fall
            kan de med tiden, och genom hårt arbete, rätta till kunskapsbristerna
            - brister som borde upptäckas och redas ut tidigt i grundskolan.
          </note>
          <note>
            Vi måste ta de här problemen på allvar. När 700
          </note>
          <note>
            vuxna riskerar jobbet blir det ett stort hallå, men när
          </note>
          <note>
            10 000 ungdomar varje vår riskerar hela sin framtid kommer bortförklaringarna.
            Ingen har ansvaret. I
          </note>
          <note>
            stället försöker man få människor att tro att det inte går att
            göra någonting bättre än det som gäller i dag.
          </note>
          <note>
            Men verkligheten tränger sig på. På fyra år har antalet elever
            som varje år lämnar grundskolan utan tillräckliga kunskaper ökat
            med mer än 2 000 elever, med mer än 25 %.
          </note>
          <note>
            Vi har sett en ökning varje år under den senaste mandatperioden,
            och ännu syns ingen ljusning.
          </note>
          <note>
            Med samma utveckling som den vi har bakom oss skulle vi år 2006
            ha nästan 15 000 ungdomar som går ut från grundskolan utan särskild
            gymnasiebehörighet. I dag handlar det om tre elever i varje klass.
            Med samma utveckling fyra år till blir det fem elever i varje
            klass.
          </note>
          <note>
            Hittills har ni socialdemokrater inte haft förmåga att ändra
            er politik trots problemen. Så har det varit oavsett om skolministern
            har hetat Persson, Johansson, Wärnersson eller Östros. Socialdemokratiska
            skolministrar kommer och går, men den socialdemokratiska skolpolitiken
            består.
          </note>
          <note>
            Den enda lösning som ni har på problemen är mer pengar i ett
            system som inte fungerar tillräckligt bra.
          </note>
          <note>
            Jag ska kanske säga "den enda konkreta lösningen"
          </note>
          <note>
            eftersom ministern tycks protestera. Men det finns en enkel regel:
            Det fungerar inte att kasta goda pengar i dåliga system. Det är
            som att hälla vatten i en hink full av hål.
          </note>
          <note>
            Som LO-tidningen konstaterade hösten 2000 har de extra miljarder
            som skolan fått under de senaste åren inte lett till en markant
            bättre skola. De s.k. Perssonpengarna fungerade inte. Den senaste
            varianten av statsbidrag kallas Wärnerssonpengar. De fungerar
            knappast heller. Pengarna räcker till en ny tjänst på
          </note>
          <note>
            400 elever eller en femtondels lärare per klass.
          </note>
          <note>
            Tror ni verkligen att det kommer att lösa problemen? Vi har motsvarande
            resurser, men jag tror inte att de löser problemen. De kommer
            att rätta till något, men det är inte tillräckligt.
          </note>
          <note>
            I en artikel i Göteborgs-Posten konstaterar Hans
          </note>
          <note>
            Krantz på Skolverket vad det handlar om:
          </note>
          <note>
            "Statsbidraget är lite grann som ett bläckstänk i Atlanten."
          </note>
          <note>
            Det är socialdemokratisk politik i ett nötskal. Ett stänk här,
            och ett stänk där, men inga genomgripande förändringar. Socialdemokraterna
            är nöjda eftersom de anser att skolan redan är så bra som den
            kan vara.
          </note>
          <note>
            Ni blundar för verkligheten. Men vi andra kan inte slå oss till
            ro. Det finns tiotusentals ungdomar som har rätt att kräva att
            skolans problem tas på allvar och att insatser görs för att förbättra
            resultaten.
          </note>
          <note>
            Alla elever och föräldrar måste ges rätt och möjlighet att välja
            skola. Ingen ska hänvisas till en dålig skola. Finansieringen
            av skolan ska vara gemensam, men pengarna ska följa eleven direkt
            till den skola man har valt, inte fördelas av en ineffektiv politisk
            byråkrati.
          </note>
          <note>
            Undervisningen måste utformas av lärare och andra i skolans vardag,
            inte av politiker. Skolministerns exempel från Aspudden är bra.
            Läsning är viktig för att man ska kunna gå vidare i kunskapsutvecklingen,
            men problemet är alla de elever som inte kan läsa efter nio år
            och som inte tillräckligt kan ta till sig det som står i böckerna.
            Det är det som vi försöker diskutera.
          </note>
          <note>
            Uppföljningen av resultaten måste bli bättre, och det är bra
            att ministern tycker att det är en viktig sak, men varför har
            ni inte gjort något åt den under era åtta år?
          </note>
          <note>
            För oss moderater är det viktiga inte om en skola kan kallas
            kommunal eller fristående utan om den förtjänar att kallas kunskapsskola.
            Vi vill ha skolor som sätter varje elev i centrum i stället för
            ett system som accepterar att tiotusentals elever ställs åt sidan.
          </note>
          <note>
            Vi måste se verkligheten, och därför behövs det nya tag i skolpolitiken.
          </note>
          <note>
            (Applåder)
          </note>
          <note type="speaker">
            Anf. 4 KALLE LARSSON (v):
          </note>
          <note>
            Herr talman! Både skolan och samhället måste förändras. Att skolan
            i dag misslyckas med att ge alla elever rätt till en meningsfull
            och givande skoltid kan inte skyllas på skolan ensam. I ett samhälle
            som det svenska, där klassklyftorna fortfarande växer, förmår
            inte skolan att ensam förändra och bryta detta. I ett samhälle
            som det svenska, med en djupt rotad könsmaktsordning, klarar skolan
            knappast själv att vända utvecklingen. I ett samhälle med en accelererande
            segregation, som den som vi har sett i Sverige på senare år, kan
            knappast skolan ensam hållas ansvarig för förändring. Samhället
            måste förändras, klassklyftorna avskaffas och kvinnors underordning
            brytas.
          </note>
          <note>
            Men, herr talman, det betyder förstås inte att skolan ingenting
            kan göra eller går fri från kritik. Vänsterpartiet anser att skolan
            på alltför många håll i landet fortfarande bidrar till passivitet,
            stress och ytinlärning. Skolan måste alltså också förändras. Den
            borde kunna vara en motor i en progressiv samhällsförändring.
            Det är arbetarrörelsens klassiska, och fortfarande giltiga, vision
            om en skola som uppmuntrar kritiskt tänkande och helhetssyn och
            en skola för frigörelse och rättvisa: en spjutspets mot framtiden.
          </note>
          <note>
            I dag diskuterar vi kvaliteten på undervisningen i grundskolan,
            men debatten gäller förstås skolans sätt att fungera också mer
            generellt. I Skolverkets rapport konstateras att svenska elever
            står sig bra i en internationell jämförelse, men att alltfler
            elever inte klarar skolans krav, och det är förstås oacceptabelt.
            För vår del är vi övertygade om att skolan behöver förändras.
          </note>
          <note>
            Låt mig ge några konkreta förslag på hur kvaliteten i grundskolan
            skulle kunna förbättras.
          </note>
          <note>
            För det första måste skolan faktiskt få mer resurser. Under de
            kommande åren trappas bidragen från staten upp för att 2006 nå
            5 miljarder extra per år samtidigt som statsbidragen till och
            skatteinkomsterna i kommunerna ökar, men det räcker inte. Vänsterpartiet
            kräver ytterligare pengar till kommunerna och till skolan.
          </note>
          <note>
            För det andra är det dags att genomföra läroplanen. Det låter
            kanske inte så revolutionerande, men om läroplanen verkligen skulle
            få genomslag i landets skolor skulle arbetssättet på många håll
            dramatiskt behöva förändras, skoldemokratin skulle kunna slå rot,
            och betygen skulle faktiskt behöva avskaffas.
          </note>
          <note>
            För det tredje måste explosionen av privata, s.k.
          </note>
          <note>
            fristående, skolor och företagssponsringen av skolor stoppas.
            Skolan ska vara en mötesplats för elever med olika bakgrund och
            erfarenheter, inte en vara på en marknad där kunskap och bildning
            kan köpas med socialt och ekonomiskt kapital. Man ska inte kunna
            göra vinst på att driva skolor.
          </note>
          <note>
            Herr talman! Den som har läst de borgerliga motionerna och lyssnade
            på Beatrice Ask alldeles nyss kan lätt dra slutsatsen att de borgerliga
            vill göra skolan till en spjutspets mot forntiden. Det är utmärkt
            om vi får en tydlig skoldebatt mellan höger och vänster.
          </note>
          <note>
            Thomas Östros, sin vana trogen, lär väl fortsätta att försöka
            äta varenda kaka han vill ha kvar genom att i ena stunden tala
            om kritiskt tänkande för att i nästa stund försvara betygen, och
            i ett andetag tala om mer resurser till skolan för att på utandningen
            med råstyrka försvara de utgiftstak som förhindrar än mer kraftfulla
            satsningar.
          </note>
          <note>
            Men, herr talman, störst skillnad är det förstås på höger och
            vänster. Det syns inte minst om man tittar in i borgerlighetens
            skyltfönster, där man dessvärre fått chansen att omvandla sina
            idéer i praktiken, dvs.
          </note>
          <note>
            om man ser på situationen i Stockholm. Här har man nu haft makten
            i fyra år. Det är fyra år av privatiseringar, snökaos, indraget
            kulturstöd och stängda fritidsgårdar. Det är fyra år av ökande
            klassklyftor och segregation; fyra år, Beatrice Ask, av mer åt
            de redan mätta.
          </note>
          <note>
            För skolans del är resultatet tydligt. Kombinationen av betygsintagning
            och skolpeng, som är den nyliberala häxbrygd som här har praktiserats,
            har visat sig förödande. Segregationen har ökat på punkt efter
            punkt. Generellt kan man säga att i ytterstadsskolorna går numera
            i betydligt större utsträckning elever från arbetarklassen vars
            föräldrar har låga inkomster och utländsk bakgrund. I innerstaden
            samlas i stället en större andel elever som har föräldrar med
            höga inkomster och som är födda i Sverige. Så har vi då fått notan
            på den borgerliga skolpolitiken:
          </note>
          <note>
            Till den som har skall vara givet.
          </note>
          <note>
            Herr talman! Högern har länge försökt sätta dagordningen för
            den skolpolitiska debatten. Därför har den kommit att handla alltför
            mycket om hårdare tag och tidigare betygssteg. Vänsterpartiet
            invänder mot den problemformuleringen. Vi accepterar vare sig
            högerns svartmålning eller socialdemokraternas skönmålning av
            den svenska skolan. Vi ser fram emot en valrörelse som handlar
            mycket om skolan. Vi menar att en skola för alla kräver ökad likvärdighet
            och verklig skoldemokrati och handlar om att skapa möten och samarbete.
          </note>
          <note>
            Det är dags för en skola för frigörelse och rättvisa, en skola
            med dem det handlar om i centrum. Det är dags för elevernas skola.
          </note>
          <note type="speaker">
            Anf. 5 MARIA LARSSON (kd):
          </note>
          <note>
            Herr talman! I dag är det alla hjärtans dag. Då är kristdemokrater
            ute och kampanjar på temat En politik med hjärta och förnuft.
            Det är vad som behövs också när det gäller skolpolitik och skolvardag.
          </note>
          <note>
            Det är intressant att höra att skolministern har varit ute på
            skolbesök. Det är bra; fortsätt med det.
          </note>
          <note>
            Bevista verkligheten! Det är ju så att den socialdemokratiska
            regeringspolitiken och skolpolitiken har misslyckats. Nu har man
            suttit vid makten i åtta år, och alla formkurvor pekar nedåt,
            trots att konjunkturen under samma tid har pekat uppåt.
          </note>
          <note>
            Kunskapsresultatet blir sämre för varje år i svensk skola. Andelen
            elever som går ut utan betyg blir allt större. Det är nu mer än
            en fjärdedel av eleverna som inte är godkända i ett eller flera
            ämnen i årskurs nio.
          </note>
          <note>
            Arbetsmiljön försämras. Oron tilltar och arbetsron minskar i
            svensk skola i dag. I en internationell jämförelse ligger Sverige
            på plats 26 av 31 vad gäller ordning och reda i skolan. Var fjärde
            15-åring upplever oväsen och oordning under lektionstid. Skolor
            får t.o.m. stängas för att man ska kunna garantera säkerheten.
            På vilken annan arbetsplats skulle man acceptera att man tilltalar
            varandra med könsord? Ingen.
          </note>
          <note>
            Allt detta betyder sämre förutsättningar för kunskapsinhämtande.
          </note>
          <note>
            Bristen på behöriga lärare växer för varje år.
          </note>
          <note>
            Kommunförbundet har beräknat att den kommer att vara som störst
            år 2005. Då kommer det att fattas
          </note>
          <note>
            23 000 behöriga lärare. De stora pensionsavgångarna har varit
            kända i 35 år. Barnkullarnas storlek har varit kända i åtminstone
            sju år. Ändå gör regeringen ingenting för att motverka det här
            problemet, som har med möjligheterna till en kunskapsskola att
            göra.
          </note>
          <note>
            Vi har en regering som är oförmögen att ta tag i skolans problem.
            Krisen växer, skolministern, och håller på att bli till en nationell
            katastrof. Vad säger
          </note>
          <note>
            Thomas Östros till de 25 000 elever som går ut nian i år utan
            att vara godkända i alla ämnen, eller de
          </note>
          <note>
            10 000 som inte är godkända i kärnämnena? Hur ser deras möjligheter
            ut inför gymnasiestudier och inför möjligheten att få ett jobb?
            Vad är Thomas Östros besked till alla de föräldrar som oroar sig
            över hur det ska gå för deras barn som nu har gått ut med en icke
            godkänd-stämpel ur skolan?
          </note>
          <note>
            Herr talman! Varje elev är en unik människa. Socialdemokratisk
            rättvisa går ut på att ge alla barn samma sak. Kristdemokratisk
            rättvisa går ut på att se och möta varje barn. Skolstarten måste
            därför vara flexibel. Skolgången måste kunna variera i antal år
            beroende på elevens behov. Alla elever ska ha en individuell utvecklingsplan
            med rätt att lära i egen takt och på olika sätt.
          </note>
          <note>
            Skolan ska också förmedla de värden som vårt samhällsliv vilar
            på enligt den värdegrund som finns fastlagd i läroplanen. Varenda
            dag i varenda skola i varenda klass behövs samtalen om rätt och
            fel, ansvar och solidaritet, respekt och mod; spännande och spänstiga
            diskussioner som lägger grunden till en gemensam etik, gemensamma
            spelregler för livet.
          </note>
          <note>
            Det är den värdegrunden som regeringens vänner i
          </note>
          <note>
            Vänsterpartiet vill avskaffa och därmed göra skolan till ett
            etiskt vakuum. Hur viktig är värdegrunden för skolministern?
          </note>
          <note>
            Det behövs, herr talman, föräldrar som är ansvariga medspelare
            i skolan, precis som det står i Skolverkets rapport, som det tidigare
            refererades till. Skriv därför ansvarskontrakt mellan elever,
            föräldrar och skola som en överenskommelse där tre parter har
            delansvar för kunskapsinhämtandet, men också för uppförande och
            uppträdande.
          </note>
          <note>
            Föräldrar måste hela tiden involveras och informeras om barnets
            framgångar och behov av stöd.
          </note>
          <note>
            Muntlig och skriftlig information och betyg behövs i större utsträckning.
          </note>
          <note>
            Föräldrar som uppmuntrar och stöder gynnar barnets kunskapsutveckling.
            Det visar all tillgänglig forskning. Allra bäst lyckas barn som
            lever i stabila familjerelationer.
          </note>
          <note>
            Varför, Thomas Östros, är det så att det i Socialdemokraternas
            skola finns färre föräldrar än de som känner sig behövda på fotbollsplanen?
          </note>
          <note>
            Det behövs ett tydligt ledarskap i skolan. Ge rektor beslutsbefogenheter
            så att han eller hon kan vara en synlig och tydlig pedagogisk
            ledare, men också en ledare som har befogenheter nog att garantera
            en trygg arbetsmiljö med ordning och reda och frihet från mobbning.
            I dag är rektorerna vingklippta.
          </note>
          <note>
            Är Thomas Östros beredd att fort lägga redskap i rektorernas
            händer?
          </note>
          <note>
            Herr talman! Det ginge väl att stå ut med om trävarubranschen
            eller mineralindustrin fungerade dåligt, men nu handlar det om
            Sveriges största arbetsplats som rymmer 100 000 lärare och drygt
            en miljon elever, dvs. alla Sveriges talanger mellan 6 och 16
            år.
          </note>
          <note>
            För deras skull måste svensk skola få möjlighet att utvecklas
            till skolor där kunskap förmedlas, där arbetsro råder och där
            alla barn får lyckas.
          </note>
          <note>
            Axel ska börja skolan till hösten. Kan Thomas
          </note>
          <note>
            Östros garantera att han möts av en skola med ordning och reda,
            att han får nödvändiga kunskaper i den skolan och att han får
            värdebärande normer med sig i bagaget?
          </note>
          <note type="speaker">
            Anf. 6 SOFIA JONSSON (c):
          </note>
          <note>
            Herr talman! När krafttag borde sättas in för skolan och när
            resurser och konkreta förslag borde komma till väljer regeringen
            en ganska märklig strategi, en strategi som innebär att man nickar
            och håller med i stort sett allt och alla. Man säger att man ser
            problemen och att någonting måste göras. Vad som ska göras får
            vi andra inte reda på.
          </note>
          <note>
            Sluta med nickedockspolitiken, Thomas Östros.
          </note>
          <note>
            Gå in och se till att resurserna kommer fram så att det finns
            förutsättningar som syns på varje skola i varje klassrum. Det
            är inte antalet nickar och mängden text i riksdagens protokoll
            som förändrar och förbättrar den svenska skolan.
          </note>
          <note>
            När skolministern nu också fokuserar på den skolpolitik som förs
            i Stockholm, som för övrigt hans egna partikamrater i stort ställer
            upp på, undviker han det verkliga problemet. Skolministern börjar
            också i fel ände. Det viktigaste är ju att ge alla barn en bra
            start i livet. Valfriheten är viktig, men det blir ingen verklig
            valfrihet om inte alla barn får en bra start, om inte alla barn
            får rättigheten och möjligheten att lära sig det svenska språket
            och lära sig räkna, skriva och läsa.
          </note>
          <note>
            Här har utbildningsministern ett stort ansvar. Förslagen från
            regeringen om att förbättra skolan har inte direkt haglat över
            oss här i riksdagen.
          </note>
          <note>
            I åtta år har Socialdemokraterna haft makten. I
          </note>
          <note>
            åtta år har ni socialdemokrater pratat om att vård, skola och
            omsorg måste förbättras. Det måste förbättras är det tydliga budskap
            som vi alltid får höra, men vi har inte sett några konkreta resultat.
            Vi har inte sett att de verksamheterna har förbättrats under de
            åtta åren.
          </note>
          <note>
            När statsministern säger att skolan återigen kommer att bli en
            av de största, om inte den största, valfrågan är det ett stort
            svek mot alla landets elever, föräldrar och lärare.
          </note>
          <note>
            Centerpartiet har satsat och kommer att satsa stort på skolan.
            Vi är helt övertygade om att kunskap är den enda rätta och hållbara
            vägen för verklig social utjämning och lika villkor för alla.
          </note>
          <note>
            Att satsa på barn är vår viktigaste investering och inte någon
            arbetsam kostnad, som några verkar tycka.
          </note>
          <note>
            Vi vill ta ett helhetsgrepp om skolpolitiken med ökade resurser
            direkt till skolor och kommuner. Vi har en mängd förslag om hur
            vi stärker arbetet på skolorna för att varje elev ska få en sådan
            bra start som han ska garanteras. Vi behöver högt ställda krav
            på kunskaper, på trygghet och ordning och reda, men framför allt
            måste alla elever få den hjälp och det stöd som de behöver.
          </note>
          <note>
            I riksdagen har vi, herr talman, satt upp höga mål för grundskolan.
            Vi är alla, i ett enigt klubbslag, eniga om att alla elever i
            grundskolan ska få möjlighet att efter årskurs 9 gå ut med godkända
            kunskaper. Vi är alla överens om att alla elever ska få den möjligheten.
          </note>
          <note>
            Tyvärr ser vi att barn och elever inte får den möjligheten. Det
            är helt oacceptabelt.
          </note>
          <note>
            Det är inte heller acceptabelt att vi har en skola som så tidigt
            sorterar ut dessa elever och dessa människor och barn. Det är
            heller inte acceptabelt att vi har en skolminister som trots dessa
            negativa resultat återigen bara nickar och håller med om att någonting
            måste göras och krafttag tas. Det räcker inte längre,
          </note>
          <note>
            Thomas Östros, med att bara nicka. Nu måste någonting göras.
          </note>
          <note>
            Dagens skola är också alldeles för fyrkantig. Barnets ålder är
            överordnat den kunskaps- och mognadsnivå som eleven befinner sig
            på. Vi vill ändra på det.
          </note>
          <note>
            Det är kunskaperna som ska styra, inte tiden och inte åldern
            på eleven.
          </note>
          <note>
            Vi vill införa en individuell kunskapsrätt som innebär att grundskolans
            åtagande finns kvar tills eleven går ut grundskolan med tillräckliga
            kunskaper.
          </note>
          <note>
            För att alla ska klara det behöver var och en av eleverna tillräcklig
            hjälp och tillräckligt stöd. Det måste finnas fler lärare och
            fler specialister för att stödja eleverna. Det är de första åren
            och de tidiga insatserna som är absolut viktigast.
          </note>
          <note>
            Eleverna måste också få arbetsro i skolan. Det ska vara ordning
            och reda så att det blir en arbetsmiljö där alla kan känna sig
            trygga.
          </note>
          <note>
            Herr talman! Det har ju varit en ganska hetsig debatt kring skolan,
            och det har varit viktigt att visa på de problem som finns. Men
            vi måste också komma ihåg att det finns skolor runtom i landet
            som gör ett fantastiskt arbete, där det finns engagerade lärare
            och personal och där eleverna också klarar kunskapsmålen. Dem
            ska vi lyfta fram. Med dem ska vi visa hur viktigt det är att
            man arbetar utifrån en målstyrning och att man har en tro till
            varje elev.
          </note>
          <note>
            Det är bra att skolministern har besökt några av dessa skolor.
            Fortsätt med det, och ta till dig idéerna och förslagen. Kom med
            dem till riksdagen så att vi får något konkret att besluta om.
          </note>
          <note>
            Herr talman! Skolan ska ge alla barn en bra start och en rättvis
            chans i livet. Alla elever har rätt att gå ut grundskolan med
            tillräckliga kunskaper och ett bra självförtroende. Allt annat
            är oacceptabelt och det bidrar till en social klyvning som vi
            ser ökar. Skolministern säger att situationen är allvarlig och
            att någonting måste göras. Vi väntar spänt på när ministern ska
            komma med de konkreta förslag som syns ute på varje skola.
          </note>
          <note type="speaker">
            Anf. 7 ULF NILSSON (fp):
          </note>
          <note>
            Herr talman! De senaste dagarna har Thomas
          </note>
          <note>
            Östros fört en debatt om utanförskap, sortering och segregation
            i skolan. Den här debatten har på något sätt varit helt uppochnedvänd,
            när Thomas Östros nu plötsligt anklagar Folkpartiet för att vara
            motståndare till integrering och för segregation. Det är ju precis
            tvärtom: Hela vår liberala skolpolitik går ut på att minska segregationen
            och utslagningen i skolan.
          </note>
          <note>
            Felet med den socialdemokratiska skolan är just att den låter
            utslagning och segregation fortsätta och öka. Felet är att så
            många elever sorteras ut, och det därför att de glöms bort i skolan.
          </note>
          <note>
            Man kan fråga sig varför det ständigt är sådan uppmärksamhet
            riktad mot skolan. Är skolan verkligen så dålig? Det finns faktiskt
            många människor ute i våra skolor som gör ett både kraftfullt
            och bra arbete, och på många håll fungerar skolan verkligen bra.
          </note>
          <note>
            Men ändå måste vi konstatera att alldeles för många lämnar grundskolan
            utan att ha godkända betyg i svenska, engelska eller matematik.
            Det är 11 %, eller
          </note>
          <note>
            10 000 elever.
          </note>
          <note>
            Grundskolan ska lägga grunden, säger vi, men när vi sedan ser
            hur det går för eleverna på gymnasiet inser vi att grunden ofta
            är mycket dålig. Närmare
          </note>
          <note>
            40 % av landets 20-åringar når inte upp till gymnasieskolans
            mål, och antalet elever som får slutbetyg i gymnasieskolan fortsätter
            att sjunka.
          </note>
          <note>
            Med de här siffrorna kan man säga att den svenska skolan, som
            skulle vara en skola för alla, är på väg att bli en skola för
            hälften. Det är för många elever som slås ut, och därför tycker
            inte jag att någon skolminister skulle kunna vara nöjd med den
            svenska skolan.
          </note>
          <note>
            Det är naturligtvis lätt att förlora sig bland siffror, men bakom
            varje siffra döljer sig en flicka eller pojke som förmodligen
            en gång tyckte att det var väldigt roligt att börja skolan. Bakom
            många av siffrorna med ej godkända döljer sig en flicka eller
            en pojke som glömts bort ofta redan i tredje eller fjärde klass.
          </note>
          <note>
            De har fångats i det man kan kalla en snällhetsfälla. Ingen har
            haft modet att ställa krav på dem, och till sist slutar det med
            ett stort misslyckande. Rädslan för att sätta upp tydliga kunskapsmål
            och rädslan för att ställa krav lämnar just dem i sticket som
            behöver skolan bäst.
          </note>
          <note>
            Folkpartiet säger tydligt att kunskapsmålet måste uppvärderas,
            och vi envisas med att tydliga krav i skolan är bevis på att skolan
            bryr sig om eleverna.
          </note>
          <note>
            Skolan i Sverige kostar mycket pengar. Det ska den också göra,
            och därför är vi i Folkpartiet med på resurstillskotten till skolan.
            En bra skola kostar mycket pengar, men tyvärr kostar en dålig
            skola ännu mer pengar. Därför måste vi tänka nytt när det gäller
            skolan.
          </note>
          <note>
            De senaste 30-40 åren har rädslan för att tala klarspråk om skolan
            varit kännetecknet för socialdemokratisk skolpolitik. Rädslan
            för utvärdering och betyg har gjort att skolans resultat blivit
            otydligt, att föräldrar inte fått reda på hur det har gått för
            barnen.
          </note>
          <note>
            Bara de senaste tre åren har ett antal märkliga utspel kommit
            från det socialdemokratiska partiet, från regering och myndigheter
            eller från utredningar. Jag kan nämna några riktigt tokiga förslag,
            herr talman.
          </note>
          <note>
            Det är förslag att slopa kravet på godkänt i engelska, svenska
            och matte för att komma in i gymnasiet.
          </note>
          <note>
            Det är förslag att slopa betygsgränserna på de nationella proven,
            så att lärarna inte får något stöd i betygssättningen
          </note>
          <note>
            Det är förslag att slopa de tydliga målen i läroplanen, så att
            vi inte längre kan utvärdera om skolan når målen.
          </note>
          <note>
            Det är förslag att avskaffa betygen i grundskolan, från Socialdemokraternas
            partikongress.
          </note>
          <note>
            Det är förslag att stoppa rätten att ge skriftliga omdömen och
            information till föräldrarna.
          </note>
          <note>
            Allt detta är negativa förslag, som går i motsatt riktning mot
            vad skolan skulle behöva göra om vi ska bryta utanförskapet för
            alla de elever som i dag lämnas i sticket.
          </note>
          <note>
            Folkpartiet har en rad reformförslag för att alla elever ska
            få en bättre skola.
          </note>
          <note>
            Genomgående är att eleverna, precis som vi vuxna, behöver olika
            tid på sig för att nå målen. Genomgående är också att det är bäst
            att hjälpa eleverna så tidigt som möjligt i skolan. Flytta därför
            de resurser som nu används till att repetera grundskolan på gymnasiets
            individuella program till stöd, speciallärare och extratimmar
            långt tidigare i grundskolan.
          </note>
          <note>
            Behåll kraven på förkunskaper för att få börja gymnasieskolan,
            för att tvinga fram att grundskolan verkligen lägger grunden.
          </note>
          <note>
            Låt elever lämna grundskolan först när de verkligen nått målen,
            även om det kan ta olika lång tid för olika elever. Det kan finnas
            elever som har nått grundskolans mål redan efter åtta år, och
            då ska de få lämna grundskolan om de vill. Men det finns också
            de som behöver gå tio år i grundskolan. I en flexibel grundskola
            är det inte konstigt att man tar olika tid på sig.
          </note>
          <note>
            Sätt också betyg några år tidigare, så att det inte kommer som
            en överraskning näst sista året. Låt föräldrarna få skriftlig
            information om hur det går för barnen redan från början i skolan.
          </note>
          <note>
            Utvärdera resultaten med nationella prov redan i trean, så att
            ingen enda elev som behöver extrastöd glöms bort.
          </note>
          <note>
            Oavsett om det handlar om mobbning, arbetsro i skolan eller kunskapsmål
            behöver vi en ny tydlighet i skolpolitiken. Men Socialdemokraterna
            vägrar envist tala tydligt om vad de vill.
          </note>
          <note>
            Från oss i Folkpartiet kommer det ett tydligt budskap att barn
            och ungdomar är värda en riktig skola, och i en riktig skola finns
            det kunskapsmål och en trygg miljö, och där är det också roligt
            att söka kunskap tillsammans.
          </note>
          <note type="speaker">
            Anf. 8 MATZ HAMMARSTRÖM (mp):
          </note>
          <note>
            Herr talman! Låt mig börja med att säga vad vi gröna tycker att
            den svenska skolan behöver, för kvalitetens skull, för elevernas
            skull och för lärarnas skull. Det är mer personal, inga graderade
            betyg och ökad elevmakt.
          </note>
          <note>
            Mer personal, inga betyg och ökad elevmakt är också titeln på
            vår nya skolrapport, som ni, tittare och lyssnare, kan hitta på
            vår hemsida, www.mp.se.
          </note>
          <note>
            Nyligen kom betygsstatistik som visar att 11 % av eleverna i
            grundskolans avgångsklasser inte fick godkänt betyg i kärnämnena
            svenska, matematik och engelska. Som ett brev på posten kom omedelbart
            en begäran från Moderaterna om en aktuell debatt i riksdagen.
            Så har det varit varje gång betygsstatistiken presenterats den
            här mandatperioden. Moderaterna och Folkpartiet tävlar med varandra
            i ett osmakligt försök att slå mynt av de problem som de själva
            lade grunden till under sin regeringsperiod 1991-1994.
          </note>
          <note>
            Beatrice Ask sade i sitt inlägg att mer pengar till skolan är
            som att hälla vatten i en hink full av hål.
          </note>
          <note>
            Men det var ju Beatrice Ask som tillsammans med
          </note>
          <note>
            Bo Lundgren, Alf Svensson och Lars Leijonborg borrade hålen i
            hinken.
          </note>
          <note>
            De borgerliga partierna borde ägna sig åt lite självrannsakan
            och självkritik. Det är nämligen den borgerliga draksådden under
            90-talets första år som är huvudorsaken till missväxten i skolan.
            De barn som slutade grundskolan i somras, vars betygsstatistik
            fick
          </note>
          <note>
            Moderaterna att begära den här debatten, när började de i skolan?
            Jo, de började hösten 1992. Vad hände hösten före? Jo, Sverige
            fick en borgerlig regering -
          </note>
          <note>
            en borgerlig regering där Beatrice Ask var skolminister, en borgerlig
            regering som skar så mycket i statsbidragen till kommunerna att
            barnen och skolan blev lidande. Borgerliga politiker ute i kommunerna
            skar och skar i skolans budget - 1992, 1993 och
          </note>
          <note>
            1994.
          </note>
          <note>
            "Det finns luft i systemet", sade ledande moderata och folkpartistiska
            skolpolitiker när vi gröna kritiserade nedskärningarna. I min
            hemkommun Lund skar man under Ulf Nilssons ledning bort 30 miljoner
            under de här tre åren. I Uppsala skar man bort 20 %
          </note>
          <note>
            av skolans personal. Över hela landet försvann under
          </note>
          <note>
            90-talets första år massor av fritidspedagoger, specialpedagoger,
            skolsköterskor, skolpsykologer, kuratorer, vaktmästare och, inte
            minst, lärare.
          </note>
          <note>
            Betygsstatistiken visar att det finns en grupp elever som lämnar
            grundskolan med icke godkänt i ett eller flera ämnen. Den gruppen
            utgörs av just de elever som borde ha fått särskilt stöd tidigt.
            Beatrice Ask och Ulf Nilsson nämner just hur viktigt det är att
            stödet sätts in tidigt. Det var det stöd som skolan, med de minskade
            resurserna, då inte kunde ge. Det gäller t.ex. gruppen barn och
            ungdomar med läs- och skrivsvårigheter eller andra lättare funktionshinder,
            barn och ungdomar som lever i familjer med mycket stora sociala
            problem och barn och ungdomar med invandrarbakgrund som inte kan
            svenska språket tillräckligt väl. Det är dessa barn som får betala
            priset för den borgerliga budgetsaneringen. Det är dessa ungdomar
            som nu fått icke godkänt i ett eller flera av kärnämnena.
          </note>
          <note>
            Det är oerhört att Ulf Nilson påstår att orsaken till att barn
            inte klarar godkänt i slutbetyget är att de hamnat i "snällfällan"
            och att högre krav är rätt medicin.
          </note>
          <note>
            Till min fasa hörde jag i går av en journalist att
          </note>
          <note>
            Folkpartiet överväger nationella prov i förskolan. Jag hoppas
            att Ulf Nilsson kan dementera det i sitt nästa inlägg.
          </note>
          <note>
            Socialdemokraterna går heller inte skuldfria. Att återförandet
            av resurser för de elever som är i behov av särskilt stöd påbörjades
            först 1998 är en skamfläck i svensk skolpolitik. Ansvaret får
            delas mellan den borgerliga regeringen, som gjorde nedskärningarna,
            och den socialdemokratiska regering som under perioden 1994-1998
            i stort sett inte gjorde någonting för att komma till rätta med
            bristerna.
          </note>
          <note>
            Men nu ökar resurserna successivt, bl.a. tack vare
          </note>
          <note>
            Miljöpartiets samarbete med regeringen. Men takten borde vara
            högre. Resurserna ökar. Någonting håller på att hända.
          </note>
          <note>
            Det syns ingen ljusning, sade Beatrice Ask. Men det syns faktiskt
            en ljusning. Enligt Skolverket ökar visserligen antalet elever
            som inte får godkänt i kärnämnena, men ökningstakten har minskat.
            Trenden är faktiskt på väg att brytas.
          </note>
          <note>
            Miljöpartiet har nu tillsammans med regeringen och Vänsterpartiet
            anslagit särskilda medel för skolan. 17 ½ miljard extra går under
            de närmaste åren till skolan för anställning av mer personal.
            Till detta kommer extra medel för kompetensutveckling av lärare.
            Vi får en helt ny modern lärarutbildning.
          </note>
          <note>
            Men det tar tid att utbilda lärare, och det tar tid att bygga
            upp skolmiljöer som har raserats. Att moderater, folkpartister
            och kristdemokrater under denna uppbyggnadsperiod försöker driva
            opposition genom en kombination av svartmålning av skolverkligheten
            och krav på fler betyg och mer ordning och reda visar på en beklämmande
            idéfattigdom. Det är inte det som elever med läs- och skrivsvårigheter
            eller elever med invandrarbakgrund behöver.
          </note>
          <note>
            Det som behövs för en bättre skola är fler utbildade lärare och
            specialpedagoger och individualiserad undervisning. Det ska inte
            bara vara en skola för alla utan också en skola för var och en,
            så att elever i behov av särskilt stöd verkligen får stöd.
          </note>
          <note>
            För att det ska bli möjligt att genomföra behövs en större satsning
            på skolan från riksdagen, men också ett intresse från borgerliga
            politiker ute i kommunerna, där de avgörande besluten fattas,
            för att verkligen satsa på skolan.
          </note>
          <note>
            Anf. 9 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Mer resurser, precis om Matz Hammarström säger,
            är alldeles grundläggande. Det gäller lärare, specialpedagoger
            och andra viktiga yrkesgrupper i skolan som kan hjälpa och stödja
            barnen tidigt, när de behöver det. Det kommer mer resurser. Vi
            satsar 17 ½ miljard de kommande åren.
          </note>
          <note>
            Hur är det möjligt att Beatrice Ask, när hon räknar upp vem som
            har ansvaret för skolan, nämner Persson, Johansson, Wärnersson
            och Östros men hoppar över Ask, som var den person som satte i
            gång de stora besparingarna i skolan? Får jag be om lite självkritik,
            Beatrice Ask.
          </note>
          <note>
            Sofia Jonsson säger på samma sätt att det behövs mer pengar direkt
            ut i skolorna. Men ni säger ju nej till öronmärkta bidrag till
            skolorna. Ni säger nej till att vi ska ange att de resurser vi
            nu lämnar till kommunerna ska gå till att anställa fler lärare.
            Hur går det ihop med kravet på mer resurser direkt ut i skolorna?
          </note>
          <note>
            Mer resurser, menar jag, är alldeles grundläggande. Starkare
            kvalitetsarbete ute på varje skola i varje kommun, med ett skolverk
            som följer upp tydligt och klart, är också nödvändigt. Också föräldrars
            och elevers rätt till information måste stärkas. Det ska lämnas
            information om hur det går i skolan i utveckligssamtal. Det ska
            också finnas en utvecklingsplan för hur vi ska arbeta för att
            nå målen för varje elev framöver.
          </note>
          <note>
            Den allmänna förskolan, som vi inför nästa år, är en av de viktiga
            utbildningspolitiska reformerna. Alla fyra- och femåringar bjuds
            in till förskolan, med leken som idé och pedagogik.
          </note>
          <note>
            Det sker också en storsatsning på en ny lärarutbildning. Vi måste
            se till att de som är obehöriga får chansen att skaffa sig de
            kunskaper de behöver. Det är ett bra program för en stärkt kvalitet
            i den svenska skolan.
          </note>
          <note>
            Moderaterna har ett recept: skolpengen. En nationell skolpeng
            ska införas. Det gäller inte det lokala ansvaret, utan vi ska
            ha en statlig skolpeng till varje elev. En check kommer hem i
            brevlådan. Man säger:
          </note>
          <note>
            Här har du den resurs du ska köpa skola för till ditt barn.
          </note>
          <note>
            Hur ska Beatrice Ask räkna ut vilken summa som ska stå på checken?
            Vi bor olika i landet. Vi har ibland långt till skolan och behöver
            skolskjuts. Ibland är det en landsbygdsskola, och ibland är det
            en stor stadsskola. Hur ska man räkna ut vad de olika behov som
            eleverna har kostar?
          </note>
          <note>
            Eleven kan behöva extrastöd. Eleven kanske inte behöver extrastöd
            just vid detta tillfälle, men senare.
          </note>
          <note>
            Hur ska vi räkna ut vilken summa som ska stå på checken för varje
            barn?
          </note>
          <note>
            Vad händer när jag som förälder står framför skolan med den check
            jag har fått av Beatrice Ask och upptäcker att pengarna inte räcker
            till det mitt barn behöver? Nu har vi en idé om att det är en
            gemensam skola och att vi tar ett gemensamt ansvar.
          </note>
          <note>
            Det är allas vårt ansvar att se till att barnen får de resurser
            och det stöd som de behöver. Men ska vi ha ett checksystem? Ska
            jag snegla på grannen och fråga om jag får låna lite av hans check,
            så att mitt barn får det stöd det behöver?
          </note>
          <note>
            Folkpartiet ställer upp på statlig skolpeng, som verkligen undanröjer
            alla möjligheter att ge alla barn det stöd som de behöver efter
            behov. Centerpartiet har hittills sagt nej, men kanske är man
            på väg att vika sig i den skolpolitiska arbetsgrupp som nu arbetar.
            Maud Olofssons kritik i går mot Leijonborg och
          </note>
          <note>
            Folkpartiet är lovande på den punkten, men jag är orolig. Jag
            tror inte att det är möjligt att ha en likvärdig skola för alla
            med den typen av checksystem, där man ska ut och köpa utbildning
            till sina barn.
          </note>
          <note>
            Låt oss slå vakt om idén om den gemensamma skolan. Privatisera
            inte idén om att vi har ett gemensamt ansvar för varandra. Vi
            ska ställa upp med mer resurser, bättre kvalitet, tydligare information
            till föräldrar och elever och alltmer välutbildade lärare.
          </note>
          <note>
            (Applåder)
          </note>
          <note type="speaker">
            Anf. 10 BEATRICE ASK (m):
          </note>
          <note>
            Herr talman! Jag tycker inte att skolministern ska ljuga i talarstolen.
            Vi har aldrig föreslagit några checkar som ska gå till hemmen
            och ned i plånböckerna. Vad vi har föreslagit är att staten ska
            ta ansvaret för grundskolans finansiering, så att vi får en likvärdig
            satsning över hela landet. Vi är upprörda över att skillnaderna
            mellan vad barns utbildning får kosta i olika delar av landet
            är så stora som de är i dag. Det är också det som gör att vi har
            problem på många håll. Det är det som gör att det samlade resultatet
            -
          </note>
          <note>
            hela nationens resultat - är att 10 000 elever lämnar skolan
            efter nio år utan att ha godkända kunskaper i svenska, engelska
            och matematik.
          </note>
          <note>
            Socialdemokraterna och Vänstern är ansvariga för en grundskola
            som ställer massor av ungdomar vid sidan. Ni måste berätta varför
            ni gör så och varför ni inte vill göra något åt det, i stället
            för att gå i opposition redan i februari. Valet hålls inte förrän
            i september. Då får vi se hur det blir.
          </note>
          <note>
            Problemet är att ni måste ta ansvar för det ni inte har gjort
            under åtta år. Det tar tid att reda ut vad Beatrice Ask gjorde
            i början av 90-talet, påstår en del. Det är möjligt att det finns
            problem i det. Men eftersom ni har haft åtta år på er borde någonting
            ha hänt.
          </note>
          <note>
            När det gäller skolpolitiken i Stockholm, som tydligen retar
            gallfeber på Thomas Östros, måste jag säga att jag är stolt över
            att bo och leva i en stad där alla, oavsett vad mamma och pappa
            tjänar och oavsett var de bor, har rätt och möjlighet att välja
            skola. Jag är stolt över att man tar reda på hur det går för varenda
            elev redan när de går i tredje klass.
          </note>
          <note>
            Min pojke går i tredje klass i en vanlig skola. Jag är stolt
            som mamma och glad över att hans fröken med hjälp av pedagogisk
            expertis undersöker om han har kommit så långt i sin läsinlärning
            att det fungerar.
          </note>
          <note>
            Det är lite patetiskt att Thomas Östros ena minuten kritiserar
            Stockholm och säger att det rör sig om testning, samtidigt som
            han andra minuten när han ska berätta om en bra skola som jobbar
            med läsning tar Aspuddens skola som exempel. Vi har massor med
            bra skolor i Stockholm som gör just detta.
          </note>
          <note>
            Vi tror att det är viktigt att börja tidigt och följa upp varje
            barn. Vad har ni föreslagit? Det enda ni gör är att ni kritiserar.
          </note>
          <note>
            Vi fick i inledningen höra att Thomas Östros ansåg att det är
            viktigt att följa upp varje elev. Ja visst!
          </note>
          <note>
            Men varför har hans företrädare ägnat nästan en hel mandatpetiod
            åt att förfölja kommuner och skolor som har försökt hitta vägar
            att just ge bättre information? Det har t.ex. gällt skriftlig
            information.
          </note>
          <note>
            Varför kritiserar ni Stockholm för att man tillsammans med bl.a.
            lärarhögskolan försöker förbättra uppföljning och utvärdering?
            Varför kritiserar ni detta när ni samtidigt säger att det är precis
            det som behövs? Jag tror också att det är nödvändigt. Vi måste
            skärpa uppföljningen över hela landet och se till att vi vet vart
            varje barn tar vägen och hur detta ser ut.
          </note>
          <note>
            Jag tycker att det är viktigt att Thomas Östros tar chansen i
            slutet av den här debatten att berätta vilket besked man vill
            ge till de 10 000 ungdomar som nu står i en akut situation, som
            ska lämna grundskolan.
          </note>
          <note>
            Om deras skola skulle erbjuda dem att gå ett år till eftersom
            de inte riktigt har hunnit med, ska de då få veta att de är kvarsittare
            i Socialdemokraternas ögon, att det är någonting nesligt att de
            skulle jobba ett år till? Det är den mest omoderna inställning
            till lärande man kan ha när vi pratar om ett livslångt lärande.
          </note>
          <note>
            Den kompetens som finns i grundskolorna behöver ibland användas.
            Vi vill inte tvinga någon att gå i grundskolan hela livet, men
            vi tycker att möjligheten att få chansen att gå kvar borde finnas
            och att man ska göra mycket för att använda den kunskapen.
          </note>
          <note>
            Vi vill också se till att de som går vidare till gymnasiet inte
            är hänvisade till ett individuellt program organiserat av kommunerna.
            Vi vet att inte alla kommuner och skolor har lyckats göra något
            åt detta. Vi har sagt: Låt också de fristående skolor som så vill
            ha individuellt program. Vad gör Socialdemokraterna?
          </note>
          <note>
            Jo, skickar det till en utredning.
          </note>
          <note>
            Ni har inga besked till de här ungdomarna. Ni har inga besked
            om vad ni ska göra på lång sikt för att förbättra grundskolan.
            Det är ju det som är problemet.
          </note>
          <note>
            Gå inte i opposition i förtid, utan vänta till september!
          </note>
          <note>
            (Applåder)
          </note>
          <note type="speaker">
            Anf. 11 KALLE LARSSON (v):
          </note>
          <note>
            Herr talman! Det är möjligt att Maud Olofsson har attackerat
            Folkpartiets skolpolitik. Men man ska väl också se det som de
            är överens om, och det är dessvärre ganska mycket - tidigare betyg,
            fler betygssteg, mer hets och stress för barn och elever som behöver
            lugn och ro och ordning.
          </note>
          <note>
            Det Maria Larsson från Kristdemokraterna säger kommer kanske
            som en nyhet för många. Vi får höra att vi som vänsterkraft vill
            diskutera läroplanen och värdegrunden, och det är alldeles riktigt.
            Men vi får också höra att om man tar bort den kristna etiken ur
            läroplanen lever man plötsligt i ett etiskt vakuum. Det var en
            nyhet, Maria Larsson, för de miljarder människor i den här världen
            som inte är troende kristna.
          </note>
          <note>
            Ulf Nilsson säger att Folkpartiet är för en ökad integration.
            Ni kanske i så fall skulle ta tillfället i akt att med partikamraterna
            i Stockholm diskutera metodvalet för att åstadkomma denna ökade
            integration.
          </note>
          <note>
            En bostadspolitik där man säljer ut innerstan till de rika, och
            dessutom en skolpolitik där man inför betygsintagning till skolorna
            i kombination med skolpeng, är knappast ett sätt att öka integrationen.
            Det vi ser är ju det omvända: I praktisk politisk handling ökar
            man segregationen. Man påstår att det inte är medvetet, men jag
            tror nog att man vet bättre.
          </note>
          <note>
            Beatrice Ask säger att hon är stolt över att bo och leva i en
            stad som Stockholm. Jag lever i samma stad men uppenbarligen i
            en helt annan verklighet. Jag lever i det Rinkeby där nedskärningarna
            inom kulturområdet och skolan från borgerligt håll nu börjar bli
            verklighet. Jag är också stolt och glad att leva och bo i en stad
            som Stockholm, för nu börjar motståndet mot den borgerliga politiken
            att formera sig. Striden om Stockholm, och om svensk skolpolitik,
            har bara börjat!
          </note>
          <note type="speaker">
            Anf. 12 MARIA LARSSON (kd):
          </note>
          <note>
            Herr talman! Det är för trist att höra skolministerns klagovisor
            över Stockholm. Sanningen är ju den att Östros inte har några
            egna förslag. Han säger i gårdagens tidning att han inte vill
            ta ställning till vilket intagningssystem man ska ha, eftersom
            det är en kommunal fråga. Det är att fega, skolministern!
          </note>
          <note>
            Hur skulle det vara om skolministern i stället frågade sina socialdemokratiska
            vänner nere i Malmö, som har haft betygsintagning sedan två år
            tillbaka? I skolorna i Göteborg, där också Socialdemokraterna
            styr, går hälften av platserna på betygsintagning. Socialdemokraterna
            kör inte en linje. Men Östros hoppas att någon annan ska ta besluten.
            Han står där han står tills någon annan tvingar honom att gå någon
            annanstans. Det håller inte för en skolminister.
          </note>
          <note>
            Jag tycker att det är självklart att elever som bor i
          </note>
          <note>
            Skärholmen och Fittja ska ha möjlighet att söka till andra skolor
            i andra delar av staden. Att tvinga alla elever att gå där de
            bor är inte rättvisa; det är dumhet.
          </note>
          <note>
            Däremot ska man naturligtvis sträva efter att lägga spännande
            program ute i förortsskolorna och ge mer resurser till de skolorna,
            som ofta är mer resurskrävande. Så görs redan i dag, och det finns
            en total politisk enighet om detta.
          </note>
          <note>
            Herr talman! Jag vill också ta upp lärarsituationen, som är prekär.
            Ingenting har hänt under de år som regeringen har suttit vid makten.
            23 000 lärare fattas. 16 % av lektionerna i dagens svenska skola
            ombesörjs av obehöriga lärare. Samtidigt är det 1,8
          </note>
          <note>
            sökande per plats till lärarutbildningarna i det här landet -
            massor med människor som vill satsa på ett spännande yrke. När
            blir det fler lärarutbildningsplatser, Thomas Östros?
          </note>
          <note type="speaker">
            Anf. 13 SOFIA JONSSON (c):
          </note>
          <note>
            Herr talman! Det är rätt förbluffande att sitta och lyssna på
            Thomas Östros när han diskuterar och argumenterar från talarstolen.
            Å ena sidan säger han att kunskapen är oerhört viktig i den svenska
            grundskolan. Resurserna måste ökas, och individuella studieplaner
            är en väldigt bra idé som skulle kunna genomföras. Det här är
            ju sådant som vi från den borgerliga sidan har föreslagit i flera
            år. Men inte har det kommit någonting konkret från regeringens
            sida!
          </note>
          <note>
            Är det fortsatt bara tomma ord? Är det så att ni fortfarande
            inte tar ansvar för de åtta år ni har suttit vid makten? I åtta
            år har ni pratat om förbättringar för skolan, vården och omsorgen
            - utan att kunna komma med några konkreta förslag, och utan att
            kunna visa på några konkreta och bra resultat. Det här är en argumentation
            som är förbluffande och som är ett svek, tycker jag.
          </note>
          <note>
            Ska vi vänta till valrörelsen igen för att Socialdemokraterna
            ska gå ut och säga att skolan är viktig och att någonting måste
            göras? Det viktigaste är väl att de elever som går där just nu
            får möjligheten till en bra start, får möjligheten att lära sig
            det svenska språket, får möjligheten att lära sig läsa, skriva
            och räkna ordentligt.
          </note>
          <note>
            Nej, tom argumentation utan innehåll, utan resurser och förslag,
            tycker jag inte hör till svensk politik, och framför allt inte
            från Sveriges skolminister.
          </note>
          <note>
            Centerpartiet satsar stort. Vi satsar 10 miljarder på den svenska
            skolan. Vi satsar 1,2 miljarder på de första åren just för att
            barn ska kunna lära sig att läsa, skriva och tala det svenska
            språket. Välkommen,
          </note>
          <note>
            Thomas Östros! Sätt in dessa resurser! Ge alla barn och elever
            en rättvis start - i verkligheten, ute på alla skolor, inte bara
            från riksdagens talarstol!
          </note>
          <note type="speaker">
            Anf. 14 ULF NILSSON (fp):
          </note>
          <note>
            Herr talman! Thomas Östros trolleritrick här i talarstolen, att
            försöka rikta uppmärksamheten mot intagningssystem som hans egna
            partikamrater genomför på många håll i landet, kommer inte att
            lyckas. Vi ska diskutera de stora problemen i den svenska skolan.
          </note>
          <note>
            I Stockholm har de senaste tre åren antalet elever från förortsskolor
            som lyckats komma in på innerstadsskolor ökat kraftigt. Antalet
            invandrare som lyckats komma in på andra skolor än dem i det egna
            området har ökat kraftigt. Motståndarna till det här systemet
            får försöka svara på vad de vill ha i stället.
          </note>
          <note>
            Vill de ha ett inlåsningssystem där man helt enkelt förbjuds
            att gå någon annanstans än inom det segregerade område där man
            är född? Ska man ha tvångsbussning, något som misslyckades i USA
            på
          </note>
          <note>
            60-talet? Ska man ha lottning eller Bingolotto?
          </note>
          <note>
            Herr talman! Mycket började försämras med den svenska skolan
            i och med kommunaliseringen. Det blev mindre resurser, bristande
            likvärdighet och dålig utvärdering. Därför vill också Folkpartiet
            nu diskutera ett system där staten garanterar likvärdighet och
            att skolor som behöver mer resurser får det.
          </note>
          <note>
            Snällfällan är ett bra ord när skolan av feghet eller av snålhet
            inte sätter in resurser i tid utan glömmer bort eleverna. Så gör
            man inte i Stockholm. Det är ett bra exempel på liberal skolpolitik.
            Där har ett antal grundskolor börjat arbeta med att utvärdera
            hur det går med läsningen redan i trean. Man har nått fantastiska
            resultat, inte minst med elever från invandrarmiljöer där många
            fler än någonsin har nått uppsatta mål.
          </note>
          <note>
            Att strunta i att utvärdera och att strunta i att informera föräldrarna
            är att utsortera, Thomas Östros, och i verkligheten är det sorgligt
            nog alldeles för många som blir utsorterade i skolan i dag.
          </note>
          <note type="speaker">
            Anf. 15 MATZ HAMMARSTRÖM (mp):
          </note>
          <note>
            Herr talman! Beatrice Ask, Sofia Jonsson och Ulf
          </note>
          <note>
            Nilsson efterlyser åtgärder och reformer. Men vad har de själva
            att komma med, annat än det vi tycks vara överens om, ökade resurser
            och bättre uppföljning och utvärdering. Vidare sådant som är rena
            dumheterna, som Ulf Nilsson pratade om, hårdare tag och mer fingraderade
            betyg.
          </note>
          <note>
            Jag har en fråga till Thomas Östros. Han betonade i sitt inledningsanförande
            att Skolverkets tillsyn var viktig. Är Thomas Östros också beredd
            att ge Skolverket ökade resurser för denna tillsyn och sanktionsmöjligheter?
            Som det är i dag kan en skola eller en kommun få bötesföreläggande
            om man inte har fungerande ventilationssystem, men det är fritt
            fram att ha en icke-fungerande pedagogisk verksamhet.
          </note>
          <note>
            För att komma åt detta behöver Skolverket ha sanktionsmöjligheter.
            Det skulle vara intressant att få ett svar av skolministern på
            den frågan.
          </note>
          <note>
            Jag noterar också, herr talman, att Ulf Nilsson inte dementerade
            uppgiften att Folkpartiet vill ha nationella prov i förskolan.
            Jag hoppas att han kan dementera det i annat sammanhang eller
            tala om att det förhåller sig så.
          </note>
          <note>
            Avslutningsvis, herr talman, vill jag hävda att det ibland låter
            på borgerliga politiker som om riksdagen skulle kunna kommendera
            fram mer ordning och reda i skolan eller skrämma fram den genom
            tidigare och mer fingraderade betyg. Men det går naturligtvis
            inte.
          </note>
          <note>
            Det som krävs är att vi ger skolan tillräckliga resurser och
            arbetsro, att vi ger skolan mer personal, tar bort de graderade
            betygen och ökar elevmakten. Då ökar kvaliteten och trivseln i
            skolan både för lärare och elever.
          </note>
          <note>
            Anf. 16 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! I Stockholms skolor görs ett fantastiskt arbete.
            Duktiga, välutbildade lärare arbetar engagerat för att hjälpa,
            stötta och stimulera Stockholms barn och ungdomar att växa med
            kunskap. Jag är full av beundran för det arbete som de gör. Det
            är en härlig upplevelse att vara ute i många av Stockholms skolor
            och träffa dessa lärare och dessa elever. De behöver ju respekt
            för sitt arbete. När Kristdemokraternas Maria Larsson säger att
            skolan är en nationell katastrof, vad är det för budskap till
            Stockholms lärare och elever? Det pågår ett fantastiskt arbete.
          </note>
          <note>
            Det jag kritiserar är den borgerliga ledningen i
          </note>
          <note>
            Stockholm som inte tar ojämlikheten och segregationen på allvar,
            där den ansvarige politikern rycker på axlarna och försöker gräva
            fram andra siffror som visar något annat i stället för att kavla
            upp ärmarna och fundera på: Hur ska jag arbeta hårt för att minska
            ojämlikheten i Stockholm? Det är ansvaret för skolpolitiker i
            Stockholm, och det kräver jag.
          </note>
          <note>
            Betygsintagning kan vara ett alldeles utmärkt instrument. Jag
            håller med Maud Olofsson på det sättet.
          </note>
          <note>
            Men det kräver att man arbetar mot ojämlikhet och segregation
            samtidigt. Annars blir det orättvisa. Då får några barn en väldigt
            bra skolgång, men andra får det inte.
          </note>
          <note>
            Det görs ett fantastiskt arbete bland Stockholms lärare. Jag
            kommer att ägna mycket tid åt att prata med dem för att höra hur
            de tycker att vi ska bedriva skolpolitik framöver. Jag tror att
            ett gemensamt krav som de har är att vi ska visa respekt för att
            de är professionella människor. De är inte betjänta av att riksdagen
            ska tala om och skriva dem på näsan exakt hur de ska bete sig
            i varje ögonblick. Respekt för lärarna i
          </note>
          <note>
            Stockholm, men ge dem resurser så att de kan utföra sitt arbete
            på ett ännu bättre sätt. Se till att det finns en politik i Stockholm
            som strävar efter integration och jämlikhet.
          </note>
          <note>
            En statlig skolpeng kommer att vara förödande på det sättet.
            Nu säger Beatrice Ask att checken inte kommer hem i brevlådan.
            Nej, det var ju ett besked.
          </note>
          <note>
            Men checken kommer till skolan. Er poäng är att man ska välja
            och köpa utbildning och att checken ska trilla ned i skolan. Föräldrarna
            kommer att hålla reda på vad den checken innehåller. Om man behöver
            hjälp och stöd och står där hos rektorn med sin check och inte
            har pengar så att det räcker, vart har då tanken och idén om den
            gemensamma skolan tagit vägen? Det är allas våra barn och ungdomar,
            det är allas vårt ansvar. Jag tror inte att det går att privatisera
            den idén utan att det blir en väldigt stark reaktion bland människor.
          </note>
          <note>
            På samma sätt är det med sorteringsskolan. Det är alldeles självklart
            att om förälder, elev och lärare är överens om att det är väldigt
            bra för barnet eller den unga eleven att erbjudas ett år till
            så ska man ha den möjligheten. Det fungerar så i dag. Men det
            som
          </note>
          <note>
            Folkpartiet driver och skriver i artiklar är något helt annat.
            Det är en utsorterande skola som börjar med prov i nio-tio-årsåldern.
            Om man inte klarar provet sorteras man ut.
          </note>
          <note>
            Dagens Nyheters ledarredaktion frågar sig: Vad händer med studiemotivationen
            hos de barn som upplever att de sorteras ut? Sydsvenska Dagbladet
            frågar sig: Det är ju så att framgång i skolan är korrelerat med
            föräldrarnas inkomst och studiebakgrund, kommer inte det att öka
            klassklyftorna i samhället?
          </note>
          <note>
            Vi ställer de här frågorna. Socialliberaler faxar och skriver
            och frågar: Vad har hänt med socialliberalismen i Sverige? Men
            någon intressant diskussion om det får vi inte här, för man har
            låst sig och bestämt sig.
          </note>
          <note>
            Jag menar att skolan måste ha mer resurser. Skolan måste stimuleras
            att arbeta mer med kvalitetsutvecklingen. Varje elev och förälder
            måste få tydligare information om hur det går för barnen och det
            bör vara en individuell utvecklingsplan för var och en så att
            man kan nå målen. Det är oerhört viktigt. Men visa respekt också
            för lärarnas arbete och deras professionalitet!
          </note>
          <note type="speaker">
            Anf. 17 BEATRICE ASK (m):
          </note>
          <note>
            Herr talman! Skolministern och jag tycks vara överens om att
            det i många skolor görs ett fantastiskt arbete. Det var inte det
            vi skulle diskutera i dag. Vi skulle diskutera hur det kan komma
            sig att 10 000
          </note>
          <note>
            elever efter nio år inte har nått de grundläggande kunskaper
            de behöver och vad man vill göra åt det.
          </note>
          <note>
            Segregationen är ett bekymmer. Det hade varit roligt om skolministern
            hade haft något enda förslag som hade gett utrymme för att ta
            tag i hur vi ska arbeta med elever som har invandrarbakgrund.
            Det går inte att bara tycka att det är ett problem. För många
            av de eleverna, inte minst de som har anlänt till Sverige under
            skoltiden, är mer tid faktiskt nödvändig för att de ska komma
            i kapp. Det finns andra åtgärder också. Dem hinner jag inte gå
            in på nu. Men det är naturligtvis ett seriöst problem.
          </note>
          <note>
            Däremot är det så, och det tror jag också att vi är överens om,
            att det också krävs extra resurser. Men
          </note>
          <note>
            Socialdemokraterna ska inte skryta om Wärnerssonpengarna som
            ger en tjänst på 415 elever. Det är ett bläckstänk i havet, precis
            som Skolverket säger.
          </note>
          <note>
            Dessutom måste elever som behöver extra hjälp ha mer resurser
            än andra. Det har vi i vårt skolpengssystem. Så är det i Stockholm
            i dag också. Under den här perioden har man faktiskt sett till
            att stärka de resurserna.
          </note>
          <note>
            Till Kalle Larsson vill jag säga: Sluta förtala skolorna på Järvafältet!
            Bland de bästa skolorna i Stockholm är Rinkebyskolan och flera
            av de andra skolorna där ute. De når otroligt goda resultat. Detta
            bl.a. tack vare att det finns ett pedagogiskt intresse, en uppbackning,
            ett stöd och inspiration också från Stadshuset. Det har funnits
            under många år. Det är viktigt för att de här eleverna ska få
            en god chans. Prata inte illa om skolorna på Järvafältet!
          </note>
          <note>
            Det är synd om Miljöpartiet som inte tror att riksdagen har någon
            betydelse. Det är klart att vi på olika sätt och med olika beslut
            kan se till att ta bort hinder och öka möjligheterna för en bättre
            skola i alla delar av Sverige. Detta är ju ingen Stockholmsdebatt.
            Den borde handla om hela landet. Problemen finns överallt. Det
            är det vi måste våga se och erkänna.
          </note>
          <note>
            (Applåder)
          </note>
          <note>
            Anf. 18 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Det vore bra om vi kunde komma till en skolpolitisk
            debatt som slutar att svartmåla skolan.
          </note>
          <note>
            Jag tror att många lärare och elever inte känner igen sig. Föräldrar
            undrar vad det är man talar om.
          </note>
          <note>
            Vi ska se de problem den svenska skolan har. Vi ska föra ett
            resonemang om hur vi ska stärka den svenska skolan, men vi ska
            undvika katastrofbeskrivningar. De har inte med verkligheten att
            göra.
          </note>
          <note>
            Häromveckan kom en tysk delegation till Sverige.
          </note>
          <note>
            De kom från en av de stora tyska lärarfackliga organisationerna.
            De var i Sverige därför att det i Tyskland pågår en mycket het
            diskussion om utbildningens kvalitet. Den OECD-undersökning som
            har gjorts visar att skolans kvalitet i Tyskland hamnar en bra
            bit under Sverige. I Tyskland finns en skola där det sker en tidig
            sortering och betyg ges tidigt. Men resultaten blir sämre än för
            den svenska grundskolan. De undrade om det fanns en chans att
            föra en dialog för att stötta varandra så att vi kan förbättra
            våra skolor.
          </note>
          <note>
            Det är viktigt för oss att känna till att också Sverige är intressant
            ur detta perspektiv. Våra ambitioner är så mycket större än dit
            vi når i dag. Det ska vara inspirationen för vårt arbete. Vi vill
            se till att vi har en skola som ger alla våra barn och ungdomar
            de grundläggande kunskaper de behöver för att kunna gå vidare
            till gymnasieskolan och där få de kunskaper de behöver för yrkeslivet,
            men framför allt för att vara medborgare som kan delta i samhället
            och leva ett gott liv. Den svenska skolan är en av de viktigaste
            framtidsfrågorna vi har. Då ska den inte svartmålas, utan vi ska
            beskriva de styrkor som finns och ta tag i de svagheter som finns.
          </note>
          <note>
            Det viktigaste är att barnen tidigt ges det stöd de behöver.
            Då behövs fler lärare och specialister i vår skola. Det är en
            väldigt viktig framtidsfråga för socialdemokratin.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            2 § Justering av protokoll
          </note>
          <note>
            Justerades protokollet för den 8 februari.
          </note>
          <note>
            3 § Meddelande om kammarens sammanträdesplan
          </note>
          <note>
            Förste vice talmannen meddelade att en plan för kammarens sammanträden
            under tiden mars t.o.m.
          </note>
          <note>
            juni 2002 hade delats ut till kammarens ledamöter.
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2001/02:226
          </note>
          <note>
            Till riksdagen
          </note>
          <note>
            Interpellation 2001/02:226 av Ana Maria Narti
          </note>
          <note>
            (fp) om våld mot kvinnor
          </note>
          <note>
            Interpellationen kommer att besvaras den
          </note>
          <note>
            19 februari.
          </note>
          <note>
            Skälet till dröjsmålet är utländskt ministerbesök.
          </note>
          <note>
            Stockholm den 11 februari 2002
          </note>
          <note>
            Näringsdepartementet
          </note>
          <note>
            Mona Sahlin
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            Interpellation 2001/02:242
          </note>
          <note>
            Till riksdagen
          </note>
          <note>
            Interpellation 2001/02:242 av Annelie Enochson
          </note>
          <note>
            (kd) om hyressättningen i Akademiska Hus
          </note>
          <note>
            Interpellationen kommer att besvaras den 8 mars
          </note>
          <note>
            2002.
          </note>
          <note>
            Skälet till dröjsmålet är inbokade möten, möte med EU-nämnden
            och utlandsresor.
          </note>
          <note>
            Stockholm den 8 februari 2002
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            Interpellation 2001/02:248
          </note>
          <note>
            Till riksdagen
          </note>
          <note>
            Interpellation 2001/02:248 av Harald Nordlund om kalkning av
            sjöar och vattendrag
          </note>
          <note>
            Interpellationen kommer att besvaras fredagen den 8 mars 2002.
          </note>
          <note>
            Skälet till dröjsmålet är internationella resor och andra inbokade
            engagemang.
          </note>
          <note>
            Stockholm den 12 februari 2002
          </note>
          <note>
            Miljödepartementet
          </note>
          <note>
            Lena Sommestad
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            Interpellation 2001/02:249
          </note>
          <note>
            Till riksdagen
          </note>
          <note>
            Interpellation 2001/02:249 av Ulla-Britt Hagström om vindkraftverk
          </note>
          <note>
            Interpellationen kommer att besvaras fredagen den 8 mars 2002.
          </note>
          <note>
            Skälet till dröjsmålet är internationella resor och andra inbokade
            engagemang.
          </note>
          <note>
            Stockholm den 12 februari 2002
          </note>
          <note>
            Miljödepartementet
          </note>
          <note>
            Lena Sommestad
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            5 § Svar på interpellation 2001/02:225 om Skollags- och Gymnasiekommittéernas
            verksamhet
          </note>
          <note>
            Anf. 19 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Per Bill har synpunkter på hur regeringen har hanterat
            och hanterar uppdragen till 1999
          </note>
          <note>
            års skollagskommitté respektive Gymnasiekommittén
          </note>
          <note>
            2000.
          </note>
          <note>
            Per Bill har därför frågat vilka åtgärder jag avser att vidta
            för att tillse att det angelägna arbetet inte förhalas ytterligare,
            tillse att de frågor som ändå är i närheten av beredda inte låses
            in i ytterligare utredningsarbete, tillse att oacceptabla förseningar
            av detta slag inte upprepas samt åtgärda alla de problem
          </note>
          <note>
            Skollagskommittén och Gymnasiekommittén var satta att lösa.
          </note>
          <note>
            Inledningsvis vill jag slå fast att även jag är fullt medveten
            om att båda kommittéerna har angelägna, svåra och tidskrävande
            uppdrag.
          </note>
          <note>
            Gymnasiekommittén 2000 fick omfattande uppdrag i de ursprungliga
            direktiven och fick därefter, precis som Per Bill redovisar, flera
            nya tunga uppdrag i sitt förra tilläggsdirektiv. Regeringen avsåg
            att presentera förslag om en gymnasieexamen samtidigt med den
            aviserade propositionen om rekrytering till högskolan. Tidsplanen
            för denna proposition blev dock förskjuten. Regeringen gjorde
            då, främst med anledning av behovet av en översyn av gymnasieskolans
            betygssystem, bedömningen att det fanns skäl att överlåta till
            Gymnasiekommittén 2000 att ge ett samlat förslag om gymnasieskolans
            utbud av studievägar, en eventuell gymnasieexamen och ett ämnesbetygssystem.
          </note>
          <note>
            1999 års skollagskommitté har varit otursförföljd.
          </note>
          <note>
            Efter ett drygt år blev ordföranden svårt sjuk och en ny ordförande
            fick ersätta honom. Förra sommaren insjuknade huvudsekreteraren
            och avled en kort tid därefter. Dessa olyckliga avbräck sätter
            naturligtvis spår i kommitténs fortsatta arbete och tidsplan.
          </note>
          <note>
            Kommittén har därför vid två tillfällen anhållit om och beviljats
            anstånd med att redovisa sitt uppdrag. I
          </note>
          <note>
            slutet av förra året inkom 1999 års skollagskommitté med ytterligare
            en anhållan om anstånd med att redovisa sitt uppdrag till den
            30 april 2002. Kommittén behövde tiden, enligt information jag
            har fått, för att hinna utreda konsekvenserna av kommitténs ställningstagande
            beträffande vissa principiella frågeställningar som rör den nya
            skollagens struktur.
          </note>
          <note>
            I samband med 1999 års skollagskommittés begäran om förlängning
            fanns det skäl för regeringen att se över hur resultatet av de
            båda utredningarna skulle bli. För att remissinstanserna ska få
            möjlighet att se helheten var det viktigt att kommittéerna fick
            ett gemensamt uppdrag att samråda vad gäller bestämmelserna i
            skollagen rörande gymnasieskolan.
          </note>
          <note>
            1999 års skollagskommitté och Gymnasiekommittén 2000 arbetar
            båda med frågor som rör gymnasieskolan, men de har utifrån sina
            direktiv olika utgångspunkter.
          </note>
          <note>
            1999 års skollagskommitté arbetar i första hand med skolformsövergripande
            frågor, t.ex. hur en ökad rättssäkerhet för elever kan åstadkommas,
            analys och definition av termer som används i skollagen och förenkling
            och förtydligande av lagstiftningen. 1999
          </note>
          <note>
            års skollagskommittés förslag till ny skollag kommer att innehålla
            förslag som rör samtliga verksamhetsoch skolformer.
          </note>
          <note>
            Uppdraget för Gymnasiekommittén 2000 omfattar enbart gymnasieskolan.
            De förslag som Gymnasiekommittén 2000 lägger fram kommer sannolikt
            att kräva omfattande förändringar i nuvarande bestämmelser om
            gymnasieskolan i skollagen. Det gäller såväl gymnasieskolans inre
            struktur som terminologi och begrepp kopplade till denna, men
            kan enligt direktiven även beröra mottagande och intagning av
            sökande m.m.
          </note>
          <note>
            För att få kommittéernas två kommande betänkanden att harmoniera
            med varandra har regeringen funnit att det finns starka skäl att
            samordna kommittéernas arbete. 1999 års skollagskommitté ska därför
            samverka med Gymnasiekommittén 2000 så att de förslag till författningsändringar
            som Gymnasiekommittén 2000 lämnar stämmer överens med strukturen
            på det förslag till ny skollag som 1999 års skollagskommitté lämnar.
            Lärarförbundet och Lärarnas riksförbund har också, av denna anledning,
            framfört önskemål om att de två kommittéerna bör få ytterligare
            tid på sig.
          </note>
          <note>
            Sammanfattningsvis gör jag den bedömningen att den förlängda
            tiden för båda kommittéerna leder till ett bättre underlag för
            regeringens framtida ställningstagande. Förlängningen av Gymnasiekommittén
          </note>
          <note>
            2000 bör inte medföra en försening av genomförandet av en förändrad
            och delvis reformerad gymnasieskola.
          </note>
          <note>
            Med detta som bakgrund vill jag svara Per Bill att regeringen
            inte har några planer på att förlänga tiden ytterligare för någon
            av dessa utredningar.
          </note>
          <note type="speaker">
            Anf. 20 PER BILL (m):
          </note>
          <note>
            Herr talman! Skolan är en av de absolut viktigaste frågorna i
            vårt samhälle. Så har det alltid varit, och jag tror att det kommer
            att bli det ännu tydligare nu när vi är på väg från ett industrisamhälle
            till ett kunskapssamhälle. Därför borde varje regering sätta skolan
            och skolfrågorna överst på en lista av riktigt strategiska frågor
            att hantera.
          </note>
          <note>
            Hur ser vi till att skapa ett utbildningssystem som tar vara
            på alla elevers talanger? Det är oerhört viktigt. Hur ser vi till
            att stimulera varje enskild elev, att deras talanger syns, att
            eleverna växer, att de går mot en ljusare framtid och att de får
            bra jobb och en rik fritid? Men hur ser vi också till att förbättra
            de skolor som tyvärr behandlar sina elever som ett grått kollektiv
            och som ibland bidrar till att försvåra för eleverna att utveckla
            sin fulla potential? Det här är frågor som vi verkligen borde
            ägna tid åt.
          </note>
          <note>
            Och tid har Socialdemokraterna haft. Nästan åtta år har man haft
            på sig att göra förändringar i skolan.
          </note>
          <note>
            Tyvärr har mycket lite hänt. Snarare skulle många hävda att man
            har gjort ganska mycket för att försvåra, framför allt för mångfalden,
            för friskolorna, att man har velat minska mångfalden i utbildningssystemet.
            Andra viktiga frågor har begravts i långa sega utredningar såsom
            Gymnasiekommittén och Skollagskommittén.
          </note>
          <note>
            Efter flera års arbete skulle Gymnasiekommittén äntligen vara
            färdig den 30 april i år. Utredningen skulle då lägga fram någonting
            som vi kunde diskutera i valrörelsen så att vi skulle kunna få
            en bred demokratisk genomlysning av förslagen. Tyvärr blir det
            inte så.
          </note>
          <note>
            Än längre, herr talman, har Skollagskommittén låtit vänta på
            sitt slutprotokoll. Slutdatumet var satt till den 1 maj 2001.
            Men inte heller de här frågorna kommer vi att ha möjlighet att
            ordentligt och demokratiskt genomlysa i valrörelsen. Det är ett
            stort problem.
          </note>
          <note>
            Den 15 januari lät regeringen meddela att såväl
          </note>
          <note>
            Skollagskommittén som Gymnasiekommittén skulle få förlängt mandat
            till slutet av 2002. Med andra ord skulle alla frågorna sopas
            under mattan och plockas fram först efter valet.
          </note>
          <note>
            Den sopa under mattan-politik som jag tycker att vi ser alltfler
            exempel på nu är, tycker jag, demokratiskt mycket tveksam. Det
            handlar ju om att i val försöka att presentera för väljarna de
            förslag som finns. Att gömma dem långa tider i olika utredningar,
            bara därför att man är rädd för att de borgerliga kanske har aptitligare
            förslag om någonting, är mycket tveksamt.
          </note>
          <note>
            En fråga blir då: Är det här då verkligen så viktigt? Är det
            någonting viktigt de gör i Gymnasiekommittén? Ja, låt mig ta några
            exempel. De ska utreda och lämna förslag på en struktur för hela
            den framtida gymnasieskolan. Det tycker nog de flesta är hyggligt
            viktigt. Och jag tror att många skulle tycka att det vore mycket
            spännande och bra ifall vi hade kunnat diskutera de förslagen
            i valrörelsen. Det kan vi tyvärr inte. I stället tvingas vi att
            gissa vad Socialdemokraterna tänker lägga fram för förslag. Det
            här är ett problem.
          </note>
          <note>
            Anf. 21 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Vi hade för några minuter sedan en rejäl diskussion
            om skolan, som jag såg att också Per
          </note>
          <note>
            Bill lyssnade på. Den handlade om de viktiga framtidsfrågorna,
            om de ideologiska vägvalen, om en sorteringsskola eller en likvärdig
            skola för alla, om vilka ambitioner vi ska ha för våra elever.
            Ska framtidens gymnasieelever som går på yrkesinriktade program
            ha sänkta kunskapskrav, som Moderaterna vill därför att de tror
            att arbetslivet inte längre kräver goda kunskaper? Eller ska de
            också ska ha rätt till goda kunskaper för att klara ett modernt
            arbetsliv?
          </note>
          <note>
            Det är viktiga diskussioner.
          </note>
          <note>
            Det som Per Bill interpellerar om är två utredningars arbete.
            Jag har som skäl redovisat sjukdom, dödsfall, behov av att samordna
            kommittéernas arbete och lärarfackliga organisationer som begär
            att vi ger dem mer tid så att det kan bli en bra samordning. Jag
            visar också på att implementeringen av en ny gymnasieskola inte
            försenas av detta. Jag tycker att det är starka skäl.
          </note>
          <note>
            Jag diskuterar mycket gärna skolpolitiken. Men jag tror att det
            är svårt för Per Bill att hitta goda skäl att kritisera just hanteringen
            av kommittéernas arbete.
          </note>
          <note type="speaker">
            Anf. 22 PER BILL (m):
          </note>
          <note>
            Herr talman! Jag tänkte inte ägna mig åt den debatt som säkert
            har tagit ordentligt på krafterna under en och en halv timme,
            utan jag tänkte att vi faktiskt skulle ägna oss åt de två kommittéerna
            som jag tycker har väldigt viktiga frågor framför sig.
          </note>
          <note>
            Jag håller gärna med om att det har varit förmildrande omständigheter
            för den ena av kommittéerna.
          </note>
          <note>
            Det är ingen tvekan om att det har varit extraordinära omständigheter
            som har gjort att man kan ha förståelse för ett visst mått av
            överskridande av tid. Men det handlar ju om ganska stora överskridanden
            om man utgår från när de skulle ha varit färdiga första gången.
          </note>
          <note>
            De skulle ju faktiskt också ha kunnat lämna ifrån sig några delar
            av vad de har kommit fram till hittills så att vi hade kunnat
            diskutera frågorna, för nog är det väl ändå viktigt att veta hur
            en ny gymnasieskola ska se ut?
          </note>
          <note>
            Är det inte också viktigt att få en analys av arbetsmarknadens
            och samhällets förändringar och hur vi ska bredda rekryteringen
            till högskolan, som var ett av de andra direktiven som kommittén
            hade, att överväga formerna för de olika studievägarna och hur
            de skulle göras tillgängliga för alla elever i landet? Är inte
            det något som är oerhört viktigt, så att de olika programmen faktiskt
            blir tillgängliga också för elever som kommer från glesbygd, glesbygd
            som kanske inte klarar av att i sin enda gymnasieskola ha alla
            de
          </note>
          <note>
            17 olika programmen, som jag tror att det är? Och vilka blir
            de ekonomiska konsekvenserna av pendlingsbidrag, inackorderingskostnader
            m.m.? Vore det ändå inte viktiga frågor att diskutera?
          </note>
          <note>
            Om vi ska diskutera glesbygdsfrågor i valrörelsen, tycker då
            inte skolministern att bland glesbygdsfrågorna skulle faktiskt
            också glesbygdsbarnens möjligheter att få en riktigt bra skolgång
            i skolor och på program som de själva har valt vara en fråga som
            vi borde diskutera i stället för att sopa den under mattan och
            lägga den i en utredning som inte kommer att lämna ifrån sig något
            förrän efter valet?
          </note>
          <note>
            Herr talman! Även den andra kommittén, Skollagskommittén, sysslar
            med oerhört viktiga frågor.
          </note>
          <note>
            Här handlar det t.ex. om att harmonisera skollag, läroplaner,
            andra förordningar och föreskrifter, dvs.
          </note>
          <note>
            att se till att all lagstiftning kring skolan pekar åt samma
            håll. Vi vet båda två att ett av problemen i dag är att ibland
            vet man inte vilken tolkning man ska göra när den ena lagen borde
            tolkas åt ett håll och den andra lagen åt ett annat håll. Hur
            ska då skolorna göra för att försöka att verkligen leva upp till
            lagtexterna?
          </note>
          <note>
            Detta är ett problem, detta borde vi kunna diskutera i en valrörelse
            och vi borde ha tid att diskutera det här i kammaren i dag.
          </note>
          <note>
            Det handlar också om förskolan, en förskola som både skolministern
            med små barn och jag med små barn är mycket intresserad av. Hur
            ska den komma in i skolsystemet? Ska förskolan bilda en egen skolform
            eller ska den inte göra det? Hur får man dessa att gå ihop och
            haka i varandra? Vad kan skolan lära sig av förskolan och vad
            kan förskolan lära sig av skolan?
          </note>
          <note>
            Hur kan man samutnyttja lokaler? Det är oerhört viktiga frågor
            som jag tror att många föräldrar med små barn gärna skulle vilja
            se att vi diskuterade i valrörelsen och inte sopade under mattan
            till efter valet.
          </note>
          <note>
            Anf. 23 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Per Bill räknar upp en väldig massa viktiga frågor,
            som jag helt delar hans bedömning är strategiska frågor, om framtidens
            gymnasieskola, framtidens rekrytering till högskolan, kopplingen
            mellan förskolan och grundskolan - alla dessa och många, många
            fler strategiska frågeställningar.
          </note>
          <note>
            Det gäller alla dessa, och många fler, strategiska frågeställningar.
            Att vi nu har en utredning, eller två utredningar, som dels tittar
            på lagstiftningen, dels tittar på den framtida gymnasieskolan,
            betyder naturligtvis inte att debatten ska avstanna.
          </note>
          <note>
            Jag vet inte vad Per Bill gör, men jag är ute och diskuterar
            de här frågorna varje dag, varje vecka. Det gäller t.ex. relationen
            mellan högskola och gymnasieskola. Det är väldigt viktigt att
            man också låter de här arbetena harmoniera med varandra. Som jag
            har förstått det har också insikten om behovet av samordning växt
            i kommittéerna under den tid då de har arbetat. Vi får också krav
            från andra viktiga aktörer i skolvärlden på att det behöver bli
            en samordning.
          </note>
          <note>
            Jag har också redovisat ett antal andra mycket väsentliga orsaker
            till att det har tagit längre tid än vad man en gång trodde. Jag
            är glad att Per Bill också ser dem som väsentliga orsaker. Men
            när det gäller själva debatten, Per Bill, välkomnar jag verkligen
            att vi för en diskussion. Kanske kan vi t.o.m., trots att valrörelsen
            snart kommer i gång, föra en sansad och bra diskussion om hur
            de här frågorna ska lösas i framtiden.
          </note>
          <note>
            Det är åtminstone min ambition.
          </note>
          <note>
            Jag menar att det inte finns någon grund för kritik mot kommittéernas
            arbete med tanke på de orsaker som jag här har redovisat i riksdagen.
          </note>
          <note type="speaker">
            Anf. 24 PER BILL (m):
          </note>
          <note>
            Herr talman! Såväl under hela den debatt om skolan som vi hade
            här för en liten stund sedan som hittills under de här två anförandena,
            som Thomas
          </note>
          <note>
            Östros har hållit som skolminister, har han frenetiskt duckat
            för vad han själv vill göra. Vilka konkreta, fasta förslag kommer
            innan valet? Eller går strategin ut på att Thomas Östros nu som
            skolminister ska gå ut och låta som Moderaterna light eller som
            en socialliberal, som jag hörde några gånger här i talarstolen?
          </note>
          <note>
            Hur rimmar det med att han sedan, om valet går som opinionsundersökningarna
            säger, vilket vi ju hoppas att det inte gör, ska bilda regering
            tillsammans med Vänsterpartiet? Vänsterpartiet håller ju i dag
            successivt på att flytta ut och ta bort alla dem som har samarbetat
            med Socialdemokraterna. Många av deras riksdagsledamöter hänger
            med huvudet och säger: Jag får inte stanna kvar. Jag får inte
            behålla min riksdagsplats, för jag har inte k-faktorn tillräckligt
            tydlig. Vad är då k-faktorn? Jo, k-faktorn är att man är en tvättäkta
            kommunist.
          </note>
          <note>
            Tyvärr är det ju så att på skolsidan kommer skolministern att
            få samarbeta med Kalle Larsson, en person som inte tycker att
            våld är en fråga om moral utan snarare en fråga om makt i samhället.
            Han kommer att få samarbeta med Jenny Lindahl, som väl också riskerar
            att komma in. Hon tycker att Lenin var en fin kille. Att han var
            tvungen att ha ihjäl rätt mycket människor var ju sådant man fick
            ta. Det var liksom andra sidan av myntet, han var inte en större
            massmördare än någon annan som satt vid makten i världen vid den
            tiden.
          </note>
          <note>
            Är det den typen av kommunister som Socialdemokraterna ska driva
            skolpolitik med i framtiden?
          </note>
          <note>
            Anf. 25 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag undrade vart den här debatten var på väg. Vi
            började med Skollagskommitténs och
          </note>
          <note>
            Gymnasiekommitténs arbete, men vi avslutade med kommunismens
            brott.
          </note>
          <note>
            Jag har aldrig haft några problem med att klockrent ta avstånd
            från allt vad kommunism heter. Jag tillhör ett av de få partier
            som verkligen fullt kan vara stolt över sin historia.
          </note>
          <note>
            När vi nu talar om kommittéernas arbete är det viktigt att konstatera
            att Per Bill delar min uppfattning att det finns, och har funnits,
            goda skäl för de förlängningar som har inträffat. Det betyder
            inte att det är slut på samtalet om skolan. En viktig fråga kommer
            ju att vara t.ex. det som Per Bill tog upp.
          </note>
          <note>
            Vart har socialliberalerna tagit vägen? Nu hör de av sig till
            Utbildningsdepartementet, men jag är ju socialdemokrat och jag
            vet inte vart jag ska hänvisa dem.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.44 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note type="speaker">
            Anf. 26 TREDJE VICE TALMANNEN:
          </note>
          <note>
            Kammarens överläggningar återupptas för frågestunden. Följande
            statsråd kommer att delta: statsminister Göran Persson, statsrådet
            Ingela Thalén, försvarsminister Björn von Sydow, statsrådet Leif
            Pagrotsky och näringsminister Björn Rosengren.
          </note>
          <note>
            Statsministern besvarar såväl allmänpolitiska frågor som frågor
            inom sitt eget ansvarsområde. Frågor till övriga statsråd förutsätts
            beröra deras ansvarsområden inom regeringen. Det är snabba frågor
            vi vill ha. En minuts talartid gäller för både frågor och svar.
          </note>
          <note>
            Tudelningen av Sverige
          </note>
          <note type="speaker">
            Anf. 27 ROLF GUNNARSSON (m):
          </note>
          <note>
            Fru talman! Min fråga går till statsministern. Det gäller en
            sak som berör och oroar halva delen av landet, i alla fall geografiskt,
            nämligen den tudelning av Sverige som sker.
          </note>
          <note>
            Jag skulle bli förvånad om inte statsministern också går omkring
            och känner samma oro som jag, som bor i ett utflyttningslän. Befolkningsutflyttning
            och därmed minskade skatteintäkter och därmed minskad service
            är sådant som man dagligen får olika kontakter om. När jag i dag
            får chansen och statsministern finns här i kammaren tänkte jag
            att vi skulle få höra om en ärlig vision och tankar kring det
            här med det tudelade Sverige samt om vad som här i kammaren måste
            göras för att orden hela Sverige ska leva inte bara är ord utan
            också omsätts i handling.
          </note>
          <note type="speaker">
            Anf. 28 Statsminister GÖRAN PERSSON (s):
          </note>
          <note>
            Fru talman! Rolf Gunnarsson tar upp en viktig fråga. Jag kan
            villigt erkänna att jag har ganska många grubblande stunder kring
            detta. Problemet är väldigt sammansatt. Några enkla och tydliga
            drag ser man dock i en politik som måste föras:
          </note>
          <note>
            1. Alla kommuner i Sverige måste ha bra grundvillkor. Man får
            inte utarma glesbygdskommunerna genom att inte våga driva en omfördelning
            från tillväxtområden till dem som ingenting har. Detta är basalt.
          </note>
          <note>
            2. Goda kommunikationer behövs. Man måste faktiskt ha en stark
            samhällsekonomi, med en stark offentlig ekonomi i botten, för
            att se till att hela landet tillförsäkras goda kommunikationer.
          </note>
          <note>
            3. En väl utbyggd kunskapsförmedling behövs, med högskolor i
            hela landet. Jag är glad över att det motstånd som förut fanns
            mot att sprida högskolan över hela Sverige nu är brutet.
          </note>
          <note>
            Där har vi tre hörnpelare för att bedriva en regionalpolitik.
            Därtill kommer allt det andra som vi traditionellt lägger in i
            regionalpolitiken. Jag har inte en enda stund någonsin tyckt att
            detta varit enkelt, och jag har många grubblande stunder kring
            detta.
          </note>
          <note type="speaker">
            Anf. 29 ROLF GUNNARSSON (m):
          </note>
          <note>
            Fru talman! Jag tackar statsministern för svaret.
          </note>
          <note>
            Den ljusning som man ska se en dag som alla hjärtans dag är att
            det är positivt att vi båda grubblar på det här. Den oro som finns
            - jag tror att det gäller människor från alla partier, men jag
            vet ju inte hur alla röstar som tar kontakt med mig om de olika
            problemen i ett utflyttningslän, som jag alltså själv bor i -
          </note>
          <note>
            visar att det finns många problem. Jag tror att det här är en
            fråga som inte ett parti ensamt löser, utan det behövs flera partier.
          </note>
          <note>
            Vi har förslag om sänkt bensinskatt och om mer pengar till vägarna
            än vad regeringen har anvisat.
          </note>
          <note>
            Vidare gäller det villkoren för företagandet. Jag instämmer vad
            gäller utbildningsfrågorna och högskolebiten, som statsministern
            var inne på.
          </note>
          <note>
            Kanske kan vi lägga pussel och få ihop det och därmed få en ljusning
            på glesbygdshimlen - om jag får säga så om länen norr om Uppsala
            län, för det är där som utflyttningen sker. Här behövs det nog
            många kockar. Jag hoppas att man kan se positivt på de olika förslagen
            från olika partier.
          </note>
          <note type="speaker">
            Anf. 30 Statsminister GÖRAN PERSSON (s):
          </note>
          <note>
            Fru talman! Jag delar gärna ansvaret med Rolf
          </note>
          <note>
            Gunnarsson för att vända en sådan här utveckling -
          </note>
          <note>
            det lilla som vi två tillsammans kan göra. Vi kan göra rätt mycket,
            dock icke allt. Men jag är glad över att vi tycks vara överens
            om att en basal förutsättning är att alla Sveriges kommuner har
            likvärdiga ekonomiska förutsättningar genom ett radikalt utjämningssystem.
          </note>
          <note>
            Vi vet ju att vad som blir kvar när jobben försvinner och när
            arbetsplatser flyttar därför att industrin exempelvis förändras
            är en kommunal organisation som ska ta nya tag tillsammans med
            lokala entreprenörer för att vända utvecklingen. Då är det viktigt
            att kommunen själv inte är djupt pressad ekonomiskt.
          </note>
          <note>
            Där är det fortfarande mycket kvar att göra. Låt oss hjälpas
            åt också med den saken!
          </note>
          <note>
            Någon typ av ljusning kan man kanske hoppas på när både Gunnarsson
            och jag slår armarna om varandra och försöker anstränga oss till
            det yttersta för att stötta Glesbygds-Sverige. Som vittnesbörd
            om alla hjärtans dag vid en tidpunkt då solens strålar bryter
            in i kammaren kan det väl vara något att glädjas åt över alla
            partigränser.
          </note>
          <note>
            Barnens rättigheter
          </note>
          <note>
            Anf. 31 Andre vice talman EVA ZETTER-
          </note>
          <note>
            BERG (v):
          </note>
          <note>
            Fru talman! Jag har en fråga till barnminister
          </note>
          <note>
            Ingela Thalén. FN:s barntoppmöte för barnets rättigheter blev
            ju framflyttat till maj år 2002 på grund av de fruktansvärda terroristdåden
            i New York i september. Under tiden har vi kunnat förbereda oss
            bättre både från regeringens sida och från dem som är intresserade
            av de här frågorna. Men under tiden har också de missförhållanden
            uppdagats som funnits en lång tid Carlslunds flyktingförläggning
            för ensamma flyktingbarn.
          </note>
          <note>
            Bedömer statsrådet att de missförhållandena kommer att ha undanröjts
            så att situationen är betydligt bättre och så att detta inte ska
            påverka Sveriges agerande och bl.a. det tal som Sverige kommer
            att hålla i samband med barntoppmötet i New York i maj?
          </note>
          <note type="speaker">
            Anf. 32 Statsrådet INGELA THALÉN (s):
          </note>
          <note>
            Fru talman! Det är min uppfattning att både ledningen för Carlslund
            och de kommuner som är inblandade, med bistånd av de regionala
            myndigheterna och också de nationella myndigheterna, kommer att
            kunna undanröja de direkta problem som i dag finns.
          </note>
          <note>
            Sedan finns ett kvarstående problem, nämligen hur man ska brygga
            över den uppenbara bristen på samordning mellan dem som på ett
            mer generellt plan borde ta ansvar för att samordningen ska fungera.
            I
          </note>
          <note>
            den frågan har biståndsminister Jan O Karlsson och jag för avsikt
            att träffa de ledande för bl.a. Socialstyrelsen, Kommunförbundet
            och Migrationsverket för att gå igenom på vilka områden vi behöver
            förändra och förbättra för att den här typen av problem inte ska
            uppstå framöver.
          </note>
          <note>
            Med all säkerhet kommer vi att då och då drabbas av stora påfrestningar
            beroende på att barn ensamma söker sig till Sverige. Men vi ska
            definitivt ha en betydligt bättre beredskap för att handskas med
            de problem som kommer att uppstå framöver.
          </note>
          <note>
            Anf. 33 Andre vice talman EVA ZETTER-
          </note>
          <note>
            BERG (v):
          </note>
          <note>
            Fru talman! Jag tror att det är av yttersta vikt att vi så snart
            som möjligt vidtar åtgärder och gör de förändringar som måste
            göras. Det är viktigt för de barn som detta gäller, men det är
            också viktigt för Sveriges anseende och förtroende i världen vad
            gäller barnrättsfrågor. Där tycker jag att det vore på sin plats
            att
          </note>
          <note>
            Sverige visade viss självkritik - alltså att vi inte handskas
            så väl med allting vad gäller barnens rättigheter.
          </note>
          <note>
            Jag har en följdfråga om den kritik och den diskussion som uppstått
            inför barntoppmötet och som handlar om hur barns eget inflytande
            i den processen måste stärkas - det finns barn som kommer att
            vara representanter: Anser barnministern att vi på ett tillfredsställande
            sätt har sett till att barns inflytande över processen och förberedelserna
            för att delta är tillräckligt?
          </note>
          <note>
            Anf. 34 Statsrådet Ingela Thalén (s):
          </note>
          <note>
            Fru talman! Nej, det anser jag inte. Jag tycker att vi har väldigt
            mycket mer kvar att göra. Men i förhållande till hur vi haft det
            tidigare år är det ingen tvekan om att Sverige har tagit många
            steg för att öka möjligheterna för unga att få ett inflytande
            dels över olika frågor som rör deras närhet, dels över sin egen
            situation.
          </note>
          <note>
            I höstas tog jag initiativ till att utse ett antal ambassadörer
            i åldern 10-17 år som ska hjälpa bl.a.
          </note>
          <note>
            regeringen med att granska på vilket sätt Sverige uppfyller barnkonventionens
            intentioner. Syftet med det biståndet är att vi ska få de ungas
            röster i den här granskningen. Deras synpunkter ska utgöra en
            del av det underlag som vi använder när vi rapporterar till
          </note>
          <note>
            FN:s barnkommitté.
          </note>
          <note>
            Det är självklart att väldigt många olika grupperingar, många
            olika aktörer ute i kommuner och landsting och inte minst i den
            statliga verksamheten kan göra mer för att låta barn och unga
            ha ett inflytande över hur saker och ting kan förändras på ett
            bättre sätt.
          </note>
          <note>
            Jag har personligen en stor ödmjukhet inför det som Eva Zetterberg
            säger, att vi ska vara väldigt självkritiska. Barnkonventionens
            intentioner ska genomsyra och styra vårt synsätt när det gäller
            barns och ungas uppväxt.
          </note>
          <note>
            Den privata äganderätten
          </note>
          <note type="speaker">
            Anf. 35 KENNETH JOHANSSON (c):
          </note>
          <note>
            Fru talman! Den privata äganderätten är av grundläggande betydelse
            för hela samhällssystemet.
          </note>
          <note>
            Det är en förutsättning för ekonomisk utveckling, marknadsekonomin
            och ett incitament för långsiktig förvaltning. De här insikterna
            omfattas av många.
          </note>
          <note>
            Ändå måste äganderätten ständigt försvaras. Även om inte själva
            ägandet ifrågasätts anser många att det är högst legitimt att
            urholka dess innehåll. 1999 års författningsutredning, i vilken
            jag ingår, är ett exempel på just detta. En socialistisk majoritet
            med stöd av
          </note>
          <note>
            Miljöpartiet ville försämra den grundlagsfästa rätten till ersättning
            vid ingrepp i äganderätten. Vi lyckades den gången avvärja hoten.
          </note>
          <note>
            Jag skulle vilja ställa en fråga till statsministern om statsministern
            är beredd att följa ett förslag från mig att tillsätta en kommission
            med uppdrag att belysa äganderättens betydelse för den ekonomiska
            utvecklingen i landet och lägga fram förslag om stärkt skydd för
            äganderätten i både grundlagen och den vanliga lagstiftningen.
          </note>
          <note type="speaker">
            Anf. 36 Statsminister GÖRAN PERSSON (s):
          </note>
          <note>
            Fru talman! Jag brukar vara noga med att lyssna på råd från Dalabänken,
            men ibland har de karaktären av: Vad göras skall är allaredan
            gjort, I herredagsmän riden icke så fort.
          </note>
          <note>
            Här tror jag nog att det slås in öppna dörrar. Vi lever i en
            marknadsekonomi, vi är internationellt utsatta, vi har en osedvanligt
            stark uppslutning i alla samhällskretsar omkring äganderätten,
            samtidigt som det finns förståelse för att vi i vissa fall ska
            lösa saker och ting gemensamt. Den här avvägningen har tjänat
            oss väl. Jag ser ingen anledning att ändra vår politik.
          </note>
          <note>
            Det skulle, tror jag, väcka väldigt konstiga känslor om man i
            det här läget nu tillsatte en stor kommission för att stärka eller
            skydda äganderätten, som ju på inget sätt är svag eller hotad.
          </note>
          <note type="speaker">
            Anf. 37 KENNETH JOHANSSON (c):
          </note>
          <note>
            Fru talman! Jag får tacka för svaret, även om jag hade hoppats
            på större tillmötesgående i sakfrågan.
          </note>
          <note>
            Jag tog ett exempel på där hotet var uppenbart. Det finns exempel
            där det är problem när det gäller äganderättsfrågor. Miljöbalkens
            detaljerade regelverk, kommersiellt utnyttjande av allemansrätten
            är exempel på frågor som är bekymmersamma. Jag hade hoppats på
            större delaktighet i de bekymren från statsministerns sida.
          </note>
          <note>
            Jag tycker att det här är oerhört viktiga frågor. Det finns ett
            hot om försvagning av den privata äganderätten. Det finns en insikt
            hos många att företagandet i landet, liksom den ekonomiska tillväxten,
            motverkas av instabila konstitutionella regler. Ett starkt skydd
            för egendom i författningen liksom i underliggande lagstiftning
            är grundförutsättning för ekonomisk utveckling. Jag beklagar att
            vi inte delar varandras uppfattningar i den delen. Vi kommer att
            göra vad vi kan för att få ökad insikt både hos regeringen och
            hos dess statsminister.
          </note>
          <note type="speaker">
            Anf. 38 Statsminister GÖRAN PERSSON (s):
          </note>
          <note>
            Fru talman! Jag ska lyssna noga, men jag är inte så imponerad
            av argumenten, måste jag säga, särskilt inte de två exempel som
            Kenneth Johansson tar upp.
          </note>
          <note>
            Det första handlar om konflikten mellan äganderätt och miljöintresse,
            inte så sällan i anslutning till avverkning av skog och skyddsvärda
            biotoper. Där finns en målkonflikt. Centern med sin tydliga förankring
            i gröna värden, tycker jag, borde också se den dimensionen i frågan,
            inte bara luta sig mot äganderättsresonemanget.
          </note>
          <note>
            Den här frågan sliter vi med sedan många år tillbaka. Vi ska
            försöka hitta en lösning som är en kompromiss.
          </note>
          <note>
            Det andra exemplet gör mig väldigt orolig när
          </note>
          <note>
            Kenneth Johansson i kammaren lyfter upp allemansrätten och börjar
            tala om att den står i konflikt med äganderätten. Vad är det Centern
            går och funderar på? Är det inskränkningar i allemansrätten? I
            så fall blir det politisk strid, det kan jag försäkra.
          </note>
          <note>
            Luftvärnssystemet Bamse
          </note>
          <note type="speaker">
            Anf. 39 HELENA ZAKARIASÉN (s):
          </note>
          <note>
            Fru talman! Jag har en fråga till försvarsministern.
          </note>
          <note>
            Luftvärnssystemet Bamse har varit föremål för diskussion den
            senaste tiden. Det finns både en oro och en osäkerhet för vad
            som ska hända med projektet både bland allmänheten, alltså karlskogaborna,
            och naturligtvis bland dem som arbetar med Bamse.
          </note>
          <note>
            Min fråga blir helt enkelt till försvarsministern:
          </note>
          <note>
            Vad händer med Bamse?
          </note>
          <note>
            Anf. 40 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det som har hänt har varit att Försvarets materielverk
            i höstas konstaterade att en av de förutsättningar som har funnits
            för att det här systemet ska gå vidare inte har kunnat uppfyllas,
            och det är att ta fram en annan teknik som ska kunna styra den
            roboten i en senare version. Det har gjort att överbefälhavaren
            och materielverket har övervägt frågan.
          </note>
          <note>
            Överbefälhavaren har kommit fram till resultatet att projektet
            bör gå vidare. Överbefälhavaren har tillsatt inom Försvarsmakten
            en stor utredning över hela
          </note>
          <note>
            Sveriges luftförsvarsförmåga. I ljuset av det arbetet vill ÖB
            att projektet går vidare. Jag delar den ståndpunkten.
          </note>
          <note type="speaker">
            Anf. 41 HELENA ZAKARIASÉN (s):
          </note>
          <note>
            Fru talman! Jag får tacka försvarsministern så mycket för det
            glädjande beskedet. Min andra fråga blir då: Hur ser regeringens
            framtida inriktning för robotindustrin ut?
          </note>
          <note>
            Anf. 42 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är en mycket viktig frågeställning. Praktiskt
            taget hela dagens försvarsindustri i
          </note>
          <note>
            Sverige har blivit föremål för förändringar när det gäller ägandet.
            Det har blivit en internationalisering av ägandet. Det gäller
            hela Saabkoncernen där British
          </note>
          <note>
            Aerospace är med. Men det är antagligen en fördel om de delar
            av Saabkoncernen som har robotinriktning också blir föremål för
            en särskild genomgång av företagsledningen. Kan man göra strukturförändringar
            som gör att det i fortsättningen kommer att vara svenskt baserat
            robotkunnade kvar? Vi har inga möjligheter att ha så långa serier
            i beställningar från den svenska Försvarsmakten som var möjligt
            under det kalla kriget. Man bör därför se om möjligheterna att
            hitta andra ägarkonstallationer. Jag välkomnar en sådan utveckling.
          </note>
          <note>
            Strålning från mobiltelefoner
          </note>
          <note type="speaker">
            Anf. 43 EVA FLYBORG (fp):
          </note>
          <note>
            Fru talman! Jag ber att få ställa en fråga till näringsministern.
          </note>
          <note>
            Larmrapporter om strålning från mobiltelefoner och dess negativa
            konsekvenser har duggat ganska tätt under de senare åren. Sambanden
            blir starkare och starkare enligt varje undersökning som kommer.
          </note>
          <note>
            Det har i dagarna kommit en ny undersökning från
          </note>
          <note>
            Tyskland som påvisar att barn påverkas av mobiltelefonstrålning.
            Det står att barns hjärnaktivitet minskar av mobiltelefonerna.
            Samma låga hjärnaktivitet kan uppmätas hela 50 minuter efter pratandet
            i mobiltelefon.
          </note>
          <note>
            Jag skulle vilja ställa frågan till näringsministern om han vet
            som detta. Vad gör i så fall gör den svenska regeringen för att
            stödja den forskning som måste till om det här? Kan vi se fram
            emot några som helst åtgärder från departementet i frågan?
          </note>
          <note>
            Anf. 44 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag känner väl till de diskussioner som förs och
            även den forskning som sker. Vi följer forskningen och de myndigheter
            som är ansvariga för detta.
          </note>
          <note>
            Jag kan också nämna att en organisation som jag nära tillhört,
            TCO, tog fram tidigare när man mätte strålning i bildskärmar ett
            system som varit väldigt slagkraftigt. Alla bildskärmar i dag
            är i princip godkända av TCO. TCO gör nu detsamma när det gäller
            mobiltelefoner. Jag tycker att det är ett ganska bra sätt. Man
            gör det ihop med branschen, ihop med en organisation som står
            nära människor som använder detta.
          </note>
          <note>
            Som sagt följer jag detta och förutsätter att våra myndigheter
            och forskningen går hand i hand.
          </note>
          <note type="speaker">
            Anf. 45 EVA FLYBORG (fp):
          </note>
          <note>
            Fru talman! Det här är ju inte så enkelt, och näringsminister
            är inte längre ordförande i TCO. Det var därför som jag ställde
            frågan.
          </note>
          <note>
            För över ett och ett halvt år sedan ställde jag en liknande fråga
            till näringsministern, och då lovade han att återkomma med förslag
            - det var lite sämre den här gången. Han skulle bara prata med
            Sahlin, och sedan skulle han återkomma. Men det har vi inte sett
            röken av i den här kammaren.
          </note>
          <note>
            Jag tycker att det är upprörande att ingenting händer. Man sviker
            konsumenterna, och framför allt sviker man barnen. Den nya undersökningen
            från
          </note>
          <note>
            Tyskland går inte att prata bort och går inte att gå förbi.
          </note>
          <note>
            Jag frågar återigen: När ska regeringen vakna?
          </note>
          <note>
            Hur många undersökningar ska komma innan näringsministern gör
            någonting?
          </note>
          <note>
            Anf. 46 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag känner väl till att jag inte längre är ordförande
            i TCO. Jag nämnde bara ett exempel på hur olika organisationer
            och branscher många gånger löser den här typen av frågor på ett
            väldigt bra sätt.
          </note>
          <note>
            Jag tar självfallet till mig det som har sagts här.
          </note>
          <note>
            Jag är medveten om problemet. Men jag vill säga att jag ändå
            har en relativt god tilltro till den forskning som görs och till
            den teknologi som vi använder.
          </note>
          <note>
            Konkurrensfrågor
          </note>
          <note type="speaker">
            Anf. 47 GÖRAN HÄGGLUND (kd):
          </note>
          <note>
            Fru talman! Jag har en fråga till näringsministern.
          </note>
          <note>
            Under de senaste veckorna har en sorglig historia rullats upp.
            Den handlar om att stora svenska företag mellan sig har delat
            upp kontrakt som har varit föremål för offentlig upphandling.
            Detta tar naturligtvis stora resurser från den offentliga sektorn
            och är att betrakta som bedrägeri och också som brott mot den
            nuvarande konkurrenslagstiftningen.
          </note>
          <note>
            Vi har även sett andra exempel. Det gäller uppdelningen av flygmarknaden,
            diskussioner om prissättningen på bensinmarknaden osv.
          </note>
          <note>
            Min fråga är: Kommer regeringen att vidta några åtgärder med
            anledning av detta?
          </note>
          <note type="speaker">
            Anf. 48 Statsminister GÖRAN PERSSON (s):
          </note>
          <note>
            Fru talman! Konkurrensfrågor handläggs i regeringen av Ulrica
            Messing. I hennes frånvaro svarar jag på frågan.
          </note>
          <note>
            Ja, vi vidtar åtgärder, inte bara genom att våra myndigheter
            ytterligare skärper sitt arbete. Vi har också i dag inom regeringen
            diskuterat att tillsätta en kommission för byggsektorn som ska
            gå igenom hela sektorns funktionssätt. Det innefattar kartellinslagen,
            bristande kvalitet i nybyggnation i form av sprickor, mögel osv.
            och höga byggkostnader.
          </note>
          <note>
            Vi är djupt upprörda och ser detta som en avgörande svaghet i
            svensk ekonomi. Konkurrenstrycket är för lågt, och det berövar
            konsumenterna väldigt stora pengar. Många vanliga människor betalar
            helt enkelt för mycket för sina bostäder, för sin mat och för
            sin bensin. Vi ska se till att vi successivt försöker att åtgärda
            allt detta.
          </note>
          <note>
            Det är inte lätt, därför att det är tydligt att vi saknar någonting
            i svensk ekonomi. Vi saknar många aktörer. I byggbranschen, t.ex.,
            är det fyra stora företag som dominerar. Också i bensinbranschen
            är det ett fåtal stora företag som dominerar. Det skapar prisstelhet
            och höga priser. Men när det gäller byggsektorn är måttet nu faktiskt
            rågat. Vi tillsätter en kommission.
          </note>
          <note type="speaker">
            Anf. 49 GÖRAN HÄGGLUND (kd):
          </note>
          <note>
            Fru talman! Tack för det, statsministern. Det var många bra besked.
          </note>
          <note>
            Jag tror för min del att konkurrenslagstiftningen behöver skärpas
            på det här området. Det är ett bekymmer att de företagsledare
            eller chefer som gör upp i slutna rum och delar upp avtalen mellan
            sig riskerar att företagen i värsta fall får betala en konkurrensskadeavgift.
          </note>
          <note>
            På samma sätt som andra bedragare i samhället tycker jag att
            dessa bedragare ska riskera att hamna i fängelse när de gör upp
            om kontrakten. Det handlar faktiskt om att frånta det offentliga
            viktiga resurser som behövs för gamla, barn osv. Därför anser
            jag att det personliga ansvaret i straffsättningen är väldigt
            viktigt. Har regeringen några tankar i den riktningen?
          </note>
          <note type="speaker">
            Anf. 50 Statsminister GÖRAN PERSSON (s):
          </note>
          <note>
            Fru talman! Ja, också den saken är nu aktuell i regeringen. Vi
            hade en första föredragning om detta förra veckan. Det är en helt
            ny ansats för att spräcka karteller, och vi ska också i dessa
            sammanhang se till att någon som är inne i kartellen, men kliver
            ur först, åtminstone inledningsvis kan samarbeta med myndigheterna.
            Vi ser också över straffskalorna.
          </note>
          <note>
            Regelverket och lagstiftningen är viktiga. Men det är också viktigt
            att vi stärker konsumentinflytandet.
          </note>
          <note>
            Alla vi som konsumerar alla dessa varor, produkter och tjänster
            betalar för mycket. Konsumenterna är väldigt dåligt organiserade
            i Sverige. Vårt inflytande över opinionen är väldigt litet. Det
            hela styrs av producenter och starka lobbyorganisationer. Därmed
            har vi ett klimat i vårt näringsliv som inte är konkurrensbefrämjande,
            och det ligger stora förluster i detta.
          </note>
          <note>
            Överenskommelsen om säkerhetspolitiken
          </note>
          <note type="speaker">
            Anf. 51 URBAN AHLIN (s):
          </note>
          <note>
            Fru talman! Jag har en fråga till statsministern.
          </note>
          <note>
            I går diskuterade riksdagen utrikespolitik. Självklart handlade
            en stor del av den debatten om den nya säkerhetspolitiska överenskommelsen
            som statsministern har slutit med ett antal borgerliga partiledare.
          </note>
          <note>
            I gårdagens debatt tog moderatledaren Bo Lundgren ut svängarna
            - milt talat - ganska så rejält i sina tolkningar av vad överenskommelsen
            egentligen innebär.
          </note>
          <note>
            Min fråga till statsministern är: Hur ser statsministern på moderatledarens
            agerande två dagar efter att statsministern och de borgerliga
            partiledarna har slutit en sådan överenskommelse?
          </note>
          <note type="speaker">
            Anf. 52 Statsminister GÖRAN PERSSON (s):
          </note>
          <note>
            Fru talman! Plötsligt föll solens strålar inte lika klart i kammaren
            som tidigare.
          </note>
          <note>
            Det är klart att jag har varit väldigt bedrövad. En idé med att
            träffa en uppgörelse över blockgränsen är att man ska föra bort
            en stor och viktig fråga från den partipolitiska striden. Det
            är något som man gör för landets bästa, inte för det egna partiets
            bästa.
          </note>
          <note>
            När stora partier träffar den typen av uppgörelser är det oerhört
            viktigt att de också står för de ingångna avtalen. Mot den bakgrunden
            är jag naturligtvis förvånad över att det redan på vägen ut från
            Rosenbad var dags att ge en tolkning åt det som har sagts som
            bröt upp överenskommelsen och gemenskapen.
          </note>
          <note>
            För oss som regerar och för den som vill bilda en regering är
            det nödvändigt att vårda den typen av uppgörelser.
          </note>
          <note>
            Internationell terroristbekämpning
          </note>
          <note type="speaker">
            Anf. 53 MARGARETA VIKLUND (kd):
          </note>
          <note>
            Fru talman! Efter det fruktansvärda som hände den 11 september
            förra året i USA har uppslutningen på USA:s sida för att bekämpa
            terrorismen väl aldrig tidigare varit så stor bland världens länder.
          </note>
          <note>
            Men i dag diskuteras inom Bushadministrationen om en internationell
            koalition är nödvändig eller om det kanske är ett hinder för kriget
            mot terrorismen, som han uttrycker det.
          </note>
          <note>
            Då undrar jag hur försvarsministern ser på den frågeställningen.
            Klarar varje land att ensamt bekämpa terrorismen? Klarar EU i
            dag att samla länderna till en gemensam kamp mot terrorismen?
            Om USA
          </note>
          <note>
            inte vill ha en global koalition för terroristbekämpning, kan
            FN, Nato eller någon annan organisation ta över?
          </note>
          <note type="speaker">
            Anf. 54 Statsminister GÖRAN PERSSON (s):
          </note>
          <note>
            Fru talman! Den här frågan är vidare än försvarsministerns kompetensområde.
            Den rör ett grundläggande förhållningssätt, internationella relationer
            och vår säkerhetspolitik.
          </note>
          <note>
            Att kampen mot terrorismen efter den 11 september och inte minst
            insatserna i Afghanistan blev framgångsrika berodde, enligt min
            uppfattning, på att den amerikanska administrationen lade ned
            betydande ansträngningar på att samla en internationell koalition.
          </note>
          <note>
            Inget land, hur stort det än är, ingen makt, hur mäktig den än
            är, förmår i dagens öppna värld att driva en politik enbart utifrån
            det egna landets nationella intressen. Allt sätts in i ett internationellt
            sammanhang. Därför kan jag bara uttrycka den förhoppningen att
            den möda som amerikanerna lade ned för att samla en internationell
            koalition efter den 11 september återigen ska anses vara värd
            att uppamma för att samla ett stöd också i fortsättningen, om
            ytterligare åtgärder behöver vidtas.
          </note>
          <note type="speaker">
            Anf. 55 MARGARETA VIKLUND (kd):
          </note>
          <note>
            Fru talman! Jag får tacka för svaret. Det betyder att statsministern
            och regeringen ser oerhört allvarligt på den här frågan, och det
            gör vi ju allihop. Men man ser också att ett samarbete är nödvändigt
            för att vi över huvud taget ska kunna arbeta mot terrorismen i
            världen i dag med alla de förgreningar som finns i många länder.
          </note>
          <note>
            Om USA inte tycker att detta var så lyckat, vem ska då vara den
            samordnande parten i detta arbete?
          </note>
          <note type="speaker">
            Anf. 56 Statsminister GÖRAN PERSSON (s):
          </note>
          <note>
            Fru talman! Vi i Sverige har aldrig per definition pekat ut USA
            som något slags ledare för världsopinionen och för en världskampanj.
            För oss är det naturligare i sådana sammanhang att säga att det
            ska ske i
          </note>
          <note>
            FN:s regi. Det är där vi ideologiskt hör hemma.
          </note>
          <note>
            I det här fallet, efter den 11 september, blev det naturligt
            att sluta upp på USA:s sida med den folkrättsliga ställning som
            den attacken kom att få efter
          </note>
          <note>
            FN-beslutet. I framtiden är det naturligtvis inom FN
          </note>
          <note>
            som detta ska ske.
          </note>
          <note>
            Vi är beroende av varandra. Det finns fortfarande nationsgränser
            och nationell identitet, och det kommer att finnas under överskådlig
            tid. I allt större utsträckning inser alltfler att vi inte kan
            lösa vår egen säkerhet utan att samarbeta med andra. Den nya säkerhetspolitiska
            beskrivningen som vi har antagit är ju ett uttryck för detta.
            Där säger vi att EU är en möjlighet till samarbete och FN en annan.
            De militära hoten skjuts ofta i bakgrunden och nya växer fram
            i stället, t.ex. terroristhot, miljöhot och olika typer av svältkatastrofer.
            Det är en mångfasetterad uppsättning av elände som kan drabba
            oss hur rika och hur skyddade vi än tycker att vi är.
          </note>
          <note>
            Låt oss samarbeta ödmjukt! Låt oss i första hand använda den
            fantastiska organisationen Förenta nationerna, som vi ju känner
            sådan stolthet över, för detta!
          </note>
          <note>
            Kärnkraftsavvecklingen
          </note>
          <note type="speaker">
            Anf. 57 INGEGERD SAARINEN (mp):
          </note>
          <note>
            Fru talman! Min frågan handlar om kärnkraftsavvecklingen, men
            jag skulle ändå vilja ställa den till statsministern om näringsministern
            ursäktar.
          </note>
          <note>
            Energiuppgörelsen 1997 mellan regeringen, Centern och Vänstern
            tog bort år 2010 som ett slutår för kärnkraftsavvecklingen. Mina
            kontakter med myndigheter, kraftproducenter och stora elförbrukare
            ger ett entydigt budskap. Eftersom det inte längre finns något
            slutår räknar de över huvud taget inte med en kärnkraftsavveckling
            efter Barsebäck. Industrin investerar nu i en upprustning som
            blir rent olönsam om verken inte drivs länge till. Energimyndigheten
            räknar i sina prognoser med att reaktorer drivs i 60 år i stället
            för 30 eller 40.
          </note>
          <note>
            Sverige bygger inga nya kärnkraftverk men väl ny kärnkraft. Ju
            längre vi går på den här vägen, desto dyrare blir det att avveckla.
            Därför vill jag fråga statsministern: Kommer statsministern att
            verka för ett slutår för kärnkraftsavvecklingen?
          </note>
          <note type="speaker">
            Anf. 58 Statsminister GÖRAN PERSSON (s):
          </note>
          <note>
            Fru talman! Vi släppte slutåret i den överenskommelsen av det
            enkla skälet att det var orealistiskt att för några år sedan tro
            att vi på tio år skulle avveckla hälften av vår produktion av
            el. Det innebär inte att vi gillar kärnkraften som ett sätt att
            producera el, men det var ett orealistiskt slutår. I utbyte mot
            det sluter vi upp omkring ett program som introducerar ny energiproduktion.
            Det innebar att vi faktiskt kunde stänga den första reaktorn i
            Barsebäck. Jag hoppas att vi också snart kan stänga den andra
            reaktorn i Barsebäck så att vi får en avveckling av detta verk.
            Vi förstår ju alla, inte minst vi som bor i Skåne, att det ligger
            felplacerat.
          </note>
          <note>
            Sedan är jag av den uppfattningen att kärnkraftverk har sin tekniska
            livslängd. Man kan renovera, bygga om och addera, men de har sin
            tekniska livslängd. Vid varje sådant investeringstillfälle blir
            det allt dyrare att göra ingreppet. De är dömda. På det som är
            skapat av människan tär också tiden. Här finns en bortre gräns.
            Jag är inte orolig för att de inte kommer att avvecklas. Jag är
            orolig för vår förmåga att hitta alternativa sätt att producera
            el. Där borde vi lägga ned tid och kraft. Mot den bakgrunden är
            de gröna certifikat regeringen nu presenterar ett litet men ändå
            viktigt bidrag i sammanhanget.
          </note>
          <note type="speaker">
            Anf. 59 INGEGERD SAARINEN (mp):
          </note>
          <note>
            Fru talman! Det som statsministern nu sade ökar faktiskt min
            oro. Det vi nu kan se framför oss är att kärnkraftsföretagen rustar
            upp och moderniserar sina anläggningar alltmer. Det finns redan
            åtskilliga exempel på det. Detta kommer att fördyra hela omställningen.
            Jag har hört andra signaler när det gäller den tekniska livslängden.
            Därför undrar jag om det är statsministerns avsikt att verka för
            att kärnkraften stängs innan de stängs av ålder och renoveringsbehov.
          </note>
          <note type="speaker">
            Anf. 60 Statsminister GÖRAN PERSSON (s):
          </note>
          <note>
            Fru talman! Jag avvecklar gärna kärnkraften i morgon om jag vet
            vilket annat sätt vi ska ha för att producera el i ett land som
            är mörkt och kallt och som har en tung industri som behöver mycket
            ström. Låt oss se verkligheten sådan den är. Jag är djup och övertygad
            motståndare till kärnkraftsproduktion av el och kärnkraft över
            huvud taget. Avfallsfrågorna är inte lösta. Det är ett moraliskt
            problem för vår generation i förhållande till framtiden.
          </note>
          <note>
            Som ansvarig politiker kan jag samtidigt inte bara se den dimensionen
            i frågan. Jag måste också se till så att det Sverige som vi lever
            i i dag fungerar. Och där har vi ett olöst problem som inte är
            så alldeles enkelt eller går så snabbt att lösa. Låt oss hjälpas
            åt.
          </note>
          <note>
            Och låt oss inte misströsta.
          </note>
          <note>
            Ersättningsjobb vid försvarsnedläggningar
          </note>
          <note type="speaker">
            Anf. 61 LENNART BOLANDER (m):
          </note>
          <note>
            Fru talman! Jag vill ställa en fråga till näringsministern. I
            samband med nedläggningen av de militära enheterna i Sollefteå
            lovade näringsministern med eftertryck - jag ska avstå från att
            citera vad han sade
          </note>
          <note>
            - att kommunen skulle kompenseras med 300 nya statliga jobb och
            lika många privata. Det skulle alltså sammanlagt bli 600 nya jobb.
          </note>
          <note>
            Det har nu gått två år sedan dess. Fram till i dag har det resulterat
            i knappt 100 statliga jobb, noga räknat 68. På den privata sidan
            rör det sig också om ca 100. Det betyder alltså att av de stolta
            löften som man har haft stora förväntningar på i Sollefteå har
            det inte blivit så mycket. Av utlovade 600 jobb har det blivit
            knappt 200. Jag kan utan överdrift säga att besvikelsen är ganska
            stor i Sollefteå.
          </note>
          <note>
            Då är min fråga till näringsministern: Ämnar regeringen och näringsministern
            uppfylla de avgivna löftena, och i så fall när och hur?
          </note>
          <note>
            Anf. 62 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! När det gäller den omstrukturering av försvaret som
            vi har gjort och de åtgärder som vi har vidtagit kan jag generellt
            säga att de har fallit väl ut.
          </note>
          <note>
            Det som har varit den verkliga styrkan i de förändringar vi har
            gjort har varit att vi har skapat förutsättningar för en näringslivsstruktur
            som växer och skapar nya jobb i sig själv. Det har varit det viktiga.
          </note>
          <note>
            Samtidigt har vi utlovat en hel del statliga jobb. Vi har nu
            senast tagit fram ett sådant paket i Karlskoga.
          </note>
          <note>
            När det gäller de privata jobben i Sollefteå har vi beslutat
            om avsevärt fler jobb än de 100 som redovisas här. Det tar sin
            tid innan de kommer till, men vi har fattat beslut och vi för
            diskussioner om detta. Vi ska självklart följa upp de statliga
            jobben. Vi för nu en diskussion med kommunen om detta.
          </note>
          <note type="speaker">
            Anf. 63 LENNART BOLANDER (m):
          </note>
          <note>
            Fru talman! Det här är en oerhört viktig fråga för
          </note>
          <note>
            Sollefteå kommun. Under den senaste tiden har nyföretagandet
            sjunkit med 42 % jämfört med föregående år. Antalet konkurser
            har ökat med 12 %. Befolkningsminskningen är omfattande. Med det
            som bakgrund känner man sig orolig över att de löften som är avgivna
            ännu inte efter två år har resulterat i det som utlovades.
          </note>
          <note>
            Näringsministern säger att detta kommer att förverkligas, och
            det är min förhoppning att så blir fallet.
          </note>
          <note>
            Anf. 64 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Som jag sade har vi vidtagit en mängd åtgärder, och
            när det gäller Sollefteå handlar det om fler åtgärder än jobb
            mot jobb. Som jag också framhöll kommer vi även att tillse att
            dessa verkställs.
          </note>
          <note>
            Men som alla i kammaren förstår tar det tid att få företag att
            etablera sig i Sollefteå, även om vi har fattat beslut om att
            få dit ett visst antal. Det tar tid också att få dit de statliga
            jobben.
          </note>
          <note>
            Vi för dock en dialog, och vi kommer att tillse att dessa åtgärder
            vidtas.
          </note>
          <note>
            Jag vill också säga, inte minst när jag vänder mig till en moderat
            politiker, att detta inte klaras av marknaden, utan det krävs
            här politiska beslut. Dessa politiska beslut kommer vi att ta,
            och det ska vi göra tillsammans med kommunerna.
          </note>
          <note>
            Självmord bland barn
          </note>
          <note>
            Anf. 65 CAMILLA DAHLIN-
          </note>
          <note type="speaker">
            ANDERSSON (fp):
          </note>
          <note>
            Fru talman! Jag kom i dagarna över en dyster statistik, som gjorde
            mig påmind om en väldigt tråkig verklighet, nämligen att det förekommer
            att små barn tar sina liv. Som vuxen känner jag det som ett fruktansvärt
            misslyckande när en liten människa inte finner någon annan utväg
            än självmord och även har möjlighet att genomföra detta.
          </note>
          <note>
            I Sverige dör varje år ca 20 barn på grund av självmord. Siffrorna
            visar att flickor oftare än pojkar utför självmordsförsök men
            att de som tar sina liv oftare är pojkar. Enligt statistiken har
            antalet dödsfall bland barn under 18 år inte minskat.
          </note>
          <note>
            Min fråga till statsrådet Ingela Thalén med ansvar för barnfrågor
            är: Vilka åtgärder vidtas för att vända denna dystra statistik?
          </note>
          <note type="speaker">
            Anf. 66 Statsrådet INGELA THALÉN (s):
          </note>
          <note>
            Fru talman! Det är precis så som Camilla Dahlin-
          </note>
          <note>
            Andersson säger att bland det mest fruktansvärda som finns är
            när barn begår självmord. Det krävs en lång räcka av insatser.
            Det krävs förebyggande insatser tidigt i familjen. Man bör uppmärksamma
            familjen tidigt när man ser att barn far illa. Det finns också
            skäl att stryka under det faktum att barn- och ungdomspsykiatrin
            behöver mer resurser.
          </note>
          <note>
            I den hälso- och sjukvårdsplan som har presenterats finns också
            ett antal resurser som tillförs barnoch ungdomspsykiatrin för
            att ge stöd till unga människor. Det är många gånger så att just
            de här barnen tidigt visar tecken på att de behöver hjälp, och
            det är då viktigt att de också får den hjälpen i ett tidigt skede.
          </note>
          <note>
            Denna typ av stöd är betydelsefull på flera olika plan. En av
            de viktiga insatser som man kan göra är att understödja den verksamhet
            som gemensamt bedrivs i kommuner och landsting genom uppbyggnad
            av familjecenterverksamhet. Denna kan sägas vara en form av frontverksamhet
            för att tidigt se barn med problem.
          </note>
          <note>
            Anf. 67 CAMILLA DAHLIN-
          </note>
          <note type="speaker">
            ANDERSSON (fp):
          </note>
          <note>
            Fru talman! Jag vill tacka för svaret. Det gläder mig att det
            görs flera olika insatser ute i landet med denna inriktning. Ett
            område där jag skulle önska att det gick att förverkliga en nollvision
            är just det som gäller självmord bland småbarn.
          </note>
          <note type="speaker">
            Anf. 68 Statsrådet INGELA THALÉN (s):
          </note>
          <note>
            Fru talman! Jag har egentligen ingen anledning att ytterligare
            kommentera detta. Jag tror att vi båda är överens om att detta
            är ett av de kanske allra mest prioriterade områdena när det gäller
            barns hälsa.
          </note>
          <note>
            Varje gång som något sådant här dessvärre händer känner sig de
            allra flesta vuxna väldigt misslyckade.
          </note>
          <note>
            Jag pekade i mitt förra inlägg på att det finns en uppmärksamhet
            kring frågan och att de människor som ska stödja barn har en väldigt
            stark känsla för att vara uppmärksamma på att förhindra att sådant
            här händer.
          </note>
          <note>
            Trafiken på Öresundsbron och miljömålen
          </note>
          <note type="speaker">
            Anf. 69 KARIN SVENSSON SMITH (v):
          </note>
          <note>
            Fru talman! Jag har en fråga till Leif Pagrotsky.
          </note>
          <note>
            Handelsministern har vid flera tillfällen yttrat att avgiften
            för bilöverfart över Öresundsbron borde sänkas. För att göra ett
            åtgärdsförslag i syfte att klara miljömålen har landshövdingen
            i Skåne län inrättat ett miljömålsråd, där några riksdagsledamöter
            ingår.
          </note>
          <note>
            Det blev tidigt i dess arbete klart att den ökande person- och
            lastbilstrafiken är det i särklass största hindret för att vi
            ska klara miljömålen.
          </note>
          <note>
            Jag undrar därför hur handelsministern anser att
          </note>
          <note>
            Skånes miljömål ska kunna klaras samtidigt som biltrafiken ökar
            i omfattning.
          </note>
          <note type="speaker">
            Anf. 70 Statsrådet LEIF PAGROTSKY (s):
          </note>
          <note>
            Fru talman! Jag ska begränsa mig till att redovisa min syn på
            trafiken över Öresundsbron. Vad gäller övriga miljöproblem i Skåneområdet
            skulle jag rekommendera att frågan ställs till miljöministern
            vid en senare frågestund.
          </note>
          <note>
            Bron byggdes på kalkyler om viss trafikmängd och om hur mycket
            utsläpp som varje fordon - bil, lastbil och buss - leder till.
            Sedan gjorde man en avvägning av om bygget var värt detta eller
            inte.
          </note>
          <note>
            Nu har två saker hänt. Bilarna är nu mycket renare, och trafiken
            är mycket mindre än vad dessa kalkyler grundades på. Summan av
            detta är att jag inte från miljösynpunkt ser något hinder för
            den grundsyn som jag har, nämligen att vi måste få ut mer av integration
            av den dyra bro som vi nu har byggt.
          </note>
          <note>
            Jag gläds oerhört mycket över den formidabla succé som tågtrafiken
            har blivit, men brons ekonomi grundas på att det är bilisterna
            som ska betala, och de är i dag för få för att bära räntor och
            amorteringar. Vi måste därför få en ändring i den politik som
            nu gäller.
          </note>
          <note type="speaker">
            Anf. 71 KARIN SVENSSON SMITH (v):
          </note>
          <note>
            Fru talman! Jag tackar för det svaret. Det är inte bara Skånes
            miljömålsråd som anser att den ökande trafiken är ett hinder för
            uppnåendet av miljömålen.
          </note>
          <note>
            Detta har konstaterats både i statliga utredningar och i den
            miljömålsproposition som vi tillsammans lagt fram för riksdagen.
          </note>
          <note>
            Relativpriserna för tåg och bil är väsentliga. Om det är billigare
            att köra bil än att åka tåg kommer fler att använda den möjligheten.
            Jag undrar därför om handelsministern tror att integration med
            hjälp av bilar på något sätt har ett högre värde än den integration
            via tåg som nu faktiskt sker. Tågtrafiken har ju överträffat alla
            prognoser. Är detta högre värde tillräckligt stort för att kompensera
            för den miljöförsämring som inträffar om fler tar bilen i stället
            för tåget?
          </note>
          <note type="speaker">
            Anf. 72 Statsrådet LEIF PAGROTSKY (s):
          </note>
          <note>
            Fru talman! Det är verkligen inte så att jag tycker att integration
            med bil är mer värd än integration framdriven av lokomotiv. Jag
            tycker i själva verket att dagens taxestruktur ger uttryck för
            den synen att integration med bil är värd så mycket att man kan
            ta mycket mer betalt av den som får denna stora förmån.
          </note>
          <note>
            Min åsikt är faktiskt den att också trafik med tåg borde kunna
            bli billigare. De priser som sattes när bron öppnades baserades
            på gissningar om efterfrågeunderlaget. Dessa visade sig inte hålla,
            dock av mera glädjande skäl. Folk är mycket mera angelägna och
            intresserade av att åka tåg än vad man trodde, och det gör att
            intäkterna för trafikbolagen har blivit kolossalt mycket större
            än vad man väntade sig.
          </note>
          <note>
            Jag tycker att den rimliga reaktionen från operatörernas sida
            - de kan inte öka trafiken, för de har inte flera tåg - skulle
            vara att de lämnade tillbaka dessa överskott till resenärerna
            genom lägre taxor. Taxorna skulle kunna sänkas för både tåg- och
            biltrafik, så att vi fick ut mer av integration av de 20 miljarder
            som vi har lagt ned på att bygga denna dyra förbindelse.
          </note>
          <note>
            Jag kan inte förstå dem som när vi nu har lagt ut så mycket pengar
            på denna investering rycker på axlarna på frågor om hur mycket
            nytta vi ska få ut i
          </note>
          <note>
            Öresundsområdet, i Skåne och på Själland, av den stora satsning
            som vi nu gemensamt har gjort. Jag driver därför på för att vi
            ska få mer av tågtrafik men också mer av biltrafik.
          </note>
          <note>
            Betygssystemen
          </note>
          <note type="speaker">
            Anf. 73 TUVE SKÅNBERG (kd):
          </note>
          <note>
            Fru talman! Demokratin måste vinnas för varje generation. Uppe
            på läktaren sitter en gymnasieklass från Norrköping som jag mötte
            för ungefär en timme sedan. Jag påstår att det går att göra sin
            röst hörd i
          </note>
          <note>
            Sverige. Man har tillgång till en rak kommunikation med beslutsfattare.
            Jag vill därför för att ge syn för sägen fråga statsministern
            om han - trots att han är statsminister och inte längre skolminister
            - något skulle vilja utveckla om det finns utsikter att få en
            förändring av betygssystemet.
          </note>
          <note>
            Den klass som jag nämnt tycker att betygssystemet är dåligt,
            därför att det har för få betygssteg. Man skulle vilja att det
            omprövades så att det blir fler steg.
          </note>
          <note type="speaker">
            Anf. 74 Statsminister GÖRAN PERSSON (s):
          </note>
          <note>
            Fru talman! Jag tackar Tuve Skånberg för frågan om möjligheterna
            att reflektera lite över betygen i skolan. Jag är inte skolminister
            och därför inte just nu helt uppdaterad, men jag kan från min
            erfarenhet, som vid det här laget börjar bli några år gammal,
            ändock göra en reflexion.
          </note>
          <note>
            Jag tror att jag har upplevt åtminstone två eller tre betygssystem.
            Varje gång ett sådant införts har det alltid funnits en stark
            kritik, och man har ansett att någonting annat varit bättre -
            antingen fler betygssteg eller färre betygssteg; antingen betyg
            tidigare eller betyg senare; antingen uppfattningen att betyg
            inte betyder någonting eller att betyg är underskattade.
          </note>
          <note>
            Jag tror att betyg är bra, framför allt i gymnasieskolan och
            i grundskolans senare årskurser. De kan försvaras, bara vi inte
            överdriver deras betydelse.
          </note>
          <note>
            Också annat måste till för att ge en bra beskrivning av vad eleven
            presterar i skolan: en bra relation med läraren och en bra relation
            mellan hem och skola.
          </note>
          <note>
            Detta kan gärna dokumenteras i skriftlig form i lägre årskurser
            och i en daglig dialog i högre årskurser.
          </note>
          <note>
            Jag hoppas att vi kommer till ett läge där betygen som urvalsinstrument
            för högre studier börjar tonas ned. För övergången från grundskola
            till gymnasieskola och övergången från gymnasieskola till högskolan
            borde vi kunna hitta minst lika bra sätt som betygen i dag representerar,
            troligen bättre. Men det tar också sin lilla tid.
          </note>
          <note>
            Debatten pågår. Jag är öppen för förslag, och jag ser gärna att
            klassen skriver till mig direkt, så ska den också få ett skriftligt
            svar - det kan jag försäkra.
          </note>
          <note>
            Jag tror att betyg är bra, i alla fall i gymnasieskolan och grundskolans
            senare årskurser. Det kan försvaras, bara vi inte överdriver deras
            betydelse. Annat måste också till för att ge en bra beskrivning
            av vad man presterar i skolan. Det är viktigt med en bra relation
            med sin lärare och en bra relation mellan hem och skola. Det kan
            gärna ske i skriftlig form i yngre årskurser och i daglig dialog
            i äldre årskurser.
          </note>
          <note>
            Jag hoppas att vi kommer till ett läge då betygen som urvalsinstrument
            för högre studier börjar tonas ned. I övergången från grundskola
            till gymnasieskola och från gymnasieskola till högskola borde
            vi kunna hitta minst lika bra sätt som betygen i dag representerar,
            troligen bättre. Men det tar sin tid.
          </note>
          <note>
            Debatten pågår. Jag är öppen för förslag. Jag ser gärna att klassen
            skriver till mig direkt så ska den också få ett skriftligt svar.
            Det kan jag försäkra.
          </note>
          <note type="speaker">
            Anf. 75 TUVE SKÅNBERG (kd):
          </note>
          <note>
            Fru talman! Jag tackar för det beskedet å kammarens och klassens
            vägnar. Jag vill bara lyfta fram det humanistiska synsättet att
            om jag är handikappad och ska gå i en trappa har jag glädje av
            att trappstegen inte är för stora så att jag kan hamna halvvägs
            och snava. Så är det också i skolans värld. Med stora betygssteg
            kan man få godkänt plus, men man har aldrig utdelning av pluset.
            Man behöver en mer differentierad betygsskala, inte främst för
            dem som är starka i skolan utan för dem som känner att de kom
            nästan ändra fram.
          </note>
          <note>
            Redan i dag säger lärarna att man sätter ett plus eller minus
            i utvärderingen. Det gör det möjligt att värdera betyget som ett
            starkt eller svagt betyg. Vore det inte bra om det pluset eller
            minuset kunde skrivas ut också i betygsdokumentet?
          </note>
          <note type="speaker">
            Anf. 76 Statsminister GÖRAN PERSSON (s):
          </note>
          <note>
            Fru talman! Det är möjligt. Jag ska inte vara tvärsäker. Men
            jag kan vittna om en erfarenhet.
          </note>
          <note>
            Den är från det mest fingraderade betygssystem jag har upplevt.
            Det upplevde jag i det sönderfallande
          </note>
          <note>
            Sovjetunionen som ju hade ett skolsystem som var oerhört inriktat
            på just den typen av gradering eleverna emellan. I varje klass
            hade man så många trappsteg i betygsskalan som det fanns elever.
            I varje klass fanns det någon som var den allra bästa och i alla
            klasser fanns det någon som var den allra sämsta. Inte nog med
            det. Det var anslaget på tavlan längst ner i klassrummet.
          </note>
          <note>
            Det var lätt att kliva upp för varje sådant litet steg, men det
            var fruktansvärt tungt att stå längst ned. Det är också betyg
            som vi inte vill ha, men vi ska vara lite försiktiga. När vi inför
            exempelvis ett sjugradigt eller tiogradigt betygssystem kommer
            någon att hävda att vi borde ha ett tolvgradigt eller femtongradigt.
          </note>
          <note>
            Jag stänger inga dörrar, men jag har varit med så länge att jag
            också har sett avarterna. Jag varnar lite för tilltron till betyg
            som enda instrument att beskriva studieprestationer i skolan.
          </note>
          <note>
            Boende för elöverkänsliga
          </note>
          <note type="speaker">
            Anf. 77 MARIANNE ANDERSSON (c):
          </note>
          <note>
            Fru talman! Jag har också en fråga till statsministern, och den
            gäller var elöverkänsliga människor ska bo.
          </note>
          <note>
            Jag har diskuterat med andra ministrar. Jag har inte fått något
            riktigt svar på frågan. De elöverkänsligas organisation har skrivit
            till socialministern och till statsministern och inte fått något
            svar. Därför ställer jag nu frågan till Göran Persson.
          </note>
          <note>
            De här människorna blir sjuka av elektromagnetiska fält. Debatten
            har funnits i mer än 15 år, men blivit extra aktuell nu i och
            med utbyggnaden av sändaren för mobiltelefoni.
          </note>
          <note>
            Många är i en desperat situation. Deras organisation har på kort
            tid samlat in nära 10 000 namnunderskrifter.
          </note>
          <note>
            Man kan ju fundera på hur man ska hantera frågan: Var ska de
            bo?
          </note>
          <note>
            Ska de bo i reservat? I så fall får vi inrätta sådana.
          </note>
          <note>
            Ska vi ta hänsyn till deras problem när det gäller placering
            av sändare? Då får vi göra det.
          </note>
          <note>
            Ska vi strunta i dem helt? Det är nästan det som sker i dag.
            Vi kanske ska låta dem flytta ut i skogen, med risk för att det
            kommer en sändare där också.
          </note>
          <note>
            De är funktionshindrade, och vi har en nationell handlingsplan
            när det gäller handikappade. Vi har också skrivit på FN:s standardregler
            för funktionshindrade, och vi har ett ansvar.
          </note>
          <note>
            Jag vill höra statsministerns svar på den här frågan.
          </note>
          <note type="speaker">
            Anf. 78 Statsminister GÖRAN PERSSON (s):
          </note>
          <note>
            Fru talman! Jag har säkert inget svar som gör Marianne Andersson
            tillfredsställd i meningen att jag har en lösning på problemet.
            Jag tror heller inte att Marianne Andersson ser någon enkel lösning.
          </note>
          <note>
            Det här är en oerhörd tragedi. Vi har nog alla mött människor
            med den här typen av problem. De är naturligtvis oerhört hårt
            trängda i ett samhälle som är så genompyrt av elektricitet. De
            lever i ett samhälle som också har en explosionsartad ökning av
            användningen av elektricitet och andra manicker som drivs antingen
            via etern med olika typer av strålningsrisker eller via näten.
          </note>
          <note>
            Det är så vår tekniska utveckling ser ut.
          </note>
          <note>
            Vi för en diskussion i regeringen om dessa nya master som ska
            placeras ut.
          </note>
          <note>
            Jag har också sett att bostadsföretagen och inte minst hyresgästföreningen
            har börjat föra en diskussion om det verkligen är rimligt att
            kombinera det med ett boende när man sätter ut de här nya punkterna.
          </note>
          <note>
            Jag har ingen färdig lösning. Jag känner samma stora oro som
            Marianne Andersson. Det är ett oerhört svårt problem.
          </note>
          <note type="speaker">
            Anf. 79 MARIANNE ANDERSSON (c):
          </note>
          <note>
            Fru talman! Jag är glad att statsministern känner oro, men då
            är det ganska märkligt hur man hanterade t.ex. Uddevalla kommun.
          </note>
          <note>
            Uddevalla kommun fattade beslut om att ta hänsyn till en elöverkänslig
            person när det gällde placeringen av en mast. Det överklagades
            och nästa instans upphävde Uddevalla kommuns beslut. Det gick
            till regeringen. Regeringen upphävde då båda instansernas beslut,
            alltså även kommunens som ju hade tagit hänsyn till den här personen.
          </note>
          <note>
            Det tycker jag inte riktigt är att visa den oro som statsministern
            ger uttryck för.
          </note>
          <note>
            Jag har haft debatter med andra ministrar och man hänvisar hela
            tiden till att kunskapsläget är dåligt och att man inte kan påvisa
            orsakerna. Det tycker jag är ett mycket konstigt argument. Människorna
            är ju sjuka. Vilken annan sjukdom behöver man bevisa orsakerna
            till?
          </note>
          <note>
            Om jag blev påkörd av en bil skulle jag då behöva få bilföraren
            fälld för vårdslöshet i trafik innan jag blev vårdad på sjukhus?
            Det är litet grann den situationen de här människorna befinner
            sig i.
          </note>
          <note>
            Vi måste göra någonting för att ta hänsyn till dem.
          </note>
          <note>
            Med minskade elektromagnetiska fält blir de bättre.
          </note>
          <note>
            Det vet vi. Vi behöver inte diskutera orsakerna, men vi måste
            göra något.
          </note>
          <note type="speaker">
            Anf. 80 Statsminister GÖRAN PERSSON (s):
          </note>
          <note>
            Fru talman! Vi ska vara försiktiga med att göra jämförelser med
            trafikolyckor.
          </note>
          <note>
            Jag är definitivt av den uppfattningen att vi behöver ha ett
            bättre kunskapsläge. Därmed inte sagt att vi inte vet något, men
            låt oss inte tro att det här är så enkelt att vi på en gång kan
            ställa en exakt diagnos och därmed ange åtgärder. Bättre kunskapsläge
            behövs definitivt.
          </note>
          <note>
            Jag kan inte i detalj placeringen av mast i Uddevalla f.d. stad,
            och vad som låg till grund för det beslutet. Om regeringen har
            upphävt båda besluten och därmed återförvisat det hela skulle
            jag tro att det är mot bakgrund av att man ska ha en ny diskussion.
            Det kan hända att inte något av besluten hade fullgod motivering.
            Man kan göra så ibland. Det innebär inte att man har tagit ställning
            mot exempelvis ett beslut som baserar sig på elöverkänslighet.
          </note>
          <note>
            Vi får fortsätta att följa frågan och skaffa oss bättre kunskapsläge.
            Jag är på inget sätt av uppfattningen att det här är något som
            vi kan vifta bort. Tvärtom har jag mött alltför många människor
            som har fått sina liv förstörda på grund av problem med elen.
            Vilken vetenskaplig grund som finns arbetar vi med, men vi måste
            ta människors oro på allvar.
          </note>
          <note>
            Asylpolitiken
          </note>
          <note type="speaker">
            Anf. 81 GUSTAF VON ESSEN (m):
          </note>
          <note>
            Fru talman! Jag har en kort fråga, som egentligen kräver ett
            långt svar, men det kanske inte behövs. Det är också en fråga
            till statsministern.
          </note>
          <note>
            Vi ser i dag en mycket stor inströmning av asylsökande i Sverige
            på grund av att vi nu är i
          </note>
          <note>
            Schengenland och väldigt många söker sig hit. Det blir en stor
            påfrestning på vårt mottagningssystem och utredningssystem. Migrationsverket
            är sorgligt underfinansierat. Polisens prioriteringar motsvarar
            inte heller det som skulle erfordras för att ha kontroll på skeendet.
            Detsamma gäller Utlänningsnämndens möjligheter att arbeta, balanser
            m.m. Allt detta sammantaget sträcker sig över flera politikområden.
          </note>
          <note>
            Jag skulle önska att statsministern och regeringen hade ett slags
            helhetssyn på det här, så att det stora inflödet av asylsökande
            kan administreras och tas om hand på ett sätt som gör att det
            finns legitimitet hos svenska folket för det som sker.
          </note>
          <note type="speaker">
            Anf. 82 Statsminister GÖRAN PERSSON (s):
          </note>
          <note>
            Fru talman! Det är en riktig beskrivning som
          </note>
          <note>
            Gustaf von Essen gör. Vi har en kraftig ökning av antalet asylsökande.
          </note>
          <note>
            Låt mig bara göra den reflexionen att när vi tog besluten om
            Schengen beskrevs det som en fästning.
          </note>
          <note>
            Det beskrevs som någonting som skulle sluta Europa, inte minst
            Sverige, mot världen. Det skulle bli kallt, och vi skulle inte
            ta emot någon.
          </note>
          <note>
            Nu är det tvärtom. Det är just på grund av
          </note>
          <note>
            Schengenmedlemskapet som vi har en kraftig tillströmning. Jag
            tror att också den saken är lite överdriven i beskrivningen, även
            om jag tror att den är riktigare än att beskriva Schengen som
            Fästning Europa.
          </note>
          <note>
            Jag har en Europaansats. Det är klart att vi ska klara de nationella
            insatserna. Det är den uppgift vi har i Sverige just nu. Men långsiktigt
            finns det bara en möjlighet: Vi måste ha en politik på Europanivå
            där vi delar ansvaret solidariskt Europas länder emellan för denna
            uppgift att skydda människor i nöd. Det kan inte vara så att det
            är ett fåtal länder som tar på sig den uppgiften och därmed skapar
            en situation som många gånger frestar på solidariteten.
          </note>
          <note>
            Jag är också i det här fallet beredd att inom EU
          </note>
          <note>
            driva att de här frågorna ska kunna beslutas med kvalificerad
            majoritet.
          </note>
          <note type="speaker">
            Anf. 83 TREDJE VICE TALMANNEN:
          </note>
          <note>
            Timmen för frågestunden har gått. Tyvärr har inte alla som ville
            ställa frågor fått göra det. 18 föranmälda har inte fått ställa
            sina frågor. Intresset är väldigt stort, och det är vi glada för.
          </note>
          <note>
            Tack, regeringens företrädare och de ledamöter som har medverkat!
          </note>
          <note>
            7 § Svar på interpellation 2001/02:218 om elevers rätt att välja
            skola
          </note>
          <note>
            Anf. 84 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Roy Hansson har frågat vilka åtgärder jag ämnar vidta
            för att stärka elevers rätt att välja skola.
          </note>
          <note>
            Rätten att välja skola regleras i skollagen
          </note>
          <note>
            (1985:1100). Som förälder och vårdnadshavare har man rätt att
            välja skola för sitt barn. Man kan antingen välja en kommunal
            skola eller en fristående skola.
          </note>
          <note>
            Ingen kan nekas rätten att välja, men ingen kan heller garanteras
            en plats i just den skola man vill välja.
          </note>
          <note>
            Man har möjlighet att välja en kommunal skola i hemkommunen.
            När kommunen fördelar elever på olika grundskolor ska den beakta
            vårdnadshavares önskemål om att deras barn ska tas emot vid en
            viss skola. Detta ska kommunen göra så långt det är möjligt utan
            att andra elevers berättigade krav på placering i en skola nära
            hemmet åsidosätts eller att betydande organisatoriska eller ekonomiska
            svårigheter uppstår för kommunen.
          </note>
          <note>
            En elev är alltid garanterad plats i en kommunal skola, men av
            praktiska skäl kan ingen sådan garanti lämnas när det gäller fristående
            skolor.
          </note>
          <note>
            För att undvika missförstånd vill jag understryka att fristående
            skolor sedan länge är en värdefull del av svenskt skolväsende.
            Fristående skolor som är olika kan bidra till en mångfald inom
            skolväsendet. Valfrihet och konkurrens kan bidra till utveckling
            och pedagogisk förnyelse. För att skapa förutsättningar för likvärdig
            utbildning - öppen för variation och mångfald på lika villkor
            - ska kraven på offentliga och fristående skolor vara så likartade
            som möjligt.
          </note>
          <note>
            Valfrihet inom den offentliga verksamheten med alternativa driftsformer
            som komplement får inte leda till vidgade klyftor och ökad segregation.
            Valfriheten för vissa elever får inte inskränka andra elevers
            frihet att välja att gå i en skola nära hemmet. I några kommuner,
            främst i Stockholmsregionen, stimuleras en ombildning av kommunala
            skolor till fristående skolor. På sikt riskerar vissa kommundelar
            att knappast alls komma att ha något kommunalt skolalternativ.
            I
          </note>
          <note>
            sådana fall minskar möjligheterna att välja mellan kommunala
            och fristående skolor.
          </note>
          <note>
            Enligt regeringens mening måste det även fortsättningsvis vara
            en rättighet för elever och föräldrar att välja en kommunal skola,
            där man har en större insyn och andra påverkansmöjligheter genom
            det demokratiska systemet. I en kommun måste det också finnas
            offentliga skolor som inte utestänger något barn; skolor där föräldrar
            och vårdnadshavare vet att såväl offentlighetsprincipen som sekretesslagen
            gäller; skolor som ger trygghet genom att insyn är möjlig och
            där reglerna för disciplinära åtgärder är klara och entydiga.
          </note>
          <note>
            Alla barn och ungdomar ska ha samma möjligheter att välja skola.
            Elevers rätt att välja skola får inte inskränka sig till en möjlighet
            att endast välja en fristående skola, utan det måste finnas en
            reell rätt att även välja en kommunal skola. Därför måste det
            finnas en sådan balans mellan offentliga och fristående skolor
            i varje kommun så att inte denna valfrihet begränsas.
          </note>
          <note>
            Detta är en utgångspunkt för regeringens proposition
          </note>
          <note>
            Fristående skolor (prop. 2001/02:35).
          </note>
          <note>
            Valfriheten är dock en chimär, om den inte motsvaras av en möjlighet
            att också bli intagen till den skola man vill välja. Rätten att
            välja är en sak, medan rätten att få sitt val tillgodosett en
            helt annan. Valfriheten har tyvärr i flera fall blivit en fråga
            om valfrihet för somliga men inte för andra.
          </note>
          <note>
            Möjligheten för elever och föräldrar att påverka skolan är en
            av våra viktigaste demokratifrågor.
          </note>
          <note>
            Barns och ungdomars inflytande över den egna skolsituationen
            och föräldrarnas över sina barns skolgång är en av de frågor som
            starkast engagerar människor.
          </note>
          <note>
            Det inflytandet kan inte reduceras till en rätt att välja mellan
            olika färdiga och opåverkbara alternativ. Det är en förenklad
            syn på elevens och föräldrarnas valmöjligheter om det bara handlar
            om val av skola.
          </note>
          <note>
            Den parlamentariska kommitté som arbetar med en översyn av skollagen
            (dir. 1999:15) har till uppgift att bl.a. utreda och föreslå hur
            en ökad rättssäkerhet för eleverna kan åstadkommas. Jag har under
            hand erfarit att kommittén behandlar frågan om möjligheten att
            överklaga en skolas beslut om mottagande av en elev. Kommittén
            ska redovisa sitt arbete senast den 16 december 2002. Det finns
            således skäl att avvakta kommitténs ställningstaganden innan ytterligare
            initiativ tas vad gäller möjligheten att välja skola.
          </note>
          <note type="speaker">
            Anf. 85 ROY HANSSON (m):
          </note>
          <note>
            Fru talman! Jag ska börja med att tacka skolministern för svaret.
          </note>
          <note>
            Jag hade ställt min interpellation till statsministern eftersom
            det tydligen inte fanns någon skolminister då. Anledningen till
            min interpellation var att den tidigare skolministern avgått,
            och därmed borde det öppnas möjlighet att dra tillbaka den olyckliga
            propositionen om fristående skolor.
          </note>
          <note>
            Fru talman! Brådskan med att lämna denna ofullständiga och ogina
            proposition till riksdagen i oktober
          </note>
          <note>
            2001 var naturligtvis den instundande partikongressen. Det var
            väl ett sätt för dåvarande skolminister att klara sig helskinnad
            från debatten på kongressen, genom att kunna hänvisa till en proposition.
            Att sedan många barn och familjer runtom i vårt land skulle få
            sina möjligheter begränsade var tydligen mindre viktigt.
          </note>
          <note>
            Fru talman! Jag vill också peka på att det på ett antal ställen
            i propositionen hänvisas till kommande gymnasieutredning. Det
            visar att tidpunkten var viktigare än att invänta väl genomtänkta
            förslag.
          </note>
          <note>
            Fru talman! Mot bakgrund av detta och den direkta barn- och familjefientligheten
            i propositionen borde den nytillträdde skolministern ha tagit
            tillbaka denna proposition. Min förhoppning om detta stärktes
            av att det har sagts att skolminister Thomas Östros skulle vara
            en klok karl.
          </note>
          <note>
            Fru talman! När nu skolministern i interpellationssvaret inte
            ger någon annan signal än att propositionen kommer att fullföljas
            får det väl anses att
          </note>
          <note>
            Thomas Östros står bakom den här propositionen.
          </note>
          <note>
            Fru talman! Jag ser dock ett positivt ställningstagande från
            nuvarande skolminister i interpellationssvaret, där skolministern
            säger att "fristående skolor sedan länge är en värdefull del av
            svenskt skolväsende". Det är bra.
          </note>
          <note>
            Hur är det, Thomas Östros: Kommer regeringen att dra tillbaka
            propositionen?
          </note>
          <note>
            Fru talman! Jag avser nu att beröra några av de värsta avarterna
            som finns i propositionen.
          </note>
          <note>
            Det ställs tydligen särskilda krav på lärare i friskolor. Det
            är i och för sig bra, men gäller det inte alla skolor? Avser regeringen
            att återkomma med förslag om att meddela föreskrifter om undantag
            för behörighetsbestämmelser för vissa kommunala skolor?
          </note>
          <note>
            Det finns ett direkt hot mot små friskolor genom att det ska
            ges förklaring om rätt till bidrag som ska gälla en helhetsbedömning,
            skolans storlek och dess geografiska läge. Kommer förslag som
            innebär att små kommunala skolor ska förbjudas?
          </note>
          <note>
            Propositionen innehåller ett förslag om att Skolverket ska ha
            en nämnd för fristående skolor. Måste inte beslut om rätt till,
            eller återkallande av, bidrag hanteras under tjänstemannaansvar
            för att säkerställa att godtycke och andra hänsyn inte vägs in
            i beslutet?
          </note>
          <note>
            Det vore bra om skolministern gav sin syn på detta.
          </note>
          <note>
            Det ska tydligen tillkomma en särskild avgift för
          </note>
          <note>
            Skolverkets prövning. Är det inte just myndigheters roll att
            pröva ansökningar? Det är ogint med en avgift när det gäller friskolor.
            Kommer det en avgift för att pröva kommunala skolor? Hur blir
            det med konkurrensneutraliteten i detta avseende?
          </note>
          <note>
            I propositionen föreslås att kommuner ska ges rätt att reducera
            avgiften för fristående gymnasieskolor med 5 % för en optimering
            av skolorganisationen.
          </note>
          <note>
            Tydligen finns det en möjlighet att göra en rationell organisation
            som kan minska med 5 %. Eller hur?
          </note>
          <note>
            Propositionen talar om statlig tillsyn av friskolor.
          </note>
          <note>
            Vore det inte bra om Skolverket hade samma tillsyn över alla
            skolor? Då skulle kanske antalet elever som tvingas lämna skolan
            utan betyg minska.
          </note>
          <note>
            I propositionen föreslås att kommuner ska få rätt till uppföljning
            och utvärdering. När kommer regeringen med förslag om att Saab
            ska utvärdera Volvo?
          </note>
          <note>
            Är det på gång?
          </note>
          <note>
            Propositionen innehåller dock en del som jag tycker är ganska
            bra, nämligen att det ska krävas en konsekvensbeskrivning när
            en kommun ska avlämna ett yttrande. Då blir det möjligt att granska
            de fakta som yttrandet grundar sig på.
          </note>
          <note>
            Avslutningsvis vill jag fråga: Kommer regeringen att fullfölja
            den avlämnade propositionen?
          </note>
          <note>
            Anf. 86 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Saab och Volvo i all ära - de är väldigt viktiga
            företag för Sverige. Men jag ser inte skolor på samma sätt som
            jag ser Saab och Volvo.
          </note>
          <note>
            Saab och Volvo är vinstmaximerande företag som ska agera för
            få maximal utdelning i form av vinster.
          </note>
          <note>
            Skolan är något helt annat.
          </note>
          <note>
            Skolan - vår gemensamma skola - har till uppgift att ge alla
            våra barn en likvärdig utbildning så att de kan stå starka i livet,
            utvecklas som människor och vara aktiva medborgare. Jag kommer
            aldrig att ställa upp på en politik som jämställer skolpolitiken
            med företags- och näringspolitiken.
          </note>
          <note>
            Vi har lagt fram en proposition med utgångspunkten att det är
            bra med fristående skolor. Visst kan de bidra till att utveckla
            också den kommunala skolan. Men min grundläggande hållning är
            att det ska vara rättvisa och likvärdiga villkor. Vi kan väl inte
            ha en situation där vi särskilt gynnar fristående skolor och där
            vi sänder en signal till samhället om att man kan tjäna på att
            bilda en fristående skola? Vi kan väl inte ha en situation där
            vi har andra krav på de fristående skolorna än vi har på den kommunala
            skolan, t.ex. när det gäller kravet på behöriga lärare? Det är
            väl rimligt att vi har likvärdiga villkor? Propositionen handlar
            om detta. Jag ser fram emot att diskutera dessa frågor här i kammaren
            när propositionen ska behandlas.
          </note>
          <note>
            Roy Hansson företräder ett parti som inte tycker att likvärdiga
            villkor är en väsentlig del av skolpolitiken. Det syns bl.a. i
            Roy Hanssons förslag om skolpeng: en check som hör till vart och
            ett av barnen och som skickas hem eller till skolan. Med den checken
            ska man köpa utbildning på en marknad. Hur ska den checken räknas
            fram så att det blir likvärdiga villkor,
          </note>
          <note>
            Roy Hansson? Vi har ju olika behov. Ska vi få olika utveckling
            för olika barn i Sverige?
          </note>
          <note>
            För att uppnå likvärdiga villkor krävs att vi får resurser efter
            behov. Hur ska Roy Hanssons checksystem fungera? Hur ska det räknas
            fram? Hur ska man ta hänsyn till varje barns olika behov? Vad
            händer med vår likvärdiga skola när man övergår till att se den
            som en marknadsfråga, konkurrensfråga eller näringspolitisk fråga
            och inte som en fråga om grundläggande demokrati och välfärd?
          </note>
          <note type="speaker">
            Anf. 87 ROY HANSSON (m):
          </note>
          <note>
            Fru talman! Det var ett något märkligt inlägg skolministern gjorde.
          </note>
          <note>
            Först och främst vill jag säga att jag i mitt inlägg gjorde en
            jämförelse med två olika konkurrerande delar. Exakt så är det
            i kommunen: Vi har kommunala skolor å ena sidan och friskolor
            å den andra. Det är inte rimligt att den ena delen får kontrollera
            den andra.
          </note>
          <note>
            Det är väl Skolverket som har i uppdrag att kontrollera alla
            skolor och sedan göra den här jämförelsen, hoppas jag.
          </note>
          <note>
            Om nu förslagen i propositionen är så bra som skolministern säger,
            varför görs då alla de inskränkningar som jag räknade upp i mitt
            första inlägg? Varför ska man ha en specialavgift för den här
            prövningen? Varför ska man ha begränsningar för små skolor?
          </note>
          <note>
            Varför gäller inte samma begränsningar för alla skolor?
          </note>
          <note>
            Skolministern talade om att inte särskilt gynna fristående skolor.
            Nej, det är just det man inte gör. Se bara på gymnasieskolorna,
            där man kan reducera kostnaden i fristående skolor men inte i
            kommunala skolor. Är det att särskilt gynna de fristående skolorna?
            Nej, det är naturligtvis tvärtom.
          </note>
          <note>
            Det förvånar mig något att skolministern kom in på förslaget
            om checksystem. Jag trodde den frågan avhandlades i debatten för
            någon timme sedan. Då sade skolministern exakt samma felaktighet,
            trots att
          </note>
          <note>
            Beatrice Ask förklarade hur det skulle vara. Det är inte fråga
            om någon check som ska sändas hem till familjerna. Jag trodde
            att skolministern hade hört detta i debatten. Det är skolorna
            som ska få de här pengarna och sedan gemensamt organisera för
            eleverna.
          </note>
          <note>
            Dagens system är direkt felaktigt. Nu bestämmer skolorna. Jag
            har studerat Skolverkets sammanställning av hur mycket pengar
            de olika kommunerna lägger ned: I dag är det definitivt inte rättvist.
          </note>
          <note>
            Det är därför vi moderater föreslår att det ska bli en statlig
            del så att alla barn får del av samma belopp i den gemensamt finansierade
            skolan. Sedan får föräldrar och elever välja i vilken skola pengarna
            ska utnyttjas. Det ska inte vara någon check. Kom inte med det
            påståendet en gång till, skolministern, för då blir jag ledsen!
          </note>
          <note>
            Inledningsvis sade jag att ministern var en klok karl. Det påståendet
            tycks kanske inte gälla. Jag är kanske beredd att ompröva det.
          </note>
          <note>
            Jag tycker också att vi ska ha en likvärdig skola.
          </note>
          <note>
            Det är därför det ska vara samma utgångspunkter.
          </note>
          <note>
            Därför är propositionen olycklig: Den missgynnar ensidigt de
            friskolor som ministern i sitt svar sade var ett viktigt och väsentligt
            komplement till vår svenska skola.
          </note>
          <note>
            Anf. 88 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Roy Hansson använder alla sina inlägg till att värdera
            olika ledamöter av riksdagen och deras utförsgåvor. Jag är inte
            beredd att göra en sådan värdering av Roy Hansson. Jag har inte
            tillräcklig kännedom om Roy Hansson för att kunna göra det.
          </note>
          <note>
            Det handlar om rättvisa villkor. Friskolor kan vara väldigt bra
            som komplement till den kommunala skolan och kan också innebära
            en utveckling i den kommunala skolan. Det är min utgångspunkt.
          </note>
          <note>
            Men jag tycker att det är väldigt viktigt att villkoren är rättvisa:
            att det ställs samma krav och att det inte är möjligt att få högre
            ersättning för att man väljer att starta en friskola i stället
            för att ha en kommunal skola. Kommunen har alltid det yttersta
            ansvaret för att alla barn i kommunen ska kunna få en utbildning.
            Det är en beredskap som kommunen måste ha och som alla måste ställa
            upp och finansiera. På punkt efter punkt är det viktigt att se
            till att få rättvisa villkor.
          </note>
          <note>
            Roy Hansson säger att checken inte ska sändas till familjen utan
            till skolan. Jag vet inte om skillnaden är så hiskligt stor mellan
            att checken går direkt till skolan eller om den går till Roy Hanssons
            brevlåda hemma.
          </note>
          <note>
            Min fråga är: Hur kan Roy Hansson säkerställa att varje elev
            i Sverige får de resurser som motsvarar de behov som eleven har?
            Roy Hanssons utgångspunkt är mycket svår. Hur ska summan över
            huvud taget beräknas? Kostnaderna skiljer sig väsentligt åt: Det
            är olika lokalkostnader, olika stora skolor, olika delar av landet
            och eleverna har olika långt till skolan.
          </note>
          <note>
            Sedan kommer vi till det som är ännu svårare. Det första kan
            man säkert räkna ut med en statlig
          </note>
          <note>
            Gosplanmyndighet, men allt det som hör till nästa steg - olika
            elevers olika behov, läs- och skrivsvårigheter, behovet av extra
            resurser i form av assistenthjälp - hur ska det gå till?
          </note>
          <note>
            Och sedan det sista: Vad händer när man som förälder eller elev
            upptäcker att Roy Hanssons check, väl uträknad, inte räcker för
            de behov som finns?
          </note>
          <note>
            Vem vänder man sig till? I dag har man rätt att vända sig till
            skolan, men med checksystemet står man där med sin väluträknade
            check och undrar. Ska man vända sig till den statliga myndigheten
            som har räknat ut beloppet? Vem ska man vända sig till?
          </note>
          <note>
            Detta är väldigt viktiga frågeställningar för en framtida skoldebatt,
            menar jag: frågorna om den gemensamma skolan och det gemensamma
            ansvaret för alla våra barn - inte skolan som en marknad utan
            skolan som ett gemensamt ansvar.
          </note>
          <note type="speaker">
            Anf. 89 ROY HANSSON (m):
          </note>
          <note>
            Fru talman! Jag tycker också att vi ska ha rättvisa villkor.
            Det är därför jag yrkar på att skolministern drar tillbaka den
            ogina proposition som regeringen lade fram i höstas med ett annat
            syfte än att göra skolan bättre. Helt klart är det så. Jämlika
            och rättvisa villkor är bra.
          </note>
          <note>
            Skolministern kom återigen in på checken som skulle skickas hem
            till mig. Dessvärre har jag inga barn som går i skolan, men jag
            skulle gärna vilja ha det. Jag tyckte att jag var tydlig i mitt
            förra inlägg:
          </note>
          <note>
            Det är inte det frågan gäller. Jag tyckte att Beatrice
          </note>
          <note>
            Ask var väldigt tydlig i debatten tidigare. Det är inte fråga
            om att skicka hem en check till den enskilde.
          </note>
          <note>
            Det är märkligt att det kom upp en gång till.
          </note>
          <note>
            Det finns skillnader mellan skolor redan i dag. Vi har en tillsyn
            och en granskning. Ingenting förändras om man ändrar i finansieringen.
            Det som inträffar är att föräldrarna väljer den skola som passar
            barnet och familjen bäst. Då tillförs skolan dessa pengar.
          </note>
          <note>
            Fru talman! Jag noterade innan ministern talat färdigt i mina
            anteckningar något om hur man ska hantera elever med särskilda
            behov, för jag visste att frågan skulle komma. Vi har naturligtvis
            ordnat det så att de barn som har särskilda behov får ett särskilt
            tillskott, som tillfaller skolan. Konstigare än så är det inte.
            Exakt så är det i dag, så det är ingen skillnad.
          </note>
          <note>
            Det var lite märkligt att jag kunde anteckna detta innan ministern
            tog upp frågan.
          </note>
          <note>
            Frågan är vad som händer i dag. I dag lämnar
          </note>
          <note>
            10 000 barn vår skola utan fullständiga betyg. Det kan inte vara
            speciellt lyckat. Vi borde ta till vara alla möjligheter som finns.
          </note>
          <note>
            En möjlighet är fristående skolor, som passar vissa barn bättre.
            Det sade ministern också. Jag tycker att det är väldigt bra att
            ministern sade att det är viktigt och att det utvecklar den kommunala
            skolan. Vi borde kunna vara överens om detta och föra fram det.
          </note>
          <note>
            Därför menar jag att ni bör dra tillbaka denna olyckliga proposition.
          </note>
          <note>
            Fru talman! Jag kan lägga till att jag har erfarit att det inte
            finns någon majoritet för förslaget i denna kammare, så det vore
            nog klokast om Thomas Östros drog tillbaka propositionen. Då slipper
            han ett nederlag när vi kommer till omröstning.
          </note>
          <note>
            Anf. 90 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är tydligt att Roy Hansson inte har tänkt igenom
            systemet med statlig skolpeng. Jag återkommer gärna till en diskussion
            när han har funderat igenom det konkreta i detta. Hur ska alla
            barn få samma rätt till god utbildning med en statlig skolpeng
          </note>
          <note>
            - en check som sänds till skolan?
          </note>
          <note>
            Vi har behandlingen av propositionen framför oss.
          </note>
          <note>
            Även om förslaget inte vinner kammarens gillande är jag inte
            helt säker på att detsamma skulle gälla ute bland folk. Vi vill
            ha rättvisa villkor, och vi säger ja till friskolor som ett bra
            komplement till de kommunala skolorna. Rättvisa villkor tror jag
            de flesta är ute efter.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2001/02:219 om terapeutisk kloning
          </note>
          <note>
            Anf. 91 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Per Landgren har ställt frågor till mig om forskning
            på stamceller från befruktade ägg och s.k. somatisk kärnöverföring.
            Han gör det mot bakgrund av en artikel i tidskriften New Scientist
            som beskriver upptäckten av en ny celltyp för vuxna som skulle
            kunna vara lika mångsidig som stamceller från befruktade ägg.
          </note>
          <note>
            Artikeln föranleder Per Landgren att fråga vilka slutsatser socialministern
            och jag drar med tanke på ett av villkoren som Vetenskapsrådet
            och Statens medicinsk-etiska råd ställt för forskning på stamceller
            från befruktade ägg. Enligt detta villkor får sådan forskning
            endast tillåtas om det saknas godtagbara alternativ.
          </note>
          <note>
            Per Landgren refererar också en artikel av Lars
          </note>
          <note>
            Engqvist och mig i Dagens Nyheter där vi framför en positiv inställning
            till somatisk kärnöverföring. Han frågar vilka slutsatser vi nu
            drar med tanke på de nya uppgifterna.
          </note>
          <note>
            Naturligtvis är det inte min uppgift att bedöma trovärdigheten
            i eller konsekvenserna av den information som framförs i en artikel
            som den i New Scientist. Det självklart så, att om ny kunskap
            om dessa frågor tillkommer är det Vetenskapsrådets och Medicinsk-etiska
            rådets sak att bedöma hur denna kunskap påverkar deras tidigare
            ställningstaganden och vid behov lämna förslag till regeringen
            om eventuella åtgärder.
          </note>
          <note>
            Forskningen på stamceller från befruktade ägg är ännu så länge
            utpräglad grundforskning. Motivet för denna forskning är att nå
            ökad kunskap om celldifferentieringen hos människa och vilka faktorer
            som styr denna. För att vi ska kunna nå en förståelse av denna
            komplexa process och så småningom lära oss att utnyttja den för
            att hjälpa sjuka människor behövs forskning både på s.k. adulta
            stamceller och på stamceller från befruktade ägg.
          </note>
          <note>
            Per Landgren ställer också en rad frågor om etiska ställningstaganden
            med anknytning till somatisk kärnöverföring.
          </note>
          <note>
            Det Lars Engqvist och jag säger i den av Per
          </note>
          <note>
            Landgren åberopade Dagens Nyheter-artikeln är att vi har en positiv
            inställning till somatisk kärnöverföring under förutsättning att
            den genomförs under etiskt acceptabla former. Vi säger också att
            vår bedömning är att ett förtydligande av lagen är nödvändigt
            eftersom somatisk kärnöverföring inte innefattar befruktning.
            Det handlar alltså i första hand om att utvidga förbudet mot inplantering
            av befruktade ägg som varit föremål för försök till att även omfatta
            obefruktade ägg som har fått en kärna från en kroppscell.
          </note>
          <note>
            Därför aviserar vi tilläggsdirektiv till utredningen om genetisk
            integritet. Vi menar att det är angeläget med en översyn, så att
            vi får en lagstiftning som är öppen för en utveckling av forskningen
            men samtidigt klargör att det är förbjudet att skapa människor
            genom kloning.
          </note>
          <note>
            Regeringen kommer inom en snar framtid att presentera ett förslag
            till en lag om forskningsetisk prövning av forskning på människor
            eller biologiskt material från människor. Denna lag kommer att
            ange ramarna för den forskningsetiska prövningen. Ett förtydligande
            av lagstiftningen om forskning på ägg från människor kommer tillsammans
            med den forskningsetiska prövningen att sätta villkoren för denna
            forskning i framtiden.
          </note>
          <note type="speaker">
            Anf. 92 PER LANDGREN (kd):
          </note>
          <note>
            Fru talman! Tack för svaret, herr minister. När det gäller bioetik
            har Hans Magnus Enzensberger i Der
          </note>
          <note>
            Spiegel varnat för en förenklad diskussion med förklenande tillmälen.
            Jürgen Habermas varnar för att den mänskliga artetiken - die menschliche
          </note>
          <note>
            Gattungsethik - nu hotas genom dess självinstrumentalisering.
          </note>
          <note>
            Andra politiker på vänsterkanten, som den tyske förbundspresidenten,
            socialdemokraten Johannes
          </note>
          <note>
            Rau, varnade i ett tal om den biomedicinska forskningen i Berlin
            i maj för att använda människan som medel och inte mål. Vetenskapens
            framsteg går så fort, menade han, att tid inte ges för etisk reflexion.
          </note>
          <note>
            Etisk reflexion blir enligt Rau i stället lätt en moralisk täckmantel
            för att gå vid sidan av sedan länge fattade beslut och ståndpunkter.
            Ekonomiska intressen och bioteknikindustrin ska inte utifrån sina
            bevekelsegrunder få avgöra när människovärdet börjar gälla, enligt
            socialdemokraten Johannes Rau. Människovärdet följer människans
            existens.
          </note>
          <note>
            EU-kommissionens etiska råd har också varnat för instrumentalisering
            av det mänskliga livet och avråder från terapeutisk kloning.
          </note>
          <note>
            Europarådets konvention om mänskliga rättigheter och biomedicin
            - den s.k. Oviedokonventionen, som även Sverige undertecknat -
            förbjuder skapande av mänskliga embryon i forskningssyfte.
          </note>
          <note>
            Nämnden för forskningsetik vid Vetenskapsrådets ämnesråd för
            medicin hävdade i somras följande:
          </note>
          <note>
            "Det är inte etiskt godtagbart att skapa embryon genom somatisk
            kärncellsöverföring för forskning som syftar till stamcellsbehandling."
          </note>
          <note>
            Ministrarna Lars Engqvist och Thomas Östros deklarerar i Dagens
            Nyheter den 29 januari, som vi hörde, sin positiva inställning
            till s.k. terapeutisk kloning. Nu vet jag att utbildningsministern
            välkomnar en forskningsetisk debatt. Det har sagts vid flera tillfällen
            i denna kammare och även i artikeln. Statsrådet Östros välkomnar
            öppenhet och genomlysning.
          </note>
          <note>
            Forskningen ska vara etiskt försvarbar, heter det i
          </note>
          <note>
            DN-artikeln.
          </note>
          <note>
            Fru talman! Ingen av mina sex frågor besvaras, väl att märka,
            i svaret. Två frågor - de två första -
          </note>
          <note>
            hänvisas till Vetenskapsrådet och Statens medicinsketiska råd.
            Det kan jag förstå. Det är alright, även om jag i och för sig
            kan tycka att ministern borde kunna ha en åsikt.
          </note>
          <note>
            De fyra andra, som handlar om just forskningsetik, lämnas utan
            svar. Jag tror inte på fullt allvar att ministern är svarslös
            när det gäller vilka etiska överväganden som ligger bakom beslutet.
          </note>
          <note>
            Jag upprepar mina frågor. Vilken etik - vilken etisk teori eller
            vilket etiskt system - anför ministrarna när terapeutisk kloning
            förutsätts genomföras under "etiskt acceptabla former"?
          </note>
          <note>
            Min andra fråga - det var den tredje eller fjärde i interpellationen
            - är vilka de oetiska formerna för terapeutisk kloning skulle
            kunna tänkas vara. Hur gör man detta på ett oetiskt vis? Anser
            ministern att en etiskt okontroversiell väg ska prioriteras framför
            en etiskt kontroversiell väg? Och till sist: Anser ministern att
            terapeutisk kloning i någon mening strider mot människovärdesprincipen?
          </note>
          <note type="speaker">
            Anf. 93 PER BILL (m):
          </note>
          <note>
            Fru talman! I början av december 2001 kom Vetenskapsrådet med
            sina riktlinjer när det gäller stamcellsforskning och somatisk
            kärnöverföring.
          </note>
          <note>
            Riktlinjerna innebär, lite förenklat, ett ja till embryonal stamcellsforskning.
            Dessutom sade man att det var försvarbart att skapa embryon genom
            somatisk kärnöverföring för att få tillgång till stamceller. Man
            påpekade dock också att kärnöverföring för tillfället inte kan
            anses tillåten på grund av ett osäkert rättsläge.
          </note>
          <note>
            Två dagar senare frågade jag utbildningsministern hur han ser
            att vi på den politiska sidan så snabbt som möjligt skulle kunna
            skapa klarhet i rättsläget och fatta de beslut som behövs för
            att denna forskning ska kunna bedrivas på ett rättssäkert och
            etiskt sätt i Sverige, samtidigt som vi stänger dörren för reproduktiv
            kloning. Jag fick vänta några dagar - lite drygt 50, tror jag
            - innan jag slog upp Dagens Nyheter på morgonen den 29 januari
            och till min stora glädje såg att utbildningsministern tillsammans
            med socialministern hade skrivit en mycket bra artikel som gick
            ut på ett ja till somatisk kärnöverföring - under säkra former
            och naturligtvis med professionella, etiskt genomtänkta försök.
          </note>
          <note>
            I och med detta finns det nu en bred majoritet i riksdagen, där
            Moderaterna och Socialdemokraterna har tagit ställning, för inte
            bara embryonal stamcellsforskning utan också somatisk kärnöverföring.
            Detta tycker jag är jättebra för tusentals och åter tusentals
            patienter. Men det är också fantastiskt viktigt för kunskapsuppbyggnaden.
            Det är nämligen inte så, och vi ska aldrig säga det till patienter,
            att om några år kan vi hitta en terapi som räddar just dig och
            lindrar just din sjukdom. Här kommer att krävas årtionden av kunskapsuppbyggnad,
            samtidigt som det parallellt sker en förbättring av de terapier
            som finns tillgängliga. Det handlar alltså inte bara om att kunna
            bota eller lindra ett antal sjukdomar; det handlar om att fritt
            kunna söka kunskap.
          </note>
          <note>
            Fru talman! Om vi tittar på Sverige, den svenska utvecklingen,
            varför så mycket fin forskning görs i
          </note>
          <note>
            Sverige och varför Sverige så tidigt tillhörde de länder som
            har en riktigt livaktig kunskapsindustri skulle jag vilja säga
            att en av de nyckelsaker som gjort detta möjligt är att det har
            funnits en bred majoritet i riksdagen för att det ska finnas en
            fri forskning, att politiker inte i onödan ska hoppa in och säga:
            Det här området får ni inte forska om. Det finns ett olyckligt
            undantag, och det är tankeförbudslagen kring kärnkraftsforskningen.
          </note>
          <note>
            Det gläder mig dock oerhört att Sverige nu tillsammans med Storbritannien
            kommer att vara de två platser i världen som kanske har det bästa
            forskningsklimatet inom ett område som har en enorm betydelse
            både för framtida kunskap och, på sikt, för terapier som kan lindra
            eller bota stora folksjukdomar. Samtidigt tycker jag att det är
            viktigt att redan nu ta upp några av de viktiga etiska dilemman
            som vi kommer att se under de närmaste åren, t.ex. frågor kring
            äggdonation, forskning på aborterade foster och vilka som ska
            få möjlighet till de här terapierna. Det är tre viktiga etiska
            frågor.
          </note>
          <note>
            Anf. 94 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det här är en viktig diskussion, och det är en diskussion
            som förs i stora delar av världen.
          </note>
          <note>
            Jag är väldigt glad över att vi har haft en sådan bra process
            fram till nu när det gäller just öppenheten och diskussionsklimatet.
            Jag tror att det i framtiden kommer att visa sig att etiska diskussioner
            kring forskningens framsteg och möjligheter och de dilemman vi
            står inför kommer att bli allt viktigare. Jag tycker också att
            Vetenskapsrådet som vår nya myndighet har fört den här diskussionen
            på ett väldigt bra sätt -
          </note>
          <note>
            närvarande, diskuterande och resonerande.
          </note>
          <note>
            Jag menar att det är precis på det här sättet vi ska hantera
            svåra etiska frågeställningar. Det vore alldeles omöjligt om riksdagen
            kopplades in vid varje tillfälle som inte minst den medicinska
            forskningen kommer fram till ett etiskt vägval eller en etisk
            bedömning. Det är vardag i medicinsk forskning. Det vi behöver
            är en organisation och en institution för etisk bedömning som
            vi känner att vi litar på, som gör en ordentlig genomlysning.
            Sedan kommer vi naturligtvis till frågeställningar som handlar
            om nya stora steg där det är lämpligt att också andra instanser
            kopplas in.
          </note>
          <note>
            Just denna fråga om institutionernas trovärdighet är en fråga
            som vi har arbetat mycket med på Utbildningsdepartementet: att
            stärka den etiska granskningen i Sverige av forskning på människa,
            att se till att vi har ett inflytande av lekmän som tillsammans
            med forskare för diskussionen kring etisk bedömning av enskilda
            forskningsprojekt, att öppna möjligheterna att överklaga både
            ett jakande och ett nekande svar från en lokal etisk kommitté
            samt att se till att Vetenskapsrådet, som ju kan göra väldigt
            fina genomlysningar av grundläggande etiska frågeställningar,
            får en tydlig roll i detta system för etisk prövning. Vi kommer
            att förelägga riksdagen en proposition med just detta innehåll.
          </note>
          <note>
            Därmed säger vi också, vilket jag tycker är viktigt och vilket
            Per Bill också var inne på: Vi har ingen möjlighet, och det är
            väldigt lite vunnet med, att rusa in med lagar inför varje etisk
            frågeställning som uppkommer i forskningen. Det enda som då händer
            är att forskning försvåras, att möjligheter att bota svåra sjukdomar
            skjuts på framtiden och att Sverige som forskningsnation inte
            kommer att ligga i fronten.
          </note>
          <note>
            Naturligtvis finns här många viktiga etiska frågeställningar
            och många viktiga etiska principer som måste behandlas, och det
            varje gång vi har att ta ställning till svåra etiska dilemman.
            Villkoret om att viss forskning endast får utföras om det saknas
            godtagbara alternativ är ju inget speciellt för just det här fallet.
          </note>
          <note>
            Det är en grundläggande etisk princip från Helsingforsdeklarationen
            som vi arbetar med dagligen i den etiska prövningen.
          </note>
          <note>
            I etiska bedömningar görs avvägningar mellan olika principer
            - autonomiprincip, godhet, rättvisa, försiktighetsprincip etc.
            Det är väldigt viktigt att vi ser att absolut etisk bedömning
            inte grundas på en absolut teori utan måste innebära att vi för
            resonemang och öppet väger för och emot.
          </note>
          <note>
            När det gäller frågan om människovärdet menar jag att detta måste
            vara grundläggande för all diskussion kring etisk prövning om
            forskning på människa.
          </note>
          <note>
            Men Per Landgren antyder att det också här finns en absolut sanning,
            i den meningen att man i befruktningsögonblicket är en människa
            med människans alla rättigheter. Hur kan vi då ha abort i vårt
            samhälle och leva med det? Vi har sedan tio år en lagstiftning
            som tillåter forskning på befruktade ägg för att lösa infertilitetsproblem.
            Det visar att livet är en process.
          </note>
          <note>
            När livet inleds är ingen fråga som man lätt härleder ur någon
            enkel etisk princip, utan det är en diskussion som bara kan lösas
            i ett öppet samtal människor emellan.
          </note>
          <note type="speaker">
            Anf. 95 PER LANDGREN (kd):
          </note>
          <note>
            Fru talman! Jo, det öppna samtalet och det öppna samhället är
            oerhört viktiga. Jag är ändå tacksam över att ministern den sista
            minuten här kom in på etiska frågor. Det var ju mycket form, fru
            talman, och relativt lite innehåll, om vi ser till tiden - dock
            inte det ministern faktiskt sade nu på slutet; det menar jag inte.
          </note>
          <note>
            När det gäller de frågor jag ställde besvarades de inte. Det
            finns ju, vilket jag har varit inne på tidigare här i kammaren
            i en interpellationsdebatt med ministern och Alf Svensson, ledande
            politiska filosofer som hävdar att det i västvärldens politik
            finns en underström av nyttoetik, s.k. utilitarism, dvs. att nyttan
            och konsekvenserna är det som avgör vad som är rätt, inte själva
            handlingen i sig, vad man faktiskt gör.
          </note>
          <note>
            Sådana företrädare finns också explicit i vårt land.
          </note>
          <note>
            Vad de säger är alltså att i och med att det är nyttan som avgör
            vad som är rätt så finns det inget explicit människovärde.
          </note>
          <note>
            Jag är glad över att människovärdet bekräftas av ministern varje
            gång detta tas upp i denna kammare.
          </note>
          <note>
            Men vi kan föra diskussionen ännu djupare. Vad är det som konstituerar
            människovärdet? Vad är det som gör att människan har ett okränkbart
            värde, som vi ändå brukar hävda gemensamt.
          </note>
          <note>
            FN:s deklaration om mänskliga fri- och rättigheter talar om en
            inre inherent dignity, en inre värdighet.
          </note>
          <note>
            Vad är det som konstituerar detta? Är det egenskaper? Är det
            karakteristika? Är det någonting som följer i den mänskliga livsprocessen?
            Nu har hon det mänskliga livet, men inte tidigare. Det finns en
            bred låt oss säga klassisk tradition i västvärlden. Det är inte
            bara den judisk-kristna traditionen utan även den politisk-filosofiska
            traditionen från Aristoteles som hävdar att det följer med existensen,
            alltså den mänskliga individens existens.
          </note>
          <note>
            Då kommer helt klart alltid frågan om abort upp.
          </note>
          <note>
            Jag får säga att vårt lands lagstiftning utgår från att ingen
            kvinna vare sig ska eller kan tvingas till att fullfölja en graviditet.
            Lagstiftningen står för och vi i vårt parti - det tror jag att
            vi är överens om - driver att praktiskt stöd för livet är bättre
            än hot om straff etc. Det är också den tyska lagstiftningens inställning.
          </note>
          <note>
            Men inte menar väl ministern på fullt allvar att abortlagstiftningen
            legitimerar att man kan göra vad man vill med ett mänskligt embryo
            efter låt oss säga
          </note>
          <note>
            14 dagar. Vad är det som gör att människan har skyddsvärde efter
            14 dagar och fram till abortlagens bortre gräns? Vad konstituerar
            människovärdet?
          </note>
          <note>
            Nu har ministern i sitt svar sagt att lagstiftningen så småningom,
            enligt de nya direktiven, ska klargöra att det är förbjudet att
            skapa människor genom kloning. Naturligtvis får man fråga sig
            då, det måste vi göra oavsett abortlagstiftning, när blir människan
            människa? Och om det är förbjudet att skapa människor genom kloning,
            hur blir det då med just det ministrarna har sagt om att skapa
            genetiskt identiska människor i det embryonala stadium som vi
            alla har delat en gång? Jag menar, hur är det med konsekvensen?
            Hur är det med logiken?
          </note>
          <note>
            Naturligtvis kan jag föra denna diskussion med andra partier,
            t.ex. med Moderaterna, men nu riktar jag mig till ministern.
          </note>
          <note type="speaker">
            Anf. 96 PER BILL (m):
          </note>
          <note>
            Fru talman! Låt mig säga att jag också tycker att det till stora
            delar har varit en bra process som detta kommit fram genom. Jag
            tycker att Vetenskapsrådet har gjort ett mycket bra arbete.
          </note>
          <note>
            Jag tycker också att man kanske hade lite för kort tid på sig
            när efter sommaren väldigt många partier, och till slut även Kristdemokraterna,
            ställde sig bakom embryonal stamcellsforskning. Det kanske gick
            lite fort.
          </note>
          <note>
            Det är därför jag gärna använder mina sista två minuter till
            att säga: Låt oss fundera lite grann på vad vi har, inte nästa
            vecka, inte nästa månad utan kanske om två tre år.
          </note>
          <note>
            För att somatisk kärnöverföring ska fungera kommer vi under överskådlig
            tid - forskningen går framåt även där - att behöva obefruktade
            ägg. Det är naturligtvis ganska stor skillnad mellan att lämna
            ifrån sig några befruktade ägg som blir över vid en
          </note>
          <note>
            IVF och att en kvinna ska genomgå en ganska plågsam nedreglering
            och uppreglering av hormoner och sedan under stor smärta vara
            med om att ett antal ägg plockas ut, inte för att förhoppningsvis
            kunna få barn utan för att ge bort dem till forskning.
          </note>
          <note>
            Här kommer vi att ha stora diskussioner. Vem kommer att göra
            äggdonationer, och vad vill de? Det roliga är att jag nu träffar
            många kvinnor som säger:
          </note>
          <note>
            Jag skulle gärna ställa upp på det här. Jag har fått så mycket
            tillbaka av medicinsk forskning att jag gärna skulle ställa upp
            på detta. Äldre kvinnor säger: Jag behöver inte mina ägg längre,
            så jag skulle väldigt gärna vilja donera.
          </note>
          <note>
            Men vi kan också se att det naturligtvis kan bli problem. Fattiga
            kvinnor från Östeuropa och andra platser skulle kanske vilja donera
            ägg mot betalning.
          </note>
          <note>
            Visst har vi stora etiska dilemman framför oss.
          </note>
          <note>
            Anf. 97 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag delar Per Bills bedömning. Det är bara början
            på en etisk diskussion vi ser. Den kommer att bli intensiv och
            väldigt viktig i flera avseenden.
          </note>
          <note>
            Vetenskapsrådet aktualiserade ett antal frågeställningar i sitt
            beslut: En översyn av lagen om åtgärder med befruktade ägg från
            människa. Det är för att skapa en sådan lag som vi nu aviserar
            att vi ska ge tilläggsdirektiv. Frågan om äggdonation för forskningsändamål,
            som Per Bill tar upp. Licens och kontroll av tillstånd till forskning
            som innebär somatisk kärnöverföring. Lagförtydligande behövs avseende
            hantering av biologiskt material i vinstsyfte, menar
          </note>
          <note>
            Vetenskapsrådet. Och Sverige måste klargöra sitt förhållande
            till Europarådskonventionen om mänskliga rättigheter och biomedicin
            vid en kommande ratificering.
          </note>
          <note>
            Det är den process vi nu inleder. Den ska ske öppet och i en
            diskussion som gör att vi så långt som möjligt faktiskt också
            kan få behålla den som jag tycker fina samstämmighet vi har haft
            i den här frågan.
          </note>
          <note>
            Det gäller också Kristdemokraterna som själva haft en process
            under det senaste året som jag har stor respekt för. Alf Svensson
            skrev i en artikel i början av december i Dagens Nyheter att det
            skulle vara mindre etiskt komplicerat att få fram stamceller genom
            att sätta in en cellkärna från t.ex. en hudcell i en tom äggcell
            och sedan stimulera den. I söndags skrev han i Sydsvenskan att
            han inte ser något etiskt diskutabelt med den typen av verksamhet
            som innebär att man tar arvsanlag från en hudcell och placerar
            in dessa i en tom äggcell för att få fram en individspecifik reparatör.
            Det tycks som om Kristdemokraterna också har en process här som
            leder till att man ligger ganska nära den bedömning som jag tror
            att både jag och Per
          </note>
          <note>
            Bill har. Jag måste säga att jag känner stor respekt för den
            processen.
          </note>
          <note type="speaker">
            Anf. 98 PER LANDGREN (kd):
          </note>
          <note>
            Fru talman! Det är gott att ministern känner respekten, men jag
            får säga att för partiets del handlar det ändå om att livsprincipen
            naturligtvis bryts när man tar liv. När vi skapar s.k. totipotenta
            celler, som faktiskt är människoliv och början till en mer vuxen
            individ, har vi en specifik individ. Då har vi en identitet. Vi
            har en kontinuitet. Vi har ett artargument. Det finns inget för-mänskligt
            stadium för det mänskliga livet.
          </note>
          <note>
            Men det verkar som om Kristdemokraterna och jag, jag vet inte
            om bilden är passande, får inta en position som slaven på triumfvagnen,
            en typ av majoritetslinje, och viska: Frågorna är inte lösta.
            I alla delar var kanske inte processen i somras så bra. Det finns
            fortfarande stora frågor kvar som behöver redas ut.
          </note>
          <note>
            Jag är övertygad om att varken statsrådet Östros eller Per Bill
            hyser någon som helst rädsla för att reda ut detta. Men om vi
            läser Vetenskapsrådets etiska diskussion i riktlinjerna - jag
            kan ju inte tala om vad statsrådet ska läsa - ser vi att där inledningsvis
            förespråkas en form av etik som likställer etiska normer med personliga
            åsikter. Det brukar man tala om är en värdenihilistisk inställning.
            Jag vet inte hur pass medvetet det är från deras sida, men då
            finns plötsligt inga värden alls. I Europarådet och FN talar vi
            ändå om värden och mänskliga fri- och rättigheter. Det finns inte
            en rättighet som inte går tillbaka på ett allmängiltigt värde.
            Det är liksom fundamenta i moralfilosofi och etik. Om man avhänder
            sig detta i början av en etisk diskussion, var hamnar vi då? Här
            saknas det en hel del.
          </note>
          <note>
            Jag har som ministern respekt för processen, men jag har inte
            den innehållsmässiga sakliga tillfredsställelsen över att detta
            är avklarat.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2001/02:224 om kamratstöd i skolan
          </note>
          <note>
            Anf. 99 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Monica Green har frågat vilka åtgärder jag avser
            att vidta dels för att ge dem som arbetar i skolan mer kunskap,
            fakta och förståelse kring varför mobbning uppstår samt beredskap
            att arbeta med svåra situationer för att kunna skapa tillit hos
            elever, dels för att stimulera till fler vuxna kamratstödjare
            i skolan.
          </note>
          <note>
            Jag instämmer i uppfattningen att det behövs ökad kunskap om
            varför mobbning uppstår. Personalen ute på skolorna efterfrågar
            också detta. Det är självklart viktigt att skolans olika personalgrupper
            har gedigna kunskaper på detta område eftersom de ska utarbeta
            skolans handlingsprogram för att skapa trygga hälsofrämjande miljöer.
          </note>
          <note>
            Regeringen har sammanlagt satsat 12 miljoner kronor under tre
            år för att fördjupa och bredda den vetenskapliga kunskapsbasen
            samt för att öka spridningen av kunskaper inom områdena demokrati
            och mänskliga rättigheter inom värdegrundsområdet, där mobbning
            och kränkande behandling ingår. Umeå universitet i samverkan med
            Ersta Sköndal högskola samt Göteborgs universitet får projektmedel
            för tredje året i rad för detta ändamål. Inom Nationellt centrum
          </note>
          <note>
            Värdegrund-Livsvetenskap vid Umeå universitet pågår en kartläggning
            av högskolornas, kommunernas och skolors utvecklings- och forskningsverksamhet
            inom värdegrundsområdet. Värdegrundscentrumet har också genomfört
            regionala seminarier för att stärka erfarenhetsutbyte och nätverksbyggande.
          </note>
          <note>
            Inom Nordiska ministerrådets skolsamarbete ingår
          </note>
          <note>
            Utbildningsdepartementet i en arbetsgrupp om mobbning och våld.
            Gruppen har till uppgift att kartlägga vad som görs i de nordiska
            länderna, kartlägga den forskning som finns samt ge förslag till
            kriterier för utveckling av arbetet. Resultatet av detta samarbete
            planeras att publiceras i vår.
          </note>
          <note>
            Jag har nyligen aviserat ett uppdrag till Statens skolverk för
            att stödja och stimulera utvecklingen i skolorna. Detta ska bl.a.
            ske genom att lyfta fram exempel på handlingsprogram mot kränkande
            behandling som minskat mobbningen, undersöka arbetssätt som enligt
            utvärderingar gett positiva resultat för att sedan kunna ge mer
            handfasta råd och hjälp till skolorna samt ta fram en forsknings-
            och kunskapsöversikt om kränkande behandling och mobbning. Utifrån
            denna översikt bör ny forskning initieras.
          </note>
          <note>
            Det görs många olika insatser för att skapa ett öppnare och tryggare
            klimat i skolan. Ett exempel är kamratstödjare. Hassela Solidaritet
            startade en verksamhet med kamratstödjare för nästan 20 år sedan.
          </note>
          <note>
            Arbetslösa ungdomar fick möjlighet att förstärka skolans arbete
            med den psykosociala miljön och vara en länk till vuxenvärlden.
            De finns nu på många skolor i landet och gör ett arbete med gott
            resultat.
          </note>
          <note>
            Det finns även en mer nystartad verksamhet med klassmorfar som
            har en liknande inriktning med att vara goda förebilder, stödja
            eleverna och skapa trygghet. Båda dessa verksamheter visar betydelsen
            av informella och sociala kontakter. Regeringen har nyligen beviljat
            medel för utveckling av idén med klassmorfar.
          </note>
          <note>
            För att öka måluppfyllelsen och antalet vuxna i skolan har regeringen
            infört ett särskilt statsbidrag till skolsektorn. Med start från
            höstterminen 2001 kommer skolan att fram t.o.m. 2006 få sammanlagt
            17,5
          </note>
          <note>
            miljarder för strategiska personalförstärkningar.
          </note>
          <note>
            Medlen kommer därefter att inordnas i det generella statsbidraget
            till kommunerna. Kommunerna avgör själva vilka personalförstärkningar
            de vill göra för dessa medel, men de kan exempelvis användas till
            att anställa kamratstödjare, vilket några kommuner också har gjort.
          </note>
          <note type="speaker">
            Anf. 100 MONICA GREEN (s):
          </note>
          <note>
            Fru talman! Jag ska börja med att både tacka men också att hälsa
            Thomas Östros välkommen som minister även för skolan. Jag har
            inte haft möjlighet att göra det formellt tidigare. Det är jätteroligt
            att ministern kommer att ha hand om skolan. Då kan vi se helheten
            i utbildningssystemet ända från det att barnet är litet.
          </note>
          <note>
            Vi diskuterar en viktig fråga i dag, nämligen hur vi ska få möjlighet
            till ett lugnt och harmoniskt lärande i skolan. Då kan kamratstödjare
            vara ett exempel, men ministern har också gett andra exempel på
            hur det går att utveckla lugn och harmoni i skolan och på rasterna.
          </note>
          <note>
            Jag har följt föreningen Unga Örnar nära, och inom Unga Örnar
            jobbar man för att det ska finnas kamratstödjare i skolan men
            också för att föreningslivet ska släppas in i skolan och för ett
            öppet och demokratiskt lärosätt. Det kan vara bra att få in fler
            föreningar som aktivt jobbar direkt i skolan under skoltid men
            även naturligtvis på fritiden.
          </note>
          <note>
            Precis som ministern sade finns det många skolor som har gjort
            ett stort arbete. Jag har ett exempel, nämligen Stenportskolan
            i Lidköping. Jag har besökt skolan, och där har man kommit mycket
            långt med bl.a. värdegrundsåret. Eleverna har själva tagit itu
            med situationen, och det finns en fin kommunikation mellan lärare
            och elever.
          </note>
          <note>
            Det finns en ung student som sitter på läktaren i dag, Beata,
            en 20-åring från Kinnekulle. Hon har också jobbat aktivt som kamratstödjare.
            Hon vill gärna fortsätta med detta, och hon vill ta del av hur
            ministern fortsättningsvis tänker utvärdera och jobba med värdegrundsåret.
            Vi har hört ett exempel på att det ska tillsättas en ny utredning.
            Jag lyssnar gärna mer på hur det konkret ska gå till.
          </note>
          <note>
            Anf. 101 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Värdegrundsåret blev en väldig framgång. Dels blev
            det en så positiv respons från skolvärlden, dels såg vi vilket
            behov det fanns av ökad kunskap. Nästa steg handlar om att skapa
            kunskap och sprida kunskap i skolorna. Värdegrundscentrum får
            då en viktig roll. Det är viktigt att de arbetar så att de har
            som mission att ha goda och starka relationer med skolorna ute
            i den praktiska verkligheten för att sprida insikter och kunskap.
          </note>
          <note>
            Jag delar också väldigt mycket Monica Greens uppfattning om att
            föreningslivet har en viktig roll att spela i skolans värld. Jag
            vill att skolan ska vara öppen mot omvärlden och för relationer
            med många aktörer i samhället som kan bidra till att skapa ett
            bra klimat i skolan. Då är föreningslivet en viktig del i den
            utvecklingen. Vi har praktiskt sett att mycket av fundamentet
            i kamratstödsverksamheten finns i föreningslivet. Unga Örnar gör
            ett bra jobb. Flera andra organisationer finns inblandade.
          </note>
          <note>
            Jag ser gärna att kommunerna när de utvecklar skolarbetet funderar
            kring hur man kan stärka närvaron av goda vuxna förebilder i skolan.
            Det är förstås lärare men också många andra grupper som tillhör
            skolans vanliga yrkesgrupper. Men det går också att öppna sig
            för ytterligare vuxenkontakter i föreningslivet. Det är en grundläggande
            frågeställning när det gäller trygghet i skolan - nära relationer
            till goda vuxna förebilder, som kan se till att barnen får den
            viktiga respekt för varandras lika värde som måste gälla i skolan.
          </note>
          <note type="speaker">
            Anf. 102 MONICA GREEN (s):
          </note>
          <note>
            Fru talman! Jag delar den uppfattningen. Man måste också se till
            att de goda exemplen sprids över landet. När det gäller skolan
            spreds, tyvärr, ett tag de dåliga exemplen över landet, och man
            fick uppfattningen att alla barn på alla skolor mådde dåligt.
          </note>
          <note>
            Nu kan vi aldrig vara nöjda förrän alla barn känner trygghet
            och glädje över att över huvud taget gå till skolan. Det ska inte
            finns något barn som på morgonen känner att man inte törs gå till
            skolan. Alla ska känna trygghet när man går till skolan. Ingen
            ska behöva missa undervisning för att man känner sig otrygg.
          </note>
          <note>
            Det är därför de goda exemplens makt är så viktiga att lyfta
            fram. De ska spridas över landet som cirklarna i vattnet där en
            sten har kastats i. Jag vill återigen nämna föreningslivet men
            också att kommuner jobbar vidare och delar med sig av exemplen
            om kamratstödjare. Kanske man också ska titta på hur andra länder
            har gjort och vad vi från svensk sida har att visa fram. Sverige
            står sig bra internationellt sett.
          </note>
          <note>
            Vad kan vi lära av skolor i andra delar av världen där det har
            gått bra? Vad kan vi ta till oss från dem? Utbyte av erfarenheter
            är ett sätt att arbeta på, men det finns också många andra sätt.
          </note>
          <note>
            Vi måste släppa loss föreningslivet i skolan. Det ska inte bara
            ske på fritiden eller på rasterna. Att visa upp föreningsverksamheten
            kan också vara en del i lärandet, dvs. prata om den gemenskap
            som skapas med hjälp av engagemang och se till att det blir ett
            personligt resultat i en förening. Folkrörelser kan bjudas in,
            och på så sätt utvecklas svensk demokrati.
          </note>
          <note>
            Anf. 103 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag delar helt Monica Greens uppfattning, också när
            det gäller möjligheten att lära sig av varandra. Det finns ett
            spännande nordiskt samarbete just kring värdegrundsfrågor. Till
            hösten anordnas en stor värdegrundskonferens, där Sverige har
            tagit över stafettpinnen, och sedan fortsätter arbetet i de andra
            nordiska länderna. Frågeställningen är just: Vad kan vi lära av
            varandra? Länderna är ju så lika på många sätt, men det finns
            också spännande olikheter.
          </note>
          <note>
            Värdegrundscentrumen, särskilt det i Umeå, jobbar just med att
            sprida exempel. De arbetar på ett kompetent sätt med att se sig
            omkring vad som sker i landet och sedan sprida goda exempel. Det
            är också ett konkret sätt att få det här arbetet att fortsätta.
          </note>
          <note>
            När det gäller just mobbning vill jag lyfta fram den stora kampanj
            som vi är mitt inne i nu. Det handlar om att väcka elevers, föräldrars
            och lärares engagemang i frågorna om trygghet i skolan. Man jobbar
            på ett mycket bra sätt med pjäser för att engagera ungdomar och
            barn i diskussioner om frågeställningarna och med att sprida kunskaper
            och idéer. Det är också ett sätt att se till att kunskap sprids
            i alla våra skolor kring frågor om trygghet och alla barns lika
            rätt i skolan.
          </note>
          <note type="speaker">
            Anf. 104 MONICA GREEN (s):
          </note>
          <note>
            Fru talman! Jag tror att vi ska hålla den här debatten vid liv
            hela tiden. Så länge det finns något barn som känner oro för att
            gå till skolan ska vi hålla debatten levande i kommunerna, i föreningslivet
            men också här i riksdagen. Vi ska se till att vi alltid är på
            vår vakt så att barnen trivs. För barnen är ändå skolan en arbetsmiljö.
            Därför måste vi se till att det blir tryggt på våra skolor runtom
            i landet och att vi bryr oss om.
          </note>
          <note>
            Jag känner mig nöjd med den här diskussionen och tycker att vi
            kan gå vidare. Jag kan åka hem till
          </note>
          <note>
            Unga Örnar och berätta att ministern känner stor förståelse och
            också vill jobba vidare tillsammans med föreningslivet, så jag
            vill tacka för den här diskussionen.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2001/02:223 om tredimensionell fastighetsbildning
          </note>
          <note type="speaker">
            Anf. 105 Statsrådet LARS-ERIK LÖVDÉN (s):
          </note>
          <note>
            Fru talman! Ewa Thalén Finné har frågat mig vilka åtgärder jag
            avser att vidta för att ersätta de 9 000
          </note>
          <note>
            lägenheter som nu inte kan byggas genom att propositionen om
            tredimensionell fastighetsbildning skjuts fram.
          </note>
          <note>
            Jag vill inledningsvis framhålla att tredimensionell fastighetsindelning
            kan bli ett användbart instrument när det gäller att öka bostadsbyggandet,
            i synnerhet i storstads- och tillväxtregionerna. Att ta fram ett
            fungerande regelverk för en helt ny företeelse i svensk fastighetsrätt
            är dock en komplicerad och grannlaga uppgift. Skanska har visserligen
            tagit fram ett eget förslag till proposition, men detta utgjorde
            endast en sammanfattning av utredningens betänkande, innehöll
            inga genomarbetade lagförslag och var över huvud taget inte av
            sådant slag att det hade kunnat läggas fram som en proposition
            för Sveriges riksdag.
          </note>
          <note>
            Arbetet med en lagstiftning om tredimensionell fastighetsindelning
            är långt framskridet och förhoppningsvis ska en proposition med
            förslag till lagändringar på det fastighetsrättsliga området kunna
            läggas fram när det nya riksmötet öppnats.
          </note>
          <note>
            Fortfarande återstår dock att klara ut problemen kring taxeringen
            av den nya typen av fastigheter. Det är givetvis mycket viktigt
            att också dessa frågor får ändamålsenliga lösningar. Sannolikt
            kommer det därför att ta ytterligare tid att ta fram förslag till
            de kompletterande bestämmelser om fastighetstaxering som kan krävas.
            Överväganden i denna och vissa andra skatterättsliga frågor sker
            för närvarande i Finansdepartementet. Arbetet kommer självfallet
            att bedrivas skyndsamt.
          </note>
          <note>
            När det gäller hur många lägenheter som kommer att byggas som
            en följd av den kommande lagstiftningen kan man ha olika uppfattningar.
            Skanska har uppskattat antalet till närmare 9 000. Detta är dock
            en bedömning som Skanska får stå för. Någon detaljerad kartläggning
            av möjligheterna att med rimlig ekonomi bygga bostäder ovanpå
            befintliga hus har veterligen inte gjorts. Dessutom innebär en
            ny lagstiftning knappast att alla sådana bostäder skulle byggas
            på en gång. Sannolikt kommer även fastighetsföretagen att ha en
            lång planerings- och projekteringstid, åtminstone inledningsvis.
          </note>
          <note>
            Regeringen är naturligtvis medveten om det behov av nya bostäder
            som finns i landets tillväxtregioner, inte minst i Stockholm.
            Förra året beslutade riksdagen, på regeringens förslag, att inrätta
            ett nytt investeringsbidrag för att främja nyproduktionen av hyreslägenheter.
            Så sent som den 24 januari gav regeringen landshövdingen i Stockholm,
            Mats Hellström, i uppdrag att överlägga med länets kommuner i
            syfte att främja ett ökat bostadsbyggande. För att underlätta
            den processen har regeringen avsatt en del av investeringsbidraget
            till Stockholmsregionen.
          </note>
          <note type="speaker">
            Anf. 106 EWA THALÉN FINNÉ (m):
          </note>
          <note>
            Fru talman! Jag vill börja med att tacka statsrådet för svaret.
          </note>
          <note>
            Jag vill inrikta den här diskussionen på just tredimensionell
            fastighetsbildning. Jag är inte riktigt nöjd med svaret. Jag tycker
            att det är lite undanglidande.
          </note>
          <note>
            Det är självklart att det tar tid att ta fram bra lagstiftning.
            Frågan är bara hur lång tid som är rimlig.
          </note>
          <note>
            Jag anser att man de senaste åren har fördröjt möjligheten att
            ta fram denna lagstiftning. Tidigare var det fastighetsrättsliga
            problem, nu är det problem kring taxeringen - detta trots att
            det fanns grundläggande utredningar redan 1996. Det är sex år
            sedan! Man kan fundera över viljan.
          </note>
          <note>
            Det är lite märkligt att komplicerad lagstiftning som stopplagstiftningen,
            som inskränker den kommunala självstyrelsen, går mycket snabbt
            att få fram, medan lagstiftningen när det gäller tredimensionell
            fastighetsindelning tar många år att få fram.
          </note>
          <note>
            Statsrådet Lövdén har vid flera tillfällen framfört att det ska
            komma en proposition till riksdagen under året, senast i DN Debatt
            den 25 januari. Min fråga blir: Kommer det en proposition så att
            lagstiftningen kan träda i kraft den 1 januari 2003? Jag tycker
            att det är viktigt att alla parter får veta om det är just den
          </note>
          <note>
            1 januari 2003 som lagstiftningen kommer att träda i kraft.
          </note>
          <note type="speaker">
            Anf. 107 Statsrådet LARS-ERIK LÖVDÉN (s):
          </note>
          <note>
            Fru talman! Ewa Thalén Finné markerade att hon ville att debatten
            skulle kretsa just kring tredimensionell fastighetsbildning och
            inte kring bostadsbyggandet i stort. Och vi ska kanske koncentrera
            den till tredimensionell fastighetsbildning, även om det hade
            funnits ganska mycket att säga om just Moderaternas ansvar för
            bostadsbristen i Stockholmsregionen. Men vi kan väl lämna det
            därhän så länge.
          </note>
          <note>
            Jag är utomordentligt angelägen om att vi så snabbt det över
            huvud taget går kan få fram en lagstiftning som möjliggör tredimensionell
            fastighetsbildning. Jag har sedan jag fick det samordnande ansvaret
            för bostadsfrågorna i Regeringskansliet påskyndat det arbetet.
          </note>
          <note>
            Jag räknar nu med att vi före sommaren ska kunna ha en lagrådsremiss
            framme och att frågan kan ha behandlats inom regeringen, så att
            vi kan lägga en proposition på riksdagens bord så snart det nya
            riksmötet är öppnat.
          </note>
          <note>
            Men som jag sade i mitt svar finns det komplicerade skatterättsliga,
            taxeringsrättsliga frågor som måste hanteras. Vi hanterar dem
            nu inom Finansdepartementet med stor skyndsamhet. Det är ett högt
            prioriterat projekt.
          </note>
          <note>
            Jag har vid flera tillfällen uttryckt min ambition att vi ska
            ha en lagstiftning på plats den 1 januari
          </note>
          <note>
            2003. Om det är praktiskt möjligt med hänsyn till de fastighetstaxeringsmässiga
            och skatterättsliga frågorna så ska vi ha det. Min ambition är
            att driva det här projektet så snabbt som det över huvud taget
            är möjligt.
          </note>
          <note>
            Ibland har det ställts väldigt stora förhoppningar om att det
            här skulle vara lösningen på bostadsbristen. Jag tror inte att
            det är det. Men jag tror att tredimensionell fastighetsbildning
            kan medverka till ett ökat bostadsbyggande, till tillkomst av
            fler lägenhet, framför allt i storstäderna och i en del andra
            tillväxtregioner. Men det är så många andra åtgärder som måste
            till, och regeringen har lagt fram ett antal förslag till åtgärder
            under de senaste åren som nu faktiskt också leder till ett ökat
            bostadsbyggande, dock inte i den omfattning i framför allt Stockholmsregionen
            som hade varit önskvärd. Där efterlyser jag nya och mer kraftfulla
            initiativ från de kommunalpolitiskt ansvariga i en del kommuner
            i Stockholmsregionen.
          </note>
          <note type="speaker">
            Anf. 108 EWA THALÉN FINNÉ (m):
          </note>
          <note>
            Fru talman! Anledningen till att jag lyfte frågeställningen hänger
            delvis ihop med att det i tidningen
          </note>
          <note>
            Bofast nr 1 i år är en chef i Finansdepartementet som uttrycker
            stor tveksamhet till att man kan bli klar med en lagstiftning
            som börjar gälla den 1 januari. Han kanske upplever att den 1
            juli är rimligare. Även
          </note>
          <note>
            Lantmäteriet kan känna att 1 juli 2003 är en mer rimlig tidpunkt.
          </note>
          <note>
            En konsekvens blir då att lagen troligtvis kommer att gälla från
            den 1 januari 2004. Det vore väldigt bra för branschen och för
            kommunerna att de så fort som möjligt får klart för sig när lagstiftningen
            ska börja att gälla. Som statsrådet Lövdén påpekade tar planering
            lite tid. Detaljplaneprocessen är inte alltid så snabb, vilket
            vi båda två är medvetna om. Därför är det viktigt att man ger
            klara besked om när propositionen kommer.
          </note>
          <note>
            Om jag backar tillbaka till detta med bostadsbyggandet och antalet
            nya lägenheter är jag beredd att instämma med statsrådet Lövdén
            om att tredimensionell fastighetsbildning inte skulle lösa alla
            problem.
          </note>
          <note>
            Det är självklart att det är en av alla de åtgärder som skulle
            behöva vidtas.
          </note>
          <note>
            Statsrådet Lövdén säger att Moderaterna har ett stort ansvar
            för bostadsbristen i Stockholms län och
          </note>
          <note>
            Stockholms stad. Jag tycker att det är förvånande. Jag bodde
            i den här staden på 70-talet. Inte heller då fanns det så många
            lediga lägenheter. Så det är väl inte ett nytt problem för Stockholm.
          </note>
          <note>
            Statsrådet Lövdén säger att regeringen har lagt fram ett antal
            förslag för att få i gång bostadsbyggandet. Jag kan inte se annat
            än att det rör sig om subventionsförslag. Men det finns så mycket
            annat som man kan göra: förändra plan- och byggprocessen, införa
            tredimensionell fastighetsbildning, se över hyressättningssystemet
            och fastighetsskatten, investera i vägar för att komma till rätta
            med trafikproblemen, se över strandskyddet, inskomstutjämningssystemet
            och konkurrensen i branschen.
          </note>
          <note>
            Det är många frågor att ta tag i, men det händer inte så mycket.
            Man pratar om konkurrensen, men det händer ingenting. Jag tycker
            att den socialdemokratiska regeringen har ett väldigt stort ansvar.
            Vad branschen efterlyser är förutsägbarhet och långsiktighet.
            Man vill ha långsiktiga beslut, och det kan man väl inte säga
            att investeringsbidraget är.
          </note>
          <note type="speaker">
            Anf. 109 Statsrådet LARS-ERIK LÖVDÉN (s):
          </note>
          <note>
            Fru talman! Nu blev det som jag misstänkte, att diskussionen
            svävar ut i en mer allmän bostadspolitisk debatt. Jag ska kort
            bara ta upp ett par trådar i
          </note>
          <note>
            Ewa Thalén Finnés inlägg.
          </note>
          <note>
            Hon undrade vad regeringen har gjort. Vi har infört investeringsbidrag
            för studentbostadsbyggande, men det var inte Moderaterna med på.
            Tack vare det investeringsbidraget tillkommer 13 000 studentlägenheter.
          </note>
          <note>
            Vi har infört investeringsbidrag för hyresrättsproduktion, men
            inte heller det var Moderaterna med på.
          </note>
          <note>
            Tack vare det bidraget kommer hyresrättsproduktionen att öka
            till åtminstone 5 000-6 000 lägenheter om året. Nu pratar jag
            inte om specialbostäder utan om vanliga, ordinära hyresrätter.
          </note>
          <note>
            Det investeringsbidraget har varit en stor framgång runtom i
            landet för hyresrättsbyggandet. Tyvärr är framgången ännu inte
            lika stor i Stockholm och i de moderatstyrda kommunerna. Men i
            Skövde, Linköping, Malmö, Göteborg och på andra håll bygger man
            nu hyreslägenheter i rask takt tack vare investeringsbidraget,
            men det var inte Moderaterna med på.
          </note>
          <note>
            Jag skulle kunna fortsätta uppräkningen av område efter område
            där regeringen har tagit initiativ som ger effekter i form av
            en ökad bostadsproduktion.
          </note>
          <note>
            Nu senaste gav vi ett uppdrag till landshövdingen i Stockholms
            län, Mats Hellström. Han ska överlägga med kommunerna, och han
            har då 1 miljard till förfogande för att dela ut i investeringsbidrag.
            Han kan också resonera om trafiksatsningar som frigör nya bostadsområden
            i Stockholmsregionen. Dessutom kan han använda den statliga marken
            som ett verktyg för att öka takten i bostadsproduktionen i Stockholms
            län.
          </note>
          <note>
            Jag har ingen annan uppfattning än Ewa Thalén
          </note>
          <note>
            Finné om den tredimensionella fastighetsbildningen.
          </note>
          <note>
            Jag är anhängare av den. Det är viktigt att vi så snabbt som
            det över huvud taget är möjligt får fram en lagstiftning som möjliggör
            tredimensionell fastighetsbildning.
          </note>
          <note>
            Jag kan också se att det inte är den enda lösningen på bostadsbristen,
            men tredimensionell fastighetsbildning kan bidra till ett ökat
            bostadsbyggande, framför allt i Stockholm, Göteborg, Malmö och
            i några andra tillväxtområden i Sverige.
          </note>
          <note>
            Jag önskar att jag hade kunnat ge ett definitivt besked om datumet.
            Jag kan ge det beskedet att vi räknar med att ha en lagrådsremiss
            klar före sommaren.
          </note>
          <note>
            Då kan vi lägga en proposition på riksdagens bord när riksdagen
            öppnar i höst.
          </note>
          <note>
            Vi jobbar intensivt och ser taxeringsfrågor och övriga skatterättsliga
            frågor som är knutna till den tredimensionella fastighetsbildningen
            som ett prioriterat projekt. Det är ändå ett besked som branschen
            borde kunna hälsa med tillfredsställelse.
          </note>
          <note type="speaker">
            Anf. 110 EWA THALÉN FINNÉ (m):
          </note>
          <note>
            Fru talman! När det gäller tredimensionell fastighetsbildning
            utgår jag ifrån att om det hamnar en proposition på riksdagens
            bord i höst - om regeringen sitter kvar - innebär det att lagstiftningen
            börjar gälla från den 1 januari. Om det uppstår oklarheter om
            ifall det är möjligt att genomföra detta till det datumet utgår
            jag ifrån att statsrådet Lövdén tydligt talar om att det blir
            förseningar.
          </note>
          <note>
            Statsrådet räknade upp allt som man hade gjort, och det var två
            saker: investeringsbidrag till studentbostäder och investeringsbidrag
            till hyresbostäder.
          </note>
          <note>
            Det var ju förnämligt. Och eftersom Moderaterna var emot detta
            är det vi som är skurkarna.
          </note>
          <note>
            Vidare räknade statsrådet upp ett antal kommuner som bygger hyresrätter.
            I min hemkommun, Staffanstorp, bygger man hyresrätter med hjälp
            av investeringsbidraget. Det intressanta är att hyresrätterna
            började byggas redan innan investeringsbidraget infördes. När
            det började gå rykten om att bidraget skulle komma lade byggherren
            ned sitt projekt. Han väntade till beslutet var fattat, och sedan
            fortsatte han med byggandet. Det har alltså byggts en hel del
            hyresrätter utan investeringsbidrag, och nu fortsätter man - lite
            försenat - med att bygga nya.
          </note>
          <note>
            Det intressanta här är det uppdrag som Mats Hellström har fått.
            Några år tidigare gav man ett uppdrag till landshövding Ulf Adelsohn.
            Han fick ihop en tjock lunta med massor av åtgärder som skulle
            behöva vidtas just i Stockholmsregionen. Men det har inte hänt
            någonting. Nu får nästa landshövding ett nytt uppdrag för att
            göra ungefär samma sak. Det är bra med den statliga marken, men
            det räcker inte. Det är så mycket annat som måste göras.
          </note>
          <note>
            Gör mer! Två olika investeringsbidrag räcker inte.
          </note>
          <note type="speaker">
            Anf. 111 Statsrådet LARS-ERIK LÖVDÉN (s):
          </note>
          <note>
            Fru talman! Problemet är ju att Moderaterna bara säger nej till
            olika initiativ. Ewa Thalén Finné nämnde Ulf Adelsohns rapport
            som han tog fram på regeringens uppdrag. Det är flera förslag
            i den rapporten som regeringen har genomfört.
          </note>
          <note>
            Ulf Adelsohn föreslog ett investeringsbidrag för studentbostadsbyggande.
            Det införde regeringen, och nu får vi 13 000 nya studentbostäder
            till följd av det investeringsbidraget. Moderaterna ställde sig
            vid sidan om.
          </note>
          <note>
            Han förslog förändringar och förenklingar av normerna för studentbostadsbyggande.
            Man skulle t.ex. inte behöva bygga både kök och gemensamt pentry.
            Det ledde till lägre kostnader. Detta har regeringen genomfört.
          </note>
          <note>
            Han föreslog att regeringen skulle ta ett samlat initiativ när
            det gäller de stora, tunga infrastruktursatsningarna i Stockholmsregionen.
            Regeringen tillsatte Stockholmsberedningen som i ganska bred politisk
            enighet kom fram till ett förslag hur detta med infrastruktursatsningar
            skulle kunna lösas i
          </note>
          <note>
            Stockholmsregionen.
          </note>
          <note>
            Det finns även andra förslag i Ulf Adelsohns rapport som regeringen
            har genomfört. Problemet är ju att Moderaterna säger nej till
            alla initiativ. Jag hoppas nu att kommunerna i Stockholmsregionen,
            inklusive de moderatstyrda kommunerna, går in i ett konstruktivt
            samarbete med landshövdingen för att se till att öka bostadsproduktionen
            i Stockholmsregionen. Regeringen är angelägen om detta, och dessa
            kommuner borde känna som en stor och viktig uppgift att ta itu
            med den bostadsbrist som är så besvärlig för många människor i
            Stockholm.
          </note>
          <note>
            Överläggningen var härmed avslutad.
          </note>
          <note>
            11 § Anmälan om inkommen faktapromemoria om förslag från Europeiska
            kommissionen, m.m.
          </note>
          <note>
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            2001/02:FPM48 Utvidgningens finansiella ram till utrikesutskottet
          </note>
          <note>
            12 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2001/02:88 till jusititeutskottet
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2001/02:95 Ett tillfälligt sysselsättningsstöd till kommuner
            och landsting
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 14 februari
          </note>
          <note>
            2001/02:730 av Åke Sandström (c) till statsrådet
          </note>
          <note>
            Mona Sahlin
          </note>
          <note>
            Småföretagen och Postens priser
          </note>
          <note>
            2001/02:731 av Carina Hägg (s) till kulturminister
          </note>
          <note>
            Marita Ulvskog
          </note>
          <note>
            Folkbibliotek på entreprenad
          </note>
          <note>
            2001/02:732 av Maud Ekendahl (m) till justitieminister Thomas
            Bodström
          </note>
          <note>
            Rekryteringen av åklagare
          </note>
          <note>
            2001/02:733 av Kenth Skårvik (fp) till justitieminister
          </note>
          <note>
            Thomas Bodström
          </note>
          <note>
            Polisens arbetsbelastning i Bohuslän
          </note>
          <note>
            2001/02:734 av Caroline Hagström (kd) till finansminister Bosse
            Ringholm
          </note>
          <note>
            Svenska spel AB
          </note>
          <note>
            2001/02:735 av Tasso Stafilidis (v) till utbildningsminister
            Thomas Östros
          </note>
          <note>
            Ny cirkushögskoleutbildning
          </note>
          <note>
            2001/02:736 av Ulla Hoffmann (v) till statsrådet Jan
          </note>
          <note>
            O Karlsson
          </note>
          <note>
            Cotonou-avtalet
          </note>
          <note>
            2001/02:737 av Ulla Hoffmann (v) till statsrådet Jan
          </note>
          <note>
            O Karlsson
          </note>
          <note>
            Kairokonferensens mål
          </note>
          <note>
            2001/02:738 av Michael Hagberg (s) till jordbruksminister Margareta
            Winberg
          </note>
          <note>
            Hantering av kött från vilt
          </note>
          <note>
            2001/02:739 av Rosita Runegrund (kd) till utrikesminister Anna
            Lindh
          </note>
          <note>
            Adoptioner i Rumänien
          </note>
          <note>
            2001/02:740 av Lars Gustafsson (kd) till socialminister Lars
            Engqvist
          </note>
          <note>
            Tvångsintagna personer på rättspsykiatriska kliniker
          </note>
          <note>
            2001/02:741 av Karin Jeppsson (s) till jordbruksminister Margareta
            Winberg
          </note>
          <note>
            Kemikalieavgifter
          </note>
          <note>
            2001/02:742 av Lennart Bolander (m) till justitieminister Thomas
            Bodström
          </note>
          <note>
            Förarbevis för terrängskoter
          </note>
          <note>
            2001/02:743 av Christel Anderberg (m) till justitieminister Thomas
            Bodström
          </note>
          <note>
            Ordningsvaktslagen
          </note>
          <note>
            2001/02:744 av Margareta Cederfelt (m) till utrikesminister Anna
            Lindh
          </note>
          <note>
            Kashmir
          </note>
          <note>
            2001/02:745 av Désirée Pethrus Engström (kd) till socialminister
            Lars Engqvist
          </note>
          <note>
            Beredskap för torterade flyktingar
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 19 februari.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 14 februari
          </note>
          <note>
            2001/02:665 av Johan Pehrson (fp) till justitieminister Thomas
            Bodström
          </note>
          <note>
            Åtgärder för att stryka svenskar från FN:s terrorlista
          </note>
          <note>
            2001/02:689 av Carlinge Wisberg (v) till statsrådet
          </note>
          <note>
            Mona Sahlin
          </note>
          <note>
            Åtgärder mot mobbning i arbetslivet
          </note>
          <note>
            2001/02:691 av Marianne Andersson (c) till utrikesminister Anna
            Lindh
          </note>
          <note>
            Antipersonella minor
          </note>
          <note>
            2001/02:692 av Murad Artin (v) till utrikesminister
          </note>
          <note>
            Anna Lindh
          </note>
          <note>
            Konfiskationslagar i Turkiet
          </note>
          <note>
            2001/02:693 av Tuve Skånberg (kd) till utrikesminister Anna Lindh
          </note>
          <note>
            Iranskt atombombshot mot Israel
          </note>
          <note>
            2001/02:698 av Tuve Skånberg (kd) till näringsminister Björn
            Rosengren
          </note>
          <note>
            Posten AB
          </note>
          <note>
            2001/02:702 av Margareta Viklund (kd) till statsrådet
          </note>
          <note>
            Mona Sahlin
          </note>
          <note>
            Värdegrund
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 19 februari.
          </note>
          <note>
            16 § Kammaren åtskildes kl. 16.20.
          </note>
          <note>
            Förhandlingarna leddes av förste vice talmannen från sammanträdets
            början till ajourneringen kl. 13.44, av tredje vice talmannen
            därefter t.o.m. 9 § anf. 103
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
