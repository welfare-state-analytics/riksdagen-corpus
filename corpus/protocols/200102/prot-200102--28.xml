<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--28</head>
          <docDate when="2001-11-16 00:00:00">2001-11-16 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------
          </note>
          <note>
            1 § Avsägelse
          </note>
          <note>
            Förste vice talmannen meddelade att Lars Tobisson (m) anhållit
            om att bli entledigad från uppdraget som ledamot av riksdagen
            fr.o.m. den 1 januari 2002.
          </note>
          <note>
            Kammaren biföll denna anhållan.
          </note>
          <note>
            2 § Svar på interpellation 2001/02:39 om kvinnornas situation
            i Afghanistan
          </note>
          <note type="speaker">
            Anf. 1 Utrikesminister ANNA LINDH (s):
          </note>
          <note>
            Herr talman! Carina Hägg har frågat vilka insatser den svenska
            regeringen är beredd att göra för att kvinnorna ska få sin rättmätiga
            plats i Afghanistans framtida regering.
          </note>
          <note>
            Inledningsvis vill jag säga att jag instämmer i Carina Häggs
            beskrivning av den afghanska civilbefolkningens mycket svåra situation.
            Det afghanska folket är mycket hårt prövat av år av inbördeskrig
            och umbäranden. Kvinnorna i Afghanistan har drabbats särskilt
            hårt. Förutom den svåra humanitära situationen har deras mänskliga
            rättigheter helt åsidosatts genom talibanrörelsens kvinnofientliga
            politik. Kvinnornas situation har länge varit svår i Afghanistan
            men blev akut när talibanrörelsen kom till makten. Självklart
            måste Sverige stödja civilbefolkningen i Afghanistan och särskilt
            kvinnorna som har drabbats dubbelt.
          </note>
          <note>
            Stabil fred och upprättande av demokrati i Afghanistan är en
            förutsättning för att ge afghanska kvinnor möjligheten att kämpa
            för sina rättigheter. Ur detta perspektiv är rapporterna om att
            kvinnor i Mazar-i-
          </note>
          <note>
            Sharif och Kabul tagit av sig sina burkor sedan talibanrörelsen
            drivits ut mycket positiva. Förhoppningsvis är detta inledningen
            på ett nytt kapitel i Afghanistans historia.
          </note>
          <note>
            Carina Hägg undrar hur vi ska agera för att lyfta fram kvinnornas
            situation när talibanregimen fallit.
          </note>
          <note>
            Jag tog upp bl.a. den frågan när jag i onsdags träffade
          </note>
          <note>
            FN:s sändebud för Afghanistan, Lakhdar Brahimi. FN
          </note>
          <note>
            har ju en unik position och resurser som gör att organisationen
            bör spela en central roll i att stödja den afghanska politiska
            processen. Brahimi instämmer helt i vikten av att kvinnor bereds
            plats i utformandet av det framtida Afghanistan.
          </note>
          <note>
            Sverige har i flera olika sammanhang fört fram vikten av att
            kvinnors och flickors rättigheter respekteras, bl.a. i FN:s kommission
            för mänskliga rättigheter, EU, givarsammanslutningen Afhanistan
            Support Group samt med företrädare för olika grupperingar i Afghanistan.
            Sverige kommer att fortsätta att agera i dessa fora för att öka
            kvinnors delaktighet i utformandet av det afghanska samhället
            samt även föra en dialog med företrädare för en eventuell ny regim
            i Afghanistan.
          </note>
          <note>
            Ytterligare ett sätt att stödja kvinnorna i Afghanistan är att
            genom internationell närvaro i landet försöka påverka de attityder
            som hindrar kvinnor från att komma i åtnjutande av de mänskliga
            rättigheterna och som hindrar dem att delta på lika villkor i
            samhället.
          </note>
          <note>
            Detta kan åstadkommas t.ex. genom fortsatt finansiellt stöd till
            enskilda organisationer som är verksamma i landet. Sverige har
            sedan tidigare ett långsiktigt engagemang i Afghanistan och är,
            med ett stöd om
          </note>
          <note>
            125 miljoner kronor om året, en av de största biståndsgivarna.
            Ytterligare 200 miljoner kronor av
          </note>
          <note>
            Sidas medel har nyligen avsatts för insatser i Afghanistan och
            grannländerna. Två av de organisationer som just nu, med medel
            från bl.a. Sida, arbetar vidare i Afghanistan är Svenska Afghanistankommittén
          </note>
          <note>
            (SAK) och Svenska Rädda Barnen. SAK verkar bl.a.
          </note>
          <note>
            för att flickor och kvinnor ska få tillgång till undervisning
            och sjukvård. SAK driver 500 skolor i Afghanistan i vilka över
            20 % av eleverna är flickor.
          </note>
          <note>
            Dessa skolor finns både i områden kontrollerade av talibanerna
            respektive norra alliansen. Min förhoppning är att SAK, med fortsatt
            stöd från Sida, även i framtiden ska spela en viktig roll när
            det gäller kampen för kvinnors och flickors mänskliga rättigheter
            i
          </note>
          <note>
            Afghanistan.
          </note>
          <note>
            Svenska Rädda Barnen har arbetat sedan 1983 i
          </note>
          <note>
            Afghanistan och Pakistan. Rädda Barnen har ett nära samarbete
            med UNHCR och kompletterar deras arbete speciellt när det gäller
            kvinnor, barn och ungdomar bland flyktingar. Rädda Barnen startar
            social verksamhet som skolor i flyktingläger och stöder lokala
            organisationer för att öka flyktingarnas möjligheter att hjälpa
            sig själva. Rädda Barnen utbildar även
          </note>
          <note>
            UNHCR-personal och pakistansk myndighetspersonal i barn- och
            kvinnofrågor. Svensk personal rekryteras också och skickas ut
            för att förstärka UNHCR:s kompetens på området.
          </note>
          <note>
            Den humanitära situationen för det afghanska folket är just nu
            mycket svår. Min förhoppning är dock att man på längre sikt, med
            omvärldens hjälp, ska kunna bygga upp ett demokratiskt Afghanistan
            där alla grupper, oavsett religion, etnisk tillhörighet eller
            kön, ska vara delaktiga på lika villkor. FN har en central roll
            i denna process. Sverige är berett att delta långsiktigt i detta
            mycket viktiga arbete och står väl rustat för detta, eftersom
            vi har ett långvarigt engagemang i Afghanistan och för det afghanska
            folket.
          </note>
          <note type="speaker">
            Anf. 2 CARINA HÄGG (s):
          </note>
          <note>
            Herr talman! För en vecka sedan hade jag besök här i riksdagen.
            Jag hade bjudit in afghanska kvinnor som nu lever här i Sverige,
            alltså kvinnor som hade flytt till Sverige först undan inbördeskriget
            och sedan talibanerna. För mig var det oerhört viktigt att få
            höra deras syn på hur kvinnorna har det i Afghanistan, på händelseutvecklingen
            och bombningarna och hur de såg på framtiden för sig och sina
            systrar och folket i
          </note>
          <note>
            Afghanistan.
          </note>
          <note>
            Dessa kvinnor kom från medelklassen. De hade fäder som hade stött
            dem. De hade familjer som hade uppmuntrat dem att studera. De
            kom från familjer som hade haft råda att låta sina döttrar använda
            sin tid till att studera. Men skolgången inklusive skolböckerna
            var fria i deras Afghanistan. De berättade hur kvinnorna hade
            spelat en viktig roll. De berättade om berömda afghanska kvinnor,
            om kulturen, om islam och om sin tolkning av vad som står i Koranen.
            Och detta var troende praktiserande muslimska kvinnor.
          </note>
          <note>
            De gav mig också en del siffror. 50 % av tjänstemännen utgjordes
            tidigare av kvinnor. 60-70 % av lärarna var kvinnor. 40 % av läkarna
            var kvinnor.
          </note>
          <note>
            Kvinnorna var en viktig resurs, och det här säger mycket om att
            kvinnorna är en resurs också i det framtida Afhanistan.
          </note>
          <note>
            I dag har kvinnorna i Afghanistan förlorat alla mänskliga rättigheter,
            även om positiva tecken nu har synts under de senaste dagarna.
            Och trots att medvetenheten om detta är stor i dag ställer omvärlden
            inte krav på de afghanska männen att ge kvinnor rättigheter och
            inflytande. Männen måste dela makten med kvinnorna. Men formerna
            för det framtida styret måste afghanerna själva forma.
          </note>
          <note>
            De afghanska kvinnorna som jag talade med undrade varför inte
            västvärlden ställer krav på kvinnors inflytande, vilket är en
            berättigad fråga som jag lovade att ta med mig hit i dag till
            den här interpellationsdebatten med Anna Lindh.
          </note>
          <note>
            I min interpellation frågar jag: Vad gör den svenska regeringen
            för att kvinnorna ska få sin rättmätiga plats i det framtida Afghanistans
            regering och styre?
          </note>
          <note>
            Utrikesministern talade om Brahimi. Det är på många sätt en kompetent
            person. Men när han talar om att alla grupper ska vara representerade
            i ett framtida styre så har jag fram till den information som
            Anna Lindh här gav inte hört att han i begreppet alla grupper
            också inkluderar kvinnorna. Därför skulle jag gärna vilja veta
            vad han menar när det gäller att ta initiativ. Ord är ju bra.
            De lägger en grund, men det krävs också att han tar ett initiativ
            på området.
          </note>
          <note>
            När man från FN-håll talar om en posttalibansk regering så finns
            inte kvinnorna med i den tänkta konstellationen. När sändebudet
            Brahimi ska påskynda förhandlingarna så förhandlar man med män.
            USA
          </note>
          <note>
            och Ryssland träffas, men var är kvinnorna? USA har man träffat
            på egen hand, men var är kvinnorna? EU
          </note>
          <note>
            möter alla parter, men var är kvinnorna? Man träffar kungen i
            Italien, men var är kvinnorna?
          </note>
          <note>
            När man nu talar om att hålla en FN-stödd konferens för att hitta
            en lösning på Afghanistans framtid måste man också väga in kvinnorna.
            Det borde vara så självklart, men så är det inte. Vid mötet ska
            representanter för olika afghanska grupper samlas för att förhandla
            om landets politiska framtid. I begreppet olika grupper ryms återigen
            inte kvinnorna.
          </note>
          <note>
            Jag måste därför fråga vad den svenska regeringen gör för att
            synliggöra och kräva att kvinnorna ska få en rättmätig plats i
            Afghanistans framtida regering. I
          </note>
          <note>
            detta sammanhang är det nämligen inte bara de afghanska männen
            som har ett ansvar. Här har också, som de afghanska kvinnorna
            som jag träffade sade, vi i Sverige och västvärlden ett ansvar
            att ta upp dessa frågor.
          </note>
          <note>
            Jag har försökt följa detta och kolla med UD vilka ställningstaganden
            som görs i FN, i EU och av den svenska regeringen. Och så sent
            som i går kunde jag inte få någon bekräftelse på att den här frågan
            om kvinnornas inflytande hade tagits upp.
          </note>
          <note>
            När jag träffade dessa afghanska kvinnor lyfte de också fram
            en annan fråga. De ställer gärna upp och vill gärna tala med företrädare
            för fler politiker och naturligtvis också gärna med regeringen.
            Jag tror att det är en bra idé att lyfta fram och politiskt markera
            kvinnornas deltagande genom att möta dem vid olika träffar, konferenser
            och i mindre sammanhang.
          </note>
          <note>
            Bistånd, katastrofbistånd, humanitärt och utvecklande bistånd,
            är oerhört viktigt, och jag är tacksam för den redovisning som
            utrikesminister Anna Lindh här gav. Men kvinnorna måste också
            få makt, och makt och humanitärt bistånd kan inte ställas mot
            varandra. Makt över sitt eget liv och sitt lands framtid är en
            förutsättning för en hållbar utveckling även i
          </note>
          <note>
            Afghanistan.
          </note>
          <note>
            Anf. 3 Andre vice talman EVA ZETTER-
          </note>
          <note>
            BERG (v):
          </note>
          <note>
            Herr talman! Jag välkomnar den interpellation som Carina Hägg
            här har väckt därför att det här är ett mycket angeläget område.
            Det är väldigt motiverat från flera aspekter, först och främst
            utifrån just talibanernas kvinnofientliga regim och det läge som
            rått vad gäller fullständig brist på mänskliga rättigheter för
            kvinnor men också för män till väsentliga delar i
          </note>
          <note>
            Afghanistan.
          </note>
          <note>
            Jag vill peka på hur den kände journalisten Ahmed Rashid i sin
            bok Talibanerna, där bakgrunden beskrivs, kortfattat beskriver
            situationen - att analfabetism var ett stort problem redan innan
            talibanerna dök upp och att 90 % av flickorna och 60 % av pojkarna
            var illiterata. I stora områden på den afghanska landsbygden blev
            varenda skola förstörd under kriget.
          </note>
          <note>
            Talibanernas kvinnosyn förvärrade bara en kris som redan pågick.
            Under de tre första månaderna efter det att talibanerna hade intagit
            Kabul stängde de 63 skolor i staden, vilket drabbade 103 000 flickor,
            148 000
          </note>
          <note>
            pojkar och 11 200 lärare, av vilka 7 800 var kvinnor.
          </note>
          <note>
            Ahmed Rashid konstaterar:
          </note>
          <note>
            "Resten av världen blundade i stor utsträckning för det afghanska
            folkets desperata situation."
          </note>
          <note>
            Ja, det var i stor utsträckning verkligheten. Jag kan, tyvärr,
            konstatera att även Sverige, tycker jag, deltog i det blundandet.
            Från Vänsterpartiets sida har vi vid flera tillfällen tagit upp
            frågan om kvinnornas situation i Afghanistan och det förtryck
            mot mänskliga rättigheter som har pågått. Men bl.a. i utrikesutskottets
            betänkande förra våren sägs det att situationen har stabiliserats,
            vilket knappast kan anses vara överensstämmande med den situation
            som rådde i
          </note>
          <note>
            Afghanistan.
          </note>
          <note>
            Förtrycket var alltså oerhört påtagligt. Som jag ser saken har
            kriget mot terrorismen inte väsentligt förbättrat situationen
            för kvinnorna. Kriget mot terrorismen har skett utifrån USA:s
            självförsvar, men det har också i oerhört hög grad drabbat kvinnor
            och barn. Det kan vi inte blunda för.
          </note>
          <note>
            Naturligtvis hoppas vi alla att kriget nu håller på att ta slut,
            att det närmar sig en ny fas och att norra alliansen och andra
            krafter som vill stödja sig på demokratin håller på att byggas
            upp. Men sett till framtiden finns det många osäkra faktorer.
            Det faktum att kvinnorna på vissa håll har tagit av sig slöjorna
            - att burkorna har lämnats hemma - är naturligtvis, som utrikesministern
            säger i svaret, väldigt positivt. Men är det bestående? Och vad
            innebär det på sikt? De frågorna måste vi ta upp.
          </note>
          <note>
            Sett till den framtida ledningen av Afghanistan instämmer jag
            i Carina Häggs frågor: Hur driver Sverige dessa frågor? Finns
            det någon garanti för att kvinnornas intressen bevakas? När det
            gäller de bilder som vi kan se - senast i går i Dagens Nyheter,
            men också i många andra medier - av beskrivningen "De vill leda
            det nya Afhanistan" återfinns självklart, skulle jag vilja säga,
            inte en enda kvinna. Därför är det oerhört angeläget att vi från
            svensk sida bevakar just det.
          </note>
          <note>
            Jag är naturligtvis glad över att utrikesministern har tagit
            upp detta med Brahimi, som ska leda arbetet med att forma en ny
            demokratisk koalition och förbereda för demokrati i Afghanistan,
            men jag vill upprepa Carina Häggs fråga: Gör vi från Sveriges
            sida några formella framställningar i den vägen, och hur agerar
            vi? Vi tre och många andra är väldigt säkra på och överens om
            att utan kvinnors medverkan finns ingen demookrati vare sig i
            Afghanistan eller någon annanstans.
          </note>
          <note type="speaker">
            Anf. 4 Utrikesminister ANNA LINDH (s):
          </note>
          <note>
            Herr talman! Det är en väldigt viktig och avgörande fråga som
            tas upp här. Precis som Carina Hägg konstaterar kunde man för
            flera decennier sedan se ett ganska starkt inflytande för kvinnorna.
            På 70-talet fanns det kvinnor på många positioner i det afghanska
            samhället, vilket gällde in på 80-talet, men efter det har det
            blivit allt svårare. Jag vill dock inte säga att
          </note>
          <note>
            Sverige har blundat. Sverige är faktiskt ett av de länder som
            via Afghanistankommittén även under de väldigt svåra åren sett
            till att flickor har fått utbildning.
          </note>
          <note>
            Vi räknar med att ungefär var tredje lärare på den afghanska
            landsbygden har varit finansierad av svenska medel - några av
            ett fåtal skolor som faktiskt har kommit flickorna och flickornas
            undervisning till del.
          </note>
          <note>
            Vi har, både informellt och formellt, i flera olika sammanhang
            med Brahimi tagit upp frågan om kvinnornas situation i det framtida
            styret liksom flickornas situation humanitärt. Detta har också
            - delvis kanske på grund av att vi aktivt tagit upp det från svensk
            sida men också på grund av att Brahimi själv har en stark uppfattning
            om det - genomsyrat Brahimis rapporter och den information som
            han gett om sitt fortsatta arbete både till EU och till säkerhetsrådets
            medlemmar.
          </note>
          <note>
            Brahimi har besökt regionen, och han har bl.a.
          </note>
          <note>
            träffat representanter för afghanska kvinnoorganisationer och
            också för iranska och pakistanska kvinnoorganisationer och utifrån
            det diskuterat hur de afghanska kvinnorna ska kunna få en tydlig
            och säker plats i det fortsatta arbetet i Afghanistan. När han
            talat om att alla grupper ska vara representerade i det framtida
            afghanska samhället har han också understrukit att detta inkluderar
            kvinnorna. Det var väldigt tydligt både i hans presentation häromdagen
            för EU-
          </note>
          <note>
            ministrarna och i den presentation som han gjort inför säkerhetsrådet
            och offentligt.
          </note>
          <note>
            Sverige har vid alla dessa tillfällen och vid alla de olika mötena
            också strukit under vikten av att kvinnorna finns med och att
            kvinnorna är representerade.
          </note>
          <note>
            Herr talman, självklart har kriget drabbat både kvinnor och barn
            väldigt hårt, men vi kan nu för första gången på länge känna ett
            visst hopp för kvinnornas situation i och med att talibanrörelsen
            faller.
          </note>
          <note type="speaker">
            Anf. 5 CARINA HÄGG (s):
          </note>
          <note>
            Herr talman! Återigen är jag väldigt nöjd med vad
          </note>
          <note>
            Anna Lindh säger. Jag skulle önska att jag kunde känna trygghet
            i att de kvinnor som vi här talar om också får en plats först
            i diskussionen om Afghanistans styresskick och sedan i det framtida
            styret av
          </note>
          <note>
            Afghanistan.
          </note>
          <note>
            Det är förundransvärt - eller kanske är detta ett tecken på hur
            man fortfarande ser på kvinnofrågorna
          </note>
          <note>
            - att det är så svårt att få tag i sådan här information.
          </note>
          <note>
            Jag efterlyser alltså information: Har man sagt något i
          </note>
          <note>
            FN:s säkerhetsråd? Finns det något om detta i de resolutionerna?
            Har detta kommit upp i EU-
          </note>
          <note>
            sammanhang? Vem jag än ställer frågorna till får jag ett samstämmigt
            svar: Nej, kvinnorna är inte berörda på det sättet - man har inte
            tagit upp kvinnornas situation.
          </note>
          <note>
            Däremot vet jag att man väl bevakar området. Vi har ju många
            ställningstaganden, och vi har gjort oerhört mycket när det gäller
            bistånd till Afghanistan.
          </note>
          <note>
            Där har vi lagt grunden för ett fortsatt arbete i och med de
            kontakter vi har. Dessutom har vi många lokalanställda, inte minst
            genom Svenska Afghanistankommittén, inne i Afghanistan. Indirekt
            kan man säga att Sverige är den största arbetsgivaren i
          </note>
          <note>
            Afghanistan genom de 8 000 lokalanställda som ger en möjlighet
            att jobba vidare. Vi vet dock att det när det kommit till utvecklingsbistånd
            har varit väldigt svårt. Humanitärt bistånd har det varit lättare
            att genomföra. Men det som också bidrar till en positiv förändring
            har det varit svårare att genomföra.
          </note>
          <note>
            Jag skulle även önska att jag kunde känna mig lite tryggare vad
            gäller norra alliansens ambitioner. Vi vet ju att där finns krigsherrar
            med ett mycket tveksamt förflutet - krigsherrar och, skulle jag
            vilja säga, krigsförbrytare. Förra gången de gick in i Kabul förbjöd
            de kvinnor att finnas med i medierna. I övrigt deklararerar de
            ganska mycket att kvinnor inte på ett synligt sätt borde ha en
            plats i det afghanska samhället. Nu blev det för deras del oerhört
            mycket retorik; på det sättet slog det här inte igenom. Dessutom
            vet vi att talibanerna på många områden har överträffat norra
            alliansen. Det är dock oerhört viktigt att ha med de frågorna
            i diskussionen med norra alliansen just med tanke på deras förflutna
            - de har inte trovärdighet i de här frågorna.
          </note>
          <note>
            Diskriminering av och våld mot kvinnor är oförsvarbart varhelst
            det förekommer. I Afghanistan har diskrimineringen av kvinnor
            drivits till en segregering på grund av kön. Man kan säga att
            det har varit ett slags apartheid. De afghanska kvinnorna har
            ju berövats alla mänskliga rättigheter - rätten till utbildning,
            rätten till hälsovård, rätten att arbeta och försörja sig och
            sina barn, rätten att yttra sig offentligt och rätten att fritt
            röra sig i sitt land. Kvinnor har inte ens fått klä sig som de
            vill, även om vi nu ser att några har lyft sina burkor. Kvinnorna
            får inte visa sina ansikten.
          </note>
          <note>
            Det förtryck och den terror som kvinnor och barn utsätts för
            väcker allas vår avsky.
          </note>
          <note>
            På alla punkter ligger de afghanska kvinnorna i botten sett till
            hälsotal och mödradödlighet.
          </note>
          <note>
            För fem år sedan kom en rapport från Amnesty
          </note>
          <note>
            International Women in Afghanistan - A Human
          </note>
          <note>
            Rights Catastrophe. Rapporten blev omdiskuterad därför att den
            tog upp kränkningar av kvinnors mänskliga rättigheter, kränkningar
            som saknade motstycke. Sedan den skrämmande rapporten presenterades
            har situationen ytterligare försämrats. När jag har varit ute,
            så sent som i går kväll, och talat om kvinnornas situation i Afghanistan
            för att ge en bredare bild av vad som händer på andra håll och
            om de andra saker som händer internationellt med krigsaktiviteter
            och FN:s ställningstagande har jag haft med mig en burka. Jag
            skulle gärna ta upp den himmelsblå burkan från Jalalabad för att
            visa dem som inte har sett en sådan och för att man ska förstå
            hur lite kontakt man får med en kvinna som bara ska kommunicera
            genom ett oerhört litet nätfönster. När man har en sådan kvinna
            framför sig kommer man på sig själv efter ett tag att man slutat
            att kommunicera med kvinnan, man får ingen kontakt. Då inser man
            hur mycket mimik och ögonkontakt betyder. Det här är ett sätt
            att isolera kvinnor, inte bara genom att fysiskt hänvisa dem till
            hemmets innersta rum utan också att isolera dem genom själva klädedräkten.
            Jag hoppas att jag slipper se sådana här dräkter i Sverige. Men
            de afghanska kvinnorna...
          </note>
          <note type="speaker">
            Anf. 6 FÖRSTE VICE TALMANNEN:
          </note>
          <note>
            Talartiden är ute.
          </note>
          <note>
            Anf. 7 Andre vice talman EVA ZETTER-
          </note>
          <note>
            BERG (v):
          </note>
          <note>
            Herr talman! Carina Hägg har på ett väldigt tydligt sätt åskådliggjort
            förtrycket av kvinnor i talibanernas Afghanistan och med andra
            exempel visat på den katastrofala situation som råder när det
            gäller hälsa, utbildning osv. - jag behöver inte gå in på det.
          </note>
          <note>
            Vi är också överens om den betydelse som det humanitära stödet
            från bl.a. Sverige har inneburit för kvinnor och barn, där Afghanistankommittén
            och
          </note>
          <note>
            Rädda Barnen har spelat en väldigt viktig roll. Det är min förhoppning
            att de även i fortsättningen kan göra det. Det svenska stödet
            hittills har varit betydelsefullt.
          </note>
          <note>
            Det gläder mig att vi från vår sida och man från regeringens
            sida har beslutat om att ytterligare öka det stödet. Det behövs
            i högsta grad.
          </note>
          <note>
            Jag instämmer i de farhågor som Carina Hägg och många fler har
            gett uttryck för vad gäller norra alliansen och dess demokratisyn.
            I går fanns en mycket intressant artikel i tidningen Politiken
            av Mahin
          </note>
          <note>
            Alipour, som är ordförande i kommittén för försvaret av iranska
            kvinnor, där hon just beskriver hur norra alliansen under den
            tid den haft maktinnehav inte på något sätt har respekterat kvinnor
            och mänskliga rättigheter mer än vad talibanerna har gjort. Hennes
            oro och den oro som många kvinnor i den muslimska världen känner
            måste tas på allvar.
          </note>
          <note>
            Det som hon också framför i sin artikel och som jag är intresserad
            av att fråga utrikesministern om har att göra med att RAWA, Revolutionära
            samfundet för kvinnor i Afghanistan som också spelat en viktig
            roll, nu uppmanar FN att skicka peace keeping force till
          </note>
          <note>
            Afghanistan innan norra alliansen börjar upprepa oförglömbara
            brott i Afghanistan. Jag vill då fråga hur utrikesministern i
            samtalen med Brahimi tog upp den frågan. Vi har diskuterat hur
            FN framöver ska stödja. Jag tror att alla är överens om betydelsen
            av att man har en lång fas där man bygger upp och har övergångsregering
            innan man kommer fram till eventuella val, innan man fastställer
            en permanent regering. Vilken roll FN ska spela där är av stor
            betydelse.
          </note>
          <note>
            Jag vill alltså fråga utrikesministern vad Sverige har agerat
            för att FN ska ha som roll.
          </note>
          <note type="speaker">
            Anf. 8 Utrikesminister ANNA LINDH (s):
          </note>
          <note>
            Herr talman! Jag vet att vi är helt överens om kvinnornas svåra
            situation under talibanregimen, det fruktansvärda systemet med
            burka inklusive allt annat man har utsatt kvinnorna för. När det
            gäller möjligheten att nu få en större roll för kvinnorna och
            svårigheten att få information om vad olika grupper gör, vad olika
            grupper kräver, som Carina Hägg tar upp, kan svårigheten att få
            information bero på att de här mötena ägt rum de allra senaste
            dagarna och att det huvudsakligen är muntliga rapporter och muntliga
            möten som har ägt rum.
          </note>
          <note>
            Vi kan trots allt se en helt annan situation i dag än vad vi
            kunde göra för någon vecka sedan.
          </note>
          <note>
            Jag kan instämma i Eva Zetterbergs och Carina
          </note>
          <note>
            Häggs farhågor när det gäller norra alliansen. Det finns positiva
            exempel med norra alliansen. De områden som norra alliansen nu
            tar över är de där man nu vågar ta av burkan, vågar återgå till
            att gå ut på gatorna. Vi kan också se rapporter om att männen
            vågar raka av sig skägg när de inte vill ha skägg och att man
            vågar börja spela musik på gatorna och andra sådana tecken på
            att samhället liberaliserats. Samtidigt vet vi att norra alliansen
            har ett historiskt förflutet med mycket förtryck av mänskliga
            rättigheter och att det absolut inte får vara norra alliansen
            som tar över ledningen av det framtida Afghanistan. Det är också
            därför som Sverige gemensamt med alla andra länder har menat att
            det är väldigt viktigt att FN har en avgörande roll i att se till
            att man samlar en representativ övergångsregering och att FN,
            även om det är afghanernas egen process där afghanerna själva
            måste ha ett avgörande inflytande, hjälper till och ser till att
            en övergångsregim snabbt kan komma på plats i det vakuum som vi
            annars riskerar att få. Detta, herr talman, räknar jag med att
            vi mer genomgripande ska kunna presentera och berätta om i riksdagen
            på tisdagen när det är en speciell debatt med anledning av situationen
            i Afghanistan.
          </note>
          <note type="speaker">
            Anf. 9 CARINA HÄGG (s):
          </note>
          <note>
            Herr talman! Jag ska fortsätta där jag var tvungen att bryta
            på grund av tidsbrist.
          </note>
          <note>
            En synpunkt som kom från de afghanska kvinnor som jag träffade
            här i Sverige i förra veckan var att de också här i Sverige skulle
            vilja, utan att vara pressade, slippa att bära burka eller dölja
            sig i olika former av sjalar. Det är viktigt att man säger att
            friheten att klä sig som man vill gäller både i Sverige och i
            Afghanistan och alla kvinnor globalt sett.
          </note>
          <note>
            Jag ska ställa några frågor som jag tagit upp tidigare men som
            jag vill upprepa. Jag är glad över att
          </note>
          <note>
            Anna Lindh här har kunnat redovisa att kvinnorna har kommit med
            i samtalen under de senaste dagarna.
          </note>
          <note>
            Men det räcker inte med samtal, det måste också finnas konkreta
            förslag på hur kvinnorna ska komma in i den processen. Det måste
            tas fler initiativ för att komma i kontakt med afghanska kvinnor.
            Är Anna
          </note>
          <note>
            Lindh från regeringens sida beredd att ta kontakt med och träffa
            dessa afghanska kvinnor? Är man från
          </note>
          <note>
            EU:s sida beredd att bjuda in kanske t.o.m. till en konferens
            om de afghanska kvinnornas situation? Är man intresserad av att
            synliggöra det sexuella våld och de övergrepp som har varit mot
            de afghanska kvinnorna under senare år? Är man beredd att göra
            en undersökning, en översyn, för att synliggöra det här och därav
            dra lärdomar för framtiden?
          </note>
          <note>
            Här finns flera punkter som kräver konkreta initiativ. Om vi
            inte är konkreta i den här delen hur inflytandet framöver skulle
            kunna utformas, med vilka metoder, då tror jag att det blir väldigt
            svårt att verkligen få detta till stånd i sista skedet. Då kommer
            nog den chans som vi ändå har att glida oss ur händerna.
          </note>
          <note>
            Det finns starka krafter som inte vill tillgodose kvinnornas
            rättmätiga krav på att finnas med i det framtida Afghanistan.
          </note>
          <note type="speaker">
            Anf. 10 Utrikesminister ANNA LINDH (s):
          </note>
          <note>
            Herr talman! Det har kommit glädjande rapporter de senaste dagarna,
            som vi konstaterat tidigare, om kvinnornas till viss del nyvunna
            frihet. Men det är fortfarande oerhört många problem som återstår.
            Det är en väldigt lång väg kvar till dess att kvinnorna återfår
            sin frihet och vi får demokrati och mänskliga rättigheter i Afghanistan.
          </note>
          <note>
            Jag kan svara ja på alla Carina Häggs frågor om vikten av att
            vi går vidare med konkreta steg när det gäller att involvera kvinnorna,
            vikten av att vi också träffar de afghanska kvinnoorganisationerna
            och diskuterar med de afghanska kvinnorna hur de ska kunna vara
            aktiva i det fortsatta arbetet.
          </note>
          <note>
            Jag kan garantera att vi från svensk sida kommer att fortsätta
            att driva kvinnornas situation och försöka se till att man också
            formellt tar med kvinnorna i alla olika sammanhang i den framtida
            återuppbyggnaden av Afghanistan. Samtidigt som jag ger de positiva
            svaren är jag, liksom säkert både Carina Hägg och
          </note>
          <note>
            Eva Zetterberg, väl medveten om alla problem som återstår.
          </note>
          <note>
            Överläggningen var härmed avslutad.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            2001/02:Sf13-Sf15 till socialförsäkringsutskottet
          </note>
          <note>
            2001/02:Ju2-Ju5 till justitieutskottet
          </note>
          <note>
            4 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 16 november
          </note>
          <note>
            2001/02:219 av Marianne Andersson (c) till statsrådet Mona Sahlin
          </note>
          <note>
            Elöverkänslighet
          </note>
          <note>
            2001/02:220 av Rolf Olsson (v) till socialminister
          </note>
          <note>
            Lars Engqvist
          </note>
          <note>
            Medicinska insatser i hela landet
          </note>
          <note>
            2001/02:221 av Rolf Olsson (v) till statsrådet Ingela
          </note>
          <note>
            Thalén
          </note>
          <note>
            Nya diagnoser och sjukförsäkringssystemet
          </note>
          <note>
            2001/02:222 av Carl-Axel Johansson (m) till finansminister Bosse
            Ringholm
          </note>
          <note>
            Arbetsgivaravgifterna för kommun och landsting
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 20 november.
          </note>
          <note>
            5 § Kammaren åtskildes kl. 9.29.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
