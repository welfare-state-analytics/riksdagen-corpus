<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--87</head>
          <docDate when="2002-03-22">2002-03-22</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Avsägelser
          </note>
          <note>
            Tredje vice talmannen meddelade att Christel Anderberg (m) avsagt
            sig uppdraget som suppleant i konstitutionsutskottet, att Tomas
            Högström (m) avsagt sig uppdraget som suppleant i lagutskottet,
            att Maud Ekendahl (m) avsagt sig uppdraget som suppleant i socialutskottet,
            att Inger René (m) avsagt sig uppdraget som suppleant i miljö-
            och jordbruksutskottet och att Margareta Cederfelt (m) avsagt
            sig uppdraget som suppleant i bostadsutskottet.
          </note>
          <note>
            Kammaren biföll dessa avsägelser.
          </note>
          <note>
            2 § Kompletteringsval till vissa utskott
          </note>
          <note>
            Tredje vice talmannen meddelade att Moderata samlingspartiets
            riksdagsgrupp på grund av kommande vakanser anmält Carl-Axel Johansson
            (m) som suppleant i konstitutionsutskottet, Lennart Bolander
          </note>
          <note>
            (m) som suppleant i lagutskottet, Margareta Cederfelt
          </note>
          <note>
            (m) som suppleant i socialutskottet, Anne-Katrine
          </note>
          <note>
            Dunker (m) som suppleant i miljö- och jordbruksutskottet samt
            Anna Kinberg (m) som suppleant i bostadsutskottet.
          </note>
          <note>
            Tredje vice talmannen förklarade valda till
          </note>
          <note>
            suppleant i konstitutionsutskottet
          </note>
          <note>
            Carl-Axel Johansson (m)
          </note>
          <note>
            suppleant i lagutskottet
          </note>
          <note>
            Lennart Bolander (m)
          </note>
          <note>
            suppleant i socialutskottet
          </note>
          <note>
            Margareta Cederfelt (m)
          </note>
          <note>
            suppleant i miljö- och jordbruksutskottet
          </note>
          <note>
            Anne-Katrine Dunker (m)
          </note>
          <note>
            suppleant i bostadsutskottet
          </note>
          <note>
            Anna Kinberg (m)
          </note>
          <note>
            3 § Beslut om ärenden som slutdebatterats den
          </note>
          <note>
            21 mars
          </note>
          <note>
            JuU13 Polisfrågor
          </note>
          <note>
            Punkt 2 (Polisens agerande vid EU-toppmötet i Göteborg)
          </note>
          <note>
            1. utskottet
          </note>
          <note>
            2. res. 2 (v, mp)
          </note>
          <note>
            Votering:
          </note>
          <note>
            229 för utskottet
          </note>
          <note>
            45 för res. 2
          </note>
          <note>
            75 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 62 m, 32 kd, 14 c, 13 fp, 2 -
          </note>
          <note>
            För res. 2: 33 v, 12 mp
          </note>
          <note>
            Frånvarande: 25 s, 19 m, 10 v, 10 kd, 4 c, 4 mp, 3 fp
          </note>
          <note>
            Punkt 3 (Evenemangskostnader)
          </note>
          <note>
            1. utskottet
          </note>
          <note>
            2. res. 3 (mp, fp)
          </note>
          <note>
            Votering:
          </note>
          <note>
            248 för utskottet
          </note>
          <note>
            27 för res. 3
          </note>
          <note>
            74 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 63 m, 32 v, 34 kd, 13 c, 1 -
          </note>
          <note>
            För res. 3: 1 c, 12 mp, 13 fp, 1 -
          </note>
          <note>
            Frånvarande: 26 s, 18 m, 11 v, 8 kd, 4 c, 4 mp, 3 fp
          </note>
          <note>
            Punkt 5 (Polisens arbetsuppgifter)
          </note>
          <note>
            1. utskottet
          </note>
          <note>
            2. res. 5 (m, kd, c, fp)
          </note>
          <note>
            Votering:
          </note>
          <note>
            151 för utskottet
          </note>
          <note>
            125 för res. 5
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 33 v, 1 c, 11 mp
          </note>
          <note>
            För res. 5: 63 m, 34 kd, 13 c, 13 fp, 2 -
          </note>
          <note>
            Frånvarande: 25 s, 18 m, 10 v, 8 kd, 4 c, 5 mp, 3 fp
          </note>
          <note>
            Punkt 7 (Polisens utredningsverksamhet)
          </note>
          <note>
            1. utskottet
          </note>
          <note>
            2. res. 7 (kd)
          </note>
          <note>
            Votering:
          </note>
          <note>
            225 för utskottet
          </note>
          <note>
            34 för res. 7
          </note>
          <note>
            15 avstod
          </note>
          <note>
            75 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 63 m, 33 v, 1 kd, 12 mp, 11 fp,
          </note>
          <note>
            1 -
          </note>
          <note>
            För res. 7: 33 kd, 1 -
          </note>
          <note>
            Avstod: 14 c, 1 fp
          </note>
          <note>
            Frånvarande: 27 s, 18 m, 10 v, 8 kd, 4 c, 4 mp, 4 fp
          </note>
          <note>
            Punkt 11 (Polisens arbetsmiljö)
          </note>
          <note>
            1. utskottet
          </note>
          <note>
            2. res. 11 (kd)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 12 (Ledarskapsutbildning och karriärmöjligheter)
          </note>
          <note>
            1. utskottet
          </note>
          <note>
            2. res. 12 (m, kd, c, fp)
          </note>
          <note>
            Votering:
          </note>
          <note>
            151 för utskottet
          </note>
          <note>
            126 för res. 12
          </note>
          <note>
            72 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 33 v, 12 mp
          </note>
          <note>
            För res. 12: 63 m, 34 kd, 14 c, 13 fp, 2 -
          </note>
          <note>
            Frånvarande: 25 s, 18 m, 10 v, 8 kd, 4 c, 4 mp, 3 fp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FöU4 Samhällets räddningstjänst och sotningsväsendet m.m.
          </note>
          <note>
            Kammaren biföll utskottets förslag.
          </note>
          <note>
            FöU5 Naturkatastrofer m.m.
          </note>
          <note>
            Kammaren biföll utskottets förslag.
          </note>
          <note>
            FöU6 Flygutbildning
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. res. (m)
          </note>
          <note>
            3. under överläggningen framfört yrk. (m)
          </note>
          <note>
            Förberedande votering:
          </note>
          <note>
            Kammaren biträdde res. genom uppresning.
          </note>
          <note>
            Huvudvotering:
          </note>
          <note>
            202 för utskottet
          </note>
          <note>
            66 för res.
          </note>
          <note>
            8 avstod
          </note>
          <note>
            73 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 1 m, 32 v, 28 kd, 14 c, 12 mp,
          </note>
          <note>
            11 fp
          </note>
          <note>
            För res.: 62 m, 1 kd, 1 fp, 2 -
          </note>
          <note>
            Avstod: 1 s, 1 v, 5 kd, 1 fp
          </note>
          <note>
            Frånvarande: 26 s, 18 m, 10 v, 8 kd, 4 c, 4 mp, 3 fp
          </note>
          <note>
            Gustaf von Essen (m) anmälde att avsett att rösta nej men markerats
            ha röstat ja.
          </note>
          <note>
            FöU8 Kustbevakningen
          </note>
          <note>
            Punkt 2 (Brandbekämpning till sjöss)
          </note>
          <note>
            1. utskottet
          </note>
          <note>
            2. res. (kd)
          </note>
          <note>
            Votering:
          </note>
          <note>
            242 för utskottet
          </note>
          <note>
            35 för res.
          </note>
          <note>
            72 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 63 m, 33 v, 14 c, 12 mp, 13 fp,
          </note>
          <note>
            1 -
          </note>
          <note>
            För res.: 34 kd, 1 -
          </note>
          <note>
            Frånvarande: 25 s, 18 m, 10 v, 8 kd, 4 c, 4 mp, 3 fp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FöU9 Försvarsunderrättelsetjänst
          </note>
          <note>
            Kammaren biföll utskottets förslag.
          </note>
          <note>
            4 § Hänvisning av ärenden till utskott
          </note>
          <note>
            Föredrogs
          </note>
          <note>
            Proposition
          </note>
          <note>
            2001/02:143 Samverkan för en trygg, effektiv och miljövänlig
            energiförsörjning
          </note>
          <note>
            Remissdebatt
          </note>
          <note>
            Anf. 1 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Den energipolitiska proposition som regeringen lämnat
            till riksdagen ska ersätta 1997 års beslut men bygga på samma
            riktlinjer. I propositionen värnar vi om försörjningstryggheten
            för energi, om industrins konkurrenskraft, om hushållens välfärd
            samt om miljö, hälsa och klimat. Vi tar fortsatta initiativ för
            en ansvarsfull avveckling av kärnkraften. Vi vidareutvecklar el-
            och gasmarknadsreformen.
          </note>
          <note>
            Bakom propositionen finns en bred politisk uppgörelse mellan
            Socialdemokraterna, Centerpartiet och
          </note>
          <note>
            Vänsterpartiet. Låt mig i denna kammare uttrycka min varma respekt
            och uppskattning till Centerpartiet och Vänsterpartiet för vårt
            utomordentligt goda samarbete på detta område. Det är en styrka
            för svenska energipolitik att vi med samarbetet uppnått en fortsatt
            uppgörelse över blockgränsen. Detta leder till den tydlighet och
            den långsiktighet i energipolitiken som många människor, företag
            och andra aktörer är beroende av.
          </note>
          <note>
            Huvudinnehållet i propositionen är nya och mer marknadsanpassade
            styrmedel för att främja el från förnybara energikällor och en
            effektivare energianvändning. Våra förslag innebär en kraftigt
            ökad ambition på energiområdet.
          </note>
          <note>
            Jag tänker bara kort beröra de förslag vi har för eloch gaslagarna
            eftersom dessa innebär naturliga steg i reformerna. Ändringarna
            i ellagen syftar till att förenkla och modernisera. I gaslagen
            fortsätter vi att öppna marknaden för fler kunder i takt med EU:s
            gasmarknadsdirektiv.
          </note>
          <note>
            Jag tänker nu koncentrera mig på det nya systemet med handel
            med gröna certifikat. Med detta sätter vi upp mycket höga mål
            för ny elproduktion från förnybara källor. Vi föreslår ett produktionsmål
            för utökad tillförsel av förnybar el med tio terawattimmar till
            år
          </note>
          <note>
            2010. Inom tio år ska vi ha fyrfaldigat de resultat som vi har
            uppnått under en femårsperiod med nuvarande åtgärder.
          </note>
          <note>
            Varför behöver vi då ett nytt system? Det beror främst på två
            saker. Dagens system bygger på kraftiga subventioner, dels i form
            av rena bidrag som finansieras över statsbudgeten, dels i form
            av skattelättnader.
          </note>
          <note>
            Med det nya systemet flyttas kostnaderna ut på marknaden, och
            de beräkningar vi har visar att elkunderna väntas få en ökad utgift
            med några tior per år om man bor i en lägenhet och max ett par
            hundra kronor per år om man bor i en villa.
          </note>
          <note>
            Det nya systemet innebär att vi kommer att få mer energi från
            biobränsle, men också från vind och vattenkraft. Användningen
            av biobränsle kommer att stimuleras, och där räknar vi med ordentliga
            tillskott från bl.a. mottrycket i industrin. Det finns också en
            hel del vattenkraft som till rimliga kostnader kan byggas ut i
            befintliga verk. I propositionen har vi också kommit överens om
            särskilda åtgärder för vindkraften, dels i form av en successiv
            nedtrappning av miljöbonus under sju år, dels i form av ett särskilt
            teknikutvecklingsstöd.
          </note>
          <note>
            Fru talman! Efterfrågan på energi ökar. Därför lägger vi även
            stor vikt vid att skapa incitament till effektivare användning
            av energi. Vi väljer en ny inriktning även här. Vi föreslår inte
            nya bidrag för konvertering från el till bränsle. Det är dyrt
            för hushållen och ger alldeles för blygsamma resultat. I stället
            bygger vi vidare på de positiva erfarenheterna från
          </note>
          <note>
            1997 års program. Det innebär att de lokala och regionala initiativen
            ska främjas i första hand. De statliga insatserna ska inriktas
            på metodutveckling, dvs. hur man kan åstadkomma en effektivare
            användning, rådgivning och information om detta. Även här finns
            ett särskilt teknikutvecklingsstöd.
          </note>
          <note>
            Jag vill påminna om att huvudinriktningen sedan
          </note>
          <note>
            1997 års energiöverenskommelse ligger fast. Det är genom forskning,
            utveckling och demonstration av ny teknik som det nya energisystemet
            ska skapas. Vi rör inte alls inriktningen på det program som beslutades
            i den delen 1997, men vi väljer en ny inriktning på de mer kortsiktiga
            åtgärder som jag har redovisat här.
          </note>
          <note>
            En strategi för minskad klimatpåverkan från energisektorn presenteras
            också. Vi går vidare med utvecklingen av nya styrmedel som handel
            med utsläppsrätter och långsiktiga avtal med energiintensiv industri.
          </note>
          <note>
            Fru talman! Det är en trygg, effektiv och miljövänlig energipolitik
            som regeringen tillsammans med Centerpartiet och Vänsterpartiet
            presenterar i propositionen. Vår samverkan innebär också att vi
            tar ett gemensamt initiativ vad gäller kärnkraften.
          </note>
          <note>
            Genom 1997 års beslut, då vi avskaffade slutåret
          </note>
          <note>
            2010, visade vi att vi ser kärnkraften som nödvändig tills andra
            energikällor kan komma in i systemet i tillräcklig omfattning.
            Vi får inte glömma att det var för att ersätta olja och kol som
            vi byggde kärnkraften.
          </note>
          <note>
            Det har vi också gjort, vilket betyder att Sveriges ekonomi nu
            är långt mindre sårbar för svåra effekter när oljepriserna stiger.
          </note>
          <note>
            Det är bara något år sedan vi hade den senaste kraftiga oljeprisökningen.
            Då var det stora demonstrationer i Storbritannien och Frankrike,
            och flera länder valde att sänka energiskatterna för att lindra
            effekterna. Men i Sverige höjde vi skatterna vid samma tidpunkt.
            Detta var t.o.m. bra för ekonomin eftersom det fanns risk för
            överhettning.
          </note>
          <note>
            Så hade det inte sett ut utan kärnkraften. Då hade vi suttit
            i samma beroende av olja, kol och naturgas som de flesta andra
            länder nu sitter i. Det vore att lura sig själv och medborgarna
            att gå ut och säga att vi på kort tid kan ersätta kärnkraften
            med förnybara energislag.
          </note>
          <note>
            Kärnkraften svarar för mellan 50 och 60 terawattimmar av vår
            elförsörjning, vilket är hälften av den totala elförsörjningen.
            Vinden svarar för 0,4 terawattimmar och biobränslen för 3 terawattimmar.
            Mot den bakgrunden måste man se sanningen i vitögat och våga säga
            att det måste få ta tid att avveckla kärnkraften. Det finns däremot
            ingen uppgörelse om några årtal. Ingen skulle bli mer tillfredsställd
            än jag om det kan gå fortare än vad jag har gett uttryck för i
            denna personliga reflexion.
          </note>
          <note>
            Vi behöver inte längre ägna oss åt ändlösa och fruktlösa diskussioner
            om tidtabeller och årtal för avvecklingen. 2010 som slutår övergavs
            redan vid
          </note>
          <note>
            1997 års överenskommelse, och med det nya initiativ som vi nu
            tar skapas nya förutsättningar för att reaktorerna ska stängas
            i en takt som medger tid för anpassning.
          </note>
          <note>
            Vi, de ansvarsfulla partierna - Socialdemokraterna, Vänsterpartiet
            och Centerpartiet - har lovat svenska folket att verka för att
            energiförsörjningen tryggas på ett säkert, effektivt och miljövänligt
            sätt.
          </note>
          <note>
            Vi menar att vi genom att samverka med näringslivet, med kraftföretagen
            och med övrig industri får en utveckling som kommer att leda till
            att vi får en trygg energiförsörjning. Det får vi inte genom att
            motverka företagen.
          </note>
          <note>
            Denna dag ger vi marknaden förtroende att under fungerande regelverk,
            för konkurrens och miljö, svara för energiförsörjningen. Nu ska
            regeringen, Centerpartiet och Vänsterpartiet samtala med kraftindustrin
            om en planerad och ordnad utfasning av kärnkraften samtidigt som
            annan miljövänlig elproduktion tas i drift och elförsörjningen
            tryggas.
          </note>
          <note>
            Moderaterna, som nu våldsamt motsätter sig Socialdemokraternas,
            Centerpartiets och Vänsterpartiets energipolitik, borde lyssna
            på industrin och lära sig att kärnkraften inte kommer att vara
            lönsam för evigt.
          </note>
          <note>
            Varken från politiska, miljömässiga eller ekonomiska utgångspunkter
            är kärnkraften därför någon lösning på framtidens energiförsörjning.
            Därför måste vi förbereda oss på den långsiktiga avveckling som
            vi har framför oss. T.o.m. Moderaterna måste någon gång inse att
            alternativet att fortsätta med kärnkraften för evigt inte finns.
            Det räknar inte ens kärnkraftsindustrin med.
          </note>
          <note>
            Därför har företagen visat intresse för den överenskommelse om
            ansvarsfull avveckling som regeringen tillsammans med Centerpartiet
            och Vänsterpartiet har inbjudit till. Moderaterna står därför
            alltmer isolerade i sin energipolitik.
          </note>
          <note>
            Fru talman! Regeringen har till riksdagen överlämnat en proposition
            som bygger på samverkan för en trygg, effektiv och miljövänlig
            energiförsörjning.
          </note>
          <note>
            Det är en bra, stabil och långsiktig energipolitik på bred parlamentarisk
            grund. För en ansvarsfull energipolitik är detta helt avgörande.
            Detta politikområde är så grundläggande för miljön, jobben, tillväxten
            och välfärden i vårt land.
          </note>
          <note type="speaker">
            Anf. 2 OLA KARLSSON (m):
          </note>
          <note>
            Fru talman! Är det för många som jobbar i industrin? Är det för
            många som jobbar i skogsindustrin, i kemiindustrin, i gruvorna
            och i stålindustrin?
          </note>
          <note>
            Vad ska Björn Rosengren säga till industriarbetarna i sitt eget
            län - gruvarbetarna på LKAB i Kiruna och stålarbetarna på SSAB
            i Luleå? Hälften av den el som förbrukas i de industrierna ska
            bort eller ersättas med annat.
          </note>
          <note>
            El är en av de viktigaste insatsvarorna för den svenska basindustrin.
            Det är den industri som är ryggraden i det svenska näringslivet.
            Den svarar för stora delar av finansieringen av den svenska välfärden
            och direkt och indirekt sysselsätter hundratusentals människor.
            Basindustrin ligger utanför storstäderna. Den har byggt och föder
            stora delar av de traditionella
          </note>
          <note>
            Industrisverige: Bergslagen och Norrlandskusten.
          </note>
          <note>
            Bara i mitt län arbetar 5 000 personer i elintensiv industri.
          </note>
          <note>
            Ta ett län som Dalarna, där jag är uppväxt. Där finns Kvarnsveden
            och Domnarvet i Borlänge,
          </note>
          <note>
            Avesta Polarit och Fors i Avesta. Eller ta Värmland, med Skoghall
            utanför Karlstad, Grums, Hagfors och
          </note>
          <note>
            Storfors. Är det orter där sysselsättningen är för hög?
          </note>
          <note>
            Är det orter där skatteunderlaget är för stort eller företagen
            för många? Det finns anledning att ställa dessa frågor. Vad är
            skälet till att de här företagen och de här regionerna ska få
            kraftigt försämrade villkor när hälften av elen ska bort och ersättas
            med annat?
          </note>
          <note>
            Eller ta Sundsvall, med Kubal och Ortvikens pappersbruk. Ortviken
            är ett bra exempel på en industri som håller en hel landsända
            i gång. Skogsbönderna levererar massaved. Skogsarbetarna avverkar
            och kör ut veden. Timmeråkarna transporterar den och pappersarbetarna
            bearbetar den och gör tidnings- och journalpapper av den. Tidningspappersbruken
            är bland de industrier som slukar allra mest el. Är det skogsbönderna
            i Norrlands inland som har det för bra? Eller är det skogsarbetarna,
            timmeråkarna eller pappersarbetarna? Det är de som får bära bördan
            av
          </note>
          <note>
            Björn Rosengrens energipolitik.
          </note>
          <note>
            El är en viktig insatsvara i basindustrin. Det är en del av den
            kalkyl som avgör var en ny anläggning ska placeras. Vi har redan
            sett det i Degerfors, där Avesta
          </note>
          <note>
            Polarit lägger ned metallurgin. I stället expanderar man i Finland.
            Holmen Paper lägger sin nästa pappersmaskin inte i Sverige utan
            i Spanien. Priset och leveranssäkerheten spelar en roll.
          </note>
          <note>
            Häromveckan hade vi en hearing i näringsutskottet om näringsklimatet.
            NUTEK, regeringens alldeles egen myndighet, redovisade ett antal
            utmaningar: fler nya företag, fler företag som växer och fler
            starka regioner. Och så presenterade man sin rapport om sårbara
            industriregioner.
          </note>
          <note>
            Bland de regioner som man presenterade finns ett stort antal
            som är direkt beroende av elintensiv industri: Filipstad, Smedjebacken,
            Ljusnarsberg, Oskarshamn, Lindesberg, Hylte, Grums, Hofors, Munkfors,
          </note>
          <note>
            Boxholm och Oxelösund. Jag trodde att dessa sårbara industriregionerna
            behövde bättre villkor, inte sämre.
          </note>
          <note>
            Björn Rosengren kanske invänder och säger att det står i propositionen
            att "energipolitiken skall bidra till att stabila förutsättningar
            skapas för ett konkurrenskraftigt näringsliv och till en förnyelse
            och utveckling av den svenska industrin". Stabila förutsättningar,
            men dåliga. Förnyelse - ja - men är det bra att basindustrin skadas
            och ersätts?
          </note>
          <note>
            På vilket sätt gagnar det villkoren för företagsamhet och jobb
            att hälften av den svenska elproduktionen ska avvecklas eller
            ersättas med annat?
          </note>
          <note>
            Så sent som den 4 oktober i fjol skrev regeringen i skrivelsen
            om Barsebäck 2:
          </note>
          <note>
            Riksdagens villkor för en stängning av Barsebäck 2 är inte uppfyllda.
            För ett normalår 2010 redovisar Energimyndigheten ett importbehov
            vare sig
          </note>
          <note>
            Barsebäck 2 drivs vidare eller inte. Detta importbehov ökar signifikant
            under torrår. Om 2005 skulle bli ett torrår och Barsebäck 2 stängs
            skulle det ytterligare kraftbehovet uppgå till 11 terawattimmar
            som skulle behöva importeras.
          </note>
          <note>
            Man skriver vidare:
          </note>
          <note>
            Historiskt har nettoimporten som störst varit 6,1
          </note>
          <note>
            terawattimmar, vilket inträffade torråret 1996.
          </note>
          <note>
            Man klarade inte villkoren för att avveckla Barsebäck 2. Ändå
            vill man nu fortsätta att avveckla resterande tio reaktorer.
          </note>
          <note>
            Erfarenheterna av att avveckla Barsebäck 1 är att det är dåligt
            och att det är dyrt. De direkta kostnaderna för staten var 8,3
            miljarder. Sedan tillkommer ytterligare kostnader i form av minskade
            skatteintäkter och kostnader för miljön. Det är klart att det
            då är förståeligt att man väljer en annan modell, den tyska modellen.
            Men vi ska komma ihåg att man i Tyskland får bara 20 % av elen
            från kärnkraft.
          </note>
          <note>
            Man försvarar sig med att detta handlar om en uppgörelse med
            industrin. Vilken industri? Jo, kraftindustrin. Men det är inte
            kraftindustrin som ska betala elen. Vad regeringen förbiser är
            att kostnaderna bärs av den elintensiva industrin och av konsumenterna.
            Det är de som får betala notan när Rosengren avvecklar.
          </note>
          <note>
            Fru talman! När regeringen presenterade propositionen en vecka
            innan riksdagen fick den sade Björn
          </note>
          <note>
            Rosengren att avvecklingen kunde ta 30-40 år. Samarbetspartierna
            protesterade, statsministern halverade.
          </note>
          <note>
            Jag vill fråga: Vad är det som gäller? Är det 20, 30
          </note>
          <note>
            eller 40 år? Eller är det bara journalisterna utanför
          </note>
          <note>
            Riksdagshuset som får besked? Eller säger Björn
          </note>
          <note>
            Rosengren och regeringen en sak för att lugna industrin och Persson
            ger ett annat besked för att lugna
          </note>
          <note>
            Vänstern både inom och utanför sitt parti? Vad är det som gäller?
          </note>
          <note>
            Erfarenheten av stängningen av Barsebäck 1 är att kärnkraftselen
            ersattes med kolkondens. Man kan se skorstenarna på de danska
            kolkraftverken från Malmö. På den avreglerade och sammankopplade
            nordeuropeiska elmarknaden är kolkondens marginalproduktion.
          </note>
          <note>
            Varje stängt kärnkraftverk, eller för den delen mindre vattenkraft
            vid ett torrår, kommer på marginalen att ersättas med kolkondens.
            Nu skriver Björn
          </note>
          <note>
            Rosengren i propositionen:
          </note>
          <note>
            "Kärnkraften ska ersättas med effektivisering av elanvändningen,
            konvertering till förnybara energislag samt miljömässigt acceptabel
            elproduktionsteknik."
          </note>
          <note>
            Jag vill ställa en fråga. Innebär den skitiga tyska och danska
            kolkraften som ersatte Barsebäck 1 och som kommer att behövas
            för att ersätta Barsebäck 2
          </note>
          <note>
            en effektivisering av elanvändningen? Är det konvertering till
            förnybara energislag? Är det miljömässigt acceptabel elproduktionsteknik?
          </note>
          <note>
            Skulle man ersätta den svenska kärnkraften med kolkondens skulle
            det ge ökade utsläpp med drygt 70
          </note>
          <note>
            miljoner ton koldioxid per år. Det är mer än en fördubbling av
            de totala svenska utsläppen. En avveckling av kärnkraften i förtid
            är inte förenlig med målet att minska koldioxidutsläppen.
          </note>
          <note>
            Jag vill fråga: På vilket sätt gagnar det miljön när kärnkraften
            avvecklas och ersätts med importerad skitig tysk och dansk kolkraft?
          </note>
          <note>
            Det andra stora inslaget i propositionen är förslaget om gröna
            certifikat. Certifikatsystemet handlar inte om att stödja förnybar
            energi. I så fall skulle det omfatta det mesta av vattenkraften.
            Certifikaten handlar om att subventionera teknik och produktion
            som inte bär sina egna kostnader. I klartext handlar det om subventioner
            till olönsam teknik. Finessen för regeringen är att subventionen
            inte syns i statsbudgeten utan drabbar hushållen direkt.
          </note>
          <note>
            I propositionen sägs det att en av fördelarna med certifikatsystemet
            är att det skulle bli konkurrensneutralitet när det gäller stöd
            till förnybar elproduktion. I
          </note>
          <note>
            nästa mening sägs det att eftersom vindkraften inte klarar denna
            konkurrens måste vindkraften även fortsättningsvis ha ett särskilt
            stöd.
          </note>
          <note>
            När t.o.m. det bästa argumentet, nämligen konkurrensneutralitet,
            inte längre håller behöver man inte säga mycket mer.
          </note>
          <note>
            Fru talman! Vi moderater ser tre stora frågor som måste hanteras
            inom energipolitiken. Det är att skapa möjligheter och förutsättningar
            att möta den ökade efterfrågan på el, att hantera koldioxidproblematiken
            och att klara effektproblematiken, dvs. hur man ska klara toppbelastningen.
          </note>
          <note>
            Det som föreslås i propositionen försämrar läget på alla dessa
            tre områden. I stället för att skapa förutsättningar för att öka
            produktionen avvecklar man.
          </note>
          <note>
            Det leder till ökade koldioxidutsläpp, inte minskade.
          </note>
          <note>
            Och möjligheterna att klara effektproblemen minskar när man avvecklar
            produktion.
          </note>
          <note>
            Fru talman! Det finns inga miljöskäl för att avveckla kärnkraften.
            I stället tar miljön skada. Det finns inga näringspolitiska skäl.
            I stället skadas näringsklimatet. Det finns inga säkerhetsskäl
            i dag.
          </note>
          <note>
            Industrin skadas. Det kostar pengar och arbetsplatser och förlorad
            välfärd. Ändå driver Persson och Rosengren på.
          </note>
          <note>
            Vattenfall, statens eget energibolag, har devisen två hål i väggen.
            Regeringens energipolitik verkar ha devisen två hål inte i väggen
            utan i huvudet.
          </note>
          <note>
            (Applåder)
          </note>
          <note type="speaker">
            Anf. 3 LENNART VÄRMBY (v):
          </note>
          <note>
            Fru talman! Efter att ha hört Ola Karlsson undrar man i vilket
            huvud dessa två hål är placerade.
          </note>
          <note>
            Samverkan för en trygg, effektiv och miljövänlig energiförsörjning.
            Så kallas denna uppgörelse och proposition som Socialdemokraterna,
            Centerpartiet och Vänsterpartiet har kommit överens om i ett mycket
            gott samarbete. Jag kan bara instämma i
          </note>
          <note>
            Björn Rosengrens lovord till vår gemensamma förmåga att komma
            fram till vettiga resultat.
          </note>
          <note>
            Vårt behov av energi är som en gökunge som hotar att äta oss
            ur boet. Uranbrytning och kärnkraftens radioaktiva bränsle och
            avfall är en tickande bomb.
          </note>
          <note>
            Fossilbränslenas fortsatta utsläpp av växthusgaser växer oss
            över huvudet, inte bara i Sverige utan i världen. Något måste
            göras. Vi har börjat, och vi tänker fortsätta. Det är det som
            denna proposition handlar om.
          </note>
          <note>
            I och med överenskommelsen 1997 inleddes avvecklingen av kärnkraft.
            Barsebäck 1 är stängt, och den andra reaktorn kommer med all sannolikhet
            efter en utvärdering som är klar i oktober i år att kunna stängas
            2003.
          </note>
          <note>
            Den nödvändiga energiomställningen måste nu fortsätta. Det gör
            vi genom att tillsammans med Socialdemokraterna och Centern förnya
            och förbättra energipolitiken med en ny överenskommelse som sträcker
            sig ända fram till år 2010. Det ger en stabil, långsiktig och
            hållbar grund för energiförsörjningen.
          </note>
          <note>
            Två hål i väggen räcker inte. Det måste också komma förnyelsebar
            elkraft ur dessa två hål. Vårt förslag med gröna elcertifikat
            kommer att kraftigt öka andelen förnyelsebar el från sol, vind,
            vatten, geotermi och biobränslen. Det är inte bara bra, det är
            bättre, ja det är rent av bäst, gott folk, att det blir så.
          </note>
          <note>
            Dessa gröna elcertifikat är bland det bästa i denna proposition.
            El som produceras genom vind- och vattenkraft, sol- och vågenergi
            och geotermisk energi samt biobränslen ska ge gröna certifikat.
            Detta har
          </note>
          <note>
            Björn Rosengren redogjort fört. Det ger en extra inkomst till
            dessa producenter. Kvoten är ett minimum, och det måste man kanske
            påpeka med extra kraft. Det är ingen ribba som man ska hamna under
            utan gärna över. Och taket ligger på 100 %. Det ger företag som
            vill vara helt "gröna" möjligheten att köpa till sig ytterligare
            certifikat. Sammantaget ger det här en möjlighet för förnyelsebar
            elproduktion att öka rejält.
          </note>
          <note>
            Målet är alltså minst 10 terawattimmar till år
          </note>
          <note>
            2010. Går det bra kan det målet höjas till 15 terawattimmar 2015.
            Denna satsning kommer dessutom, Ola
          </note>
          <note>
            Karlsson, att ge många nya arbetstillfällen i den svenska industrin.
          </note>
          <note>
            Elcertifikaten som metod att stödja förnyelsebar el kan med fördel
            överföras på andra områden, menar vi i Vänsterpartiet. Ett lämpligt
            sådant kan vara drivmedel för att byta ut bensin och diesel. Det
            måste också vara möjligt att vidga de här certifikaten till en
            internationell marknad inom EU och Europa. Tyskland har ju beslutat
            att avveckla kärnkraften. Belgien är på väg. Då behövs det säkert
            gröna certifikat för att få fart på det förnyelsebara.
          </note>
          <note>
            Vindkraften, slutligen, bidrar i dag med 0,5 terawattimmar. Målet
            är i propositionen satt till 10 terawattimmar år 2015. Nu klarar
            sig inte vindkraften enbart med de gröna certifikaten, därför
            förlänger vi den miljöbonus som finns. Men det blir en trappa
            så att den successivt minskas. Dessutom finns det pengar - 70
            miljoner kronor per år - för teknikutveckling och upphandling
            av särskilda pilotprojekt, typ havsbaserade vindkraftsparker.
            Ingen energikälla, gott folk, inte ens de förnyelsebara, är utan
            miljöpåverkan.
          </note>
          <note>
            När vindkraften nu når sin industriella fas gäller det att lokalisera
            vindkraftsparkerna till områden där de orsakar minsta möjliga
            miljöpåverkan. Programmet siktar just på detta. Att ta hänsyn
            både till vårt behov av energi och vårt värnande om naturmiljöer
            till havs och i fjällen är vad det rör sig om.
          </note>
          <note>
            Avvecklingen av kärnkraften ska ske genom att staten förhandlar
            fram ett avtal med kraftindustrin.
          </note>
          <note>
            Den modellen är hämtad från Tyskland, där den socialdemokratiska
            regeringen, inspirerad av de gröna i
          </note>
          <note>
            Tyskland, påbörjat en liknande energiomställning som vår svenska.
            Det är därför med förundran man noterar att det som är grön sanning
            några mil söderut är svek och bluff enligt Miljöpartiet här. Ett
            tidigare friskt och förnyande miljöparti i svensk politik tycks
            mig förvandlat till ett förgrämt språkrör för förorättade gnällspikar.
          </note>
          <note>
            Fru talman! Det här avtalet ska ge kvarvarande tio reaktorer
            en återstående energimängd att producera.
          </note>
          <note>
            När denna mängd är producerad stängs reaktorerna.
          </note>
          <note>
            Det har talats mycket om årtal. Men det ska bli ett avtal efter
            förhandling med berörda. Livslängden är alltså en fråga om avtalad
            tid, produktion och ekonomi. Så det löser sig.
          </note>
          <note>
            Målet är ett hållbart, förnyelsebart och effektivt energisystem.
            Detta gynnar industrin och näringslivet, Ola Karlsson, från bas
            till diskant över hela klaviaturen.
          </note>
          <note>
            Oavsett bränsle är samtidig produktion av värme och el, s.k.
            kraftvärme, miljö- och energimässigt effektiv. Beskattningen ska
            därför förändras för att stödja kraftvärmens konkurrenskraft.
            Det ökar produktionen av el från de naturgasverk som finns i södra
            Sverige. Det är visserligen inte, det medges gärna, förnyelsebar
            kraft det är fråga om. Men det är energieffektivt, samhällsekonomiskt
            effektivt och det tränger undan kolkraftsel från Danmark och Tyskland,
            vilket är bra ur miljömässig synpunkt. Dessutom bidrar de här
            kraftvärmeverken tillsammans med en ökande elproduktion från biobränsleeldade
            kraftvärmeverk till att ge en bättre elbalans just i södra Sverige.
            Det är naturligtvis en viktig faktor för att kunna öka tryggheten
            vid höglast i Sydsverige och därmed möjligheten att stänga Barsebäck
            2 år 2003.
          </note>
          <note>
            Den bästa och billigaste kilowatten är emellertid den som aldrig
            konsumeras och produceras. För en effektivare energianvändning
            anslås 200 miljoner kronor per år. Av den summan ska drygt 100
            miljoner kronor gå till den kommunala och regionala energirådgivningen
            samt till energikontoren. Det betyder minst 300 heltidsanställda
            energi- och miljökunniga runtom i hela landet med kompetens och
            närkontakt med konsumenter, industri och institutioner. Det behövs,
            gott folk, för att förändra invanda attityder, vanor och ovanor,
            som utgår från billig energi och el, vilket i onödan ökat och
            ökar förbrukningen.
          </note>
          <note>
            Samarbetet mellan Socialdemokraterna, Centern och Vänsterpartiet
            har pågått sedan uppgörelsen 1997
          </note>
          <note>
            och det har fungerat mycket bra. Rent ut sagt har det varit ett
            rent nöje och ett samarbete som har visat sig förnyelsebart dessutom.
            Det är historiskt intressant.
          </note>
          <note>
            Men massmediernas sjuka och närsynta fixering vid kärnkraftens
            årtal missar det verkligt väsentliga i detta samarbete. Vi genomför
            en strukturomvandling från fossil- och uranbaserad energiförsörjning
            och öppnar för ett gemensamt målmedvetet arbete tillsammans med
            industrin och kraftproducenterna.
          </note>
          <note>
            Vi ser mer än gärna att fler backar upp detta arbete, övriga
            politiska partier, miljörörelse, fackföreningsrörelse och andra.
            Många inom miljörörelsen tycks glömma att energiomställningen
            förutsätter en stabil och målmedveten majoritet. Denna majoritet
            är
          </note>
          <note>
            Socialdemokraterna, Vänsterpartiet och Centern.
          </note>
          <note>
            Övriga borgerliga partier står för närvarande för fortsatt kärnkraft
            och en betydligt tamare klimatpolitik. Alternativet till vårt
            samarbete är inte en snabbare energiomställning och hårdare miljökrav
            utan tvärtom att kärnkraften blir kvar och kanske till och med
            byggs ut.
          </note>
          <note>
            Miljöpartiets larmande om svek och att ingenting görs låter faktiskt
            patetiskt. De bönade om att få vara med i samarbetet. Men när
            vi i samarbetspartierna ställde det helt naturliga kravet att
            man först skulle godkänna 1997 års uppgörelse tappade man intresset
            från mp. Det är väl sådant som kallas uppriktig samarbetsvilja.
          </note>
          <note>
            Återigen, det krävs en majoritet som överlever eventuella maktskiften
            mellan blocken och som tar hänsyn till den energikrävande basindustrin
            och konsumenternas intressen, för leveranssäkerhet, trygghet och
            ett framtida energisystem som bär. Det gör vi,
          </note>
          <note>
            Socialdemokraterna, Vänsterpartiet och Centerpartiet.
          </note>
          <note>
            Finessen med den här uppgörelsen, slutligen, är att vi kan få
            alla att dra åt samma håll. Det finns många problem som återstår,
            men dem tar vi itu med direkt efter det att den här propositionen
            är "dunkad"
          </note>
          <note>
            i den här församlingen. Vi ser framtiden an med tillförsikt.
          </note>
          <note type="speaker">
            Anf. 4 OLA KARLSSON (m) replik:
          </note>
          <note>
            Fru talman! Lennart Värmby och jag har fört många debatter om
            energipolitik tidigare, så jag ska inte förlänga den här debatten
            med alltför många detaljer. Jag har ändå en fråga till Lennart
            Värmby:
          </note>
          <note>
            Varför vill Vänstern ha ett sådant här avtal?
          </note>
          <note>
            Vi har förstått att Vänsterpartiet vill förstatliga alla de här
            företagen. Då är det ju mycket lättare att genom ägardirektiv
            driva igenom sådant här på bolagsstämmorna. Varför vill Vänstern
            vara med på ett sådant här avtal när man ändå ska förstatliga
            företagen?
          </note>
          <note type="speaker">
            Anf. 5 LENNART VÄRMBY (v) replik:
          </note>
          <note>
            Fru talman! Jag både förstår Ola Karlssons fråga och förstår
            den inte. Det här är ju fråga om två vitt skilda juridiska enheter
            och intressenter, staten å ena sidan och kraftproducenterna å
            andra. Det har inte ett dugg med ägandet att göra. Det är samma
            lagar, regler och krav på miljösidan eller i detta fall en eventuell
            avveckling i framtiden av den kärnkraft som vi diskuterar ständigt
            och jämt. Vi kan lagstifta som vi gjorde med Barsebäck 1 och 2.
            Räkningen blev något dyr, tyckte vi.
          </note>
          <note>
            Vi kan försöka oss på den tyska metoden. Vi sätter oss ned och
            diskuterar med kraftproducenterna, som till stor del inte är statliga
            utan utlandsägda, och så kommer vi överens om en tidtabell för
            att komma loss ur beroendet av uranbränsle. Men det skulle inte
            förändras även om vi hade helstatliga företag. Man måste fortfarande
            ha ett avtal med dem. Jag förstår alltså inte riktigt finessen
            med frågan.
          </note>
          <note type="speaker">
            Anf. 6 INGER STRÖMBOM (kd):
          </note>
          <note>
            Fru talman! I går vid femtontiden kom energipropositionen till
            oss ledamöter i riksdagen, en vecka efter att valda delar av innehållet
            hade presenterats via medierna.
          </note>
          <note>
            Fru talman! Jag vet att det sedan gammalt finns riktlinjer för
            hur propositioner ska offentliggöras. De ska överlämnas till riksdagen,
            helst innan, men i alla fall åtminstone samtidigt som de offentliggörs.
            Jag är besviken över att regeringens och stödpartiernas trängtan
            efter att synas i medierna får överordnas riksdagens arbete och
            den demokratiska processen.
          </note>
          <note>
            Så, fru talman, till innehållet i propositionen. Det som är förslag
            i propositioner markeras i särskilda små rutor. Jag har här hittat
            totalt 36 rutor som borde innehålla förslag till konkreta beslut.
            Men det är för det mesta bara vaga inriktningsförslag som behöver
            utredas vidare. Hela 14 förslagsrutor handlar om pågående eller
            kommande utredningar. I fem rutor markerar man att inga förändringar
            behöver göras, och sex förslag kommer att presenteras i budgetpropositionen.
          </note>
          <note>
            Fru talman! Vi kristdemokrater kommer naturligtvis att utveckla
            våra synpunkter i en motion, men så mycket kan jag säga att det
            inte kommer att bli enkelt att ta ställning till det som finns
            i den här propositionen, för det är så luddigt. Det finns inte
            mycket av konkreta förslag som man enkelt kan säga ja eller nej
            till. Därför bör vi kanske här i dag ägna oss åt det som saknas
            i propositionen.
          </note>
          <note>
            Här finns ingenting om miljökonsekvensbeskrivning inför avvecklingen
            av kärnkraften, något som vi kristdemokrater hela tiden har krävt.
          </note>
          <note>
            Det är fastlagt i lag att när man t.ex. ska bygga en väg eller
            en fastighet krävs en MKB. Men när man ska stänga kärnkraftverk
            krävs den inte, trots att de klimatpåverkande utsläppen ökar.
            Vi har ju facit efter stängningen av Barsebäck 1, där vi har sett
            att importen av smutsig dansk kolkraftsel har ökat. Att utsläppen
            sker i Danmark påverkar klimatet på vårt klot precis lika mycket
            som om utsläppen hade skett i
          </note>
          <note>
            Sverige. Men regeringen, Centern och Vänsterpartiet sticker likt
            strutsen huvudet i sanden och vill inte veta, vill inte höra och
            vill inte ta ansvar för miljökonsekvenserna av sina förslag.
          </note>
          <note>
            Vi kristdemokrater anser att vi har en skyldighet att värna om
            allas vår miljö och inte föröda för kommande generationer. Därför
            kräver vi att förslag om stängning av kärnkraftverk ska föregås
            av en genomarbetad miljökonsekvensbeskrivning, dvs. en mycket
            mer omfattande och vetenskaplig analys än vad Energimyndigheten
            har redovisat i sina scenarier.
          </note>
          <note>
            I propositionen talas visserligen om en kontrollstation år 2004
            och 2008 för utvärdering av klimatmålet. Men det handlar om utsläppstrenden
            i det befintliga energisystemet, inte om en miljökonsekvensanalys
            före beslut om stängning av kärnkraften.
          </note>
          <note>
            Om vi i Sverige menar allvar med allt tal om att vi ska minska
            koldioxidutsläppen är det som de tre partierna har gjort upp om
            inte trovärdigt utan närmast ansvarslöst.
          </note>
          <note>
            När är det tänkt att kärnkraften ska vara avvecklad? Det kunde
            Björn Rosengren inte svara på. Men vi har sett och hört i TV och
            läst i tidningar att om
          </note>
          <note>
            Björn Rosengren får bestämma blir det om 40 år, men om statsministern
            får bestämma blir det mycket tidigare. Jag tycker att det vore
            bra att här i kammaren i dag få ett besked från Centern och Vänstern.
            När vill ni att stängningen ska vara avslutad om ni får bestämma?
            Finns det någon enighet på den punkten?
          </note>
          <note>
            Klart är i alla fall att tidpunkten kommer att inträffa långt
            efter det att de politiker som har gjort upp, och för den delen
            de flesta av oss ledamöter i riksdagen, har lämnat den politiska
            arenan. Klart är också att man än en gång är beredd att binda
            sig i beslut som, fru talman, kommer att ge morgondagens politiker
            mycket stora bekymmer. I propositionen finns heller ingenting
            om de ekonomiska kostnaderna för avvecklingen av kärnkraften.
          </note>
          <note>
            Fru talman! Jag skulle vilja hänvisa till ett pressmeddelande
            med rubriken "Nu skjuter elpriserna i höjden". Där står följande:
            Det enda man med säkerhet kan säga att uppgörelsen mellan regeringen,
          </note>
          <note>
            Vänsterpartiet och Centerpartiet leder till är höjda priser och
            en försämrad miljö. Den här uppgörelsen går stick i stäv med LO:s
            strävanden att öka konkurrensen på elmarknaden och därigenom hålla
            låga elpriser.
          </note>
          <note>
            Så säger LO:s tredje vice ordförande i en kommentar till kärnkraftsuppgörelsen.
            Jag kan bara instämma i LO:s analys, dvs. höjda priser och en
            försämrad miljö.
          </note>
          <note>
            Vi kristdemokrater kräver att ett beslut om stängning också ska
            föregås av en ekonomisk konsekvensbeskrivning. Svenska folket
            och vårt näringsliv måste i rimlighetens namn få veta vad vi förväntas
            betala.
          </note>
          <note>
            Svenska folket måste också få veta hur de tre partierna har tänkt
            att den kärnkraftsel som försvinner ska ersättas.
          </note>
          <note>
            Enligt alla prognoser kommer den i dag så populära vindkraften
            att kunna svara för bara ett litet tillskott el men till höga
            kostnader. Dagens halva terawattimme kan kanske öka till 9-10
            terawattimmar om
          </note>
          <note>
            25 år, under förutsättning att vi får en bred folklig acceptans
            för de mångtusen vindkraftmöllor som då kommer att omge våra kuster.
          </note>
          <note>
            Min slutsats, fru talman, efter att i går kväll ha snabbläst
            propositionen, är att s, v och c sätter stor tillit till naturgas.
            Men man måste också fråga sig om det svenska folket vill att den
            utsläppsfria kärnkraften ska ersättas av fossilgas. Hur går det
            då med våra klimatåtaganden? Hur påverkar det den framtida miljön?
          </note>
          <note>
            Är det över huvud taget möjligt att avveckla kärnkraften med
            de kunskaper och tekniker vi känner till i dag utan att miljön,
            ekonomin och näringslivet skadas? Svensk Energi anser att avvecklingen
            av kärnkraften är det största hotet mot energiförsörjningen och
            tryggheten i vårt system. Utan kärnkraft är det enligt deras beräkningar
            svårt att få ihop till ens 140
          </note>
          <note>
            terawattimmar elproduktion år 2027, om ungefär 25
          </note>
          <note>
            år, dvs. den tidpunkt när kanske kärnkraften ska vara avvecklad
            om s och v får bestämma. Med samma ökningstakt i elförbrukningen
            som under de senaste decennierna skulle, enligt Svensk Energi,
            förbrukningen öka från dagens 150 till närmare 200 terawattimmar
            om 25 år. Även om ökningen av elförbrukningen avmattas något under
            de kommande åren ser ekvationen faktiskt nästan olöslig ut.
          </note>
          <note>
            Att elförbrukningen ökar är klart relaterat till ökningen av
            vårt välstånd. Utan stabil tillgång till el till rimliga priser
            kan vi inte förvänta oss att kunna leva det goda liv vi lever
            i dag och kunna behålla ett starkt och växande näringsliv. Ett
            växande näringsliv är en förutsättning för fortsatt välstånd.
          </note>
          <note>
            Fru talman! Den energipolitiska propositionen är en halvmesyr.
            Det saknas underlag för seriösa och hållbara beslut. Det är en
            proposition vars resonerande innehåll väcker fler frågor än vad
            den ger svar. Jag vill därför avsluta med tre frågor som jag förutsätter
            att s, v och c kan ge svar på i dag.
          </note>
          <note>
            För det första: När lägger ni fram en miljökonsekvensbeskrivning
            och en ekonomisk konsekvensbeskrivning så att vi i riksdagen och
            svenska folket kan få besked om vad kärnkraftsavvecklingen kostar
            miljön och plånboken?
          </note>
          <note>
            För det andra: Med vilka energislag vill ni ersätta den el som
            i dag kommer från kärnkraften? Där är propositionen mycket, mycket
            otydlig.
          </note>
          <note>
            För det tredje: Vilket år ska kärnkraften vara helt borta ur
            det svenska energisystemet? Någon mer precis uppfattning måste
            ni tre partier ha, annars förstår jag inte hur ni över huvud taget
            har kunnat diskutera.
          </note>
          <note type="speaker">
            Anf. 7 LENNART VÄRMBY (v) replik:
          </note>
          <note>
            Fru talman! Jag lyssnade med intresse på Inger
          </note>
          <note>
            Strömboms anförande, och jag noterade att hon inte berörde det
            jag kallar kärnan och det verkligt nya i propositionen, nämligen
            certifikaten. Att hitta fel och brister i olika förslag, Inger
            Strömbom, är faktiskt inte svårt. Jag skulle kunna lägga till
            några till till den lista Inger Strömbom räknade upp - utan att
            i och för sig godkänna hennes lista.
          </note>
          <note>
            Det verkligt intressanta är att vi med dessa certifikat försöker
            att öka andelen förnybar energi i det befintliga systemet. Jag
            uppfattar det så som att alla goda krafter, ända från den svenska
            basindustrin och in i kammaren, är överens om att det måste gå
            åt det hållet. Då föreslår vi en metod med dessa certifikat.
          </note>
          <note>
            De är marknadsanpassade och är menade att vara effektiva. De
            ska styra mot det billigaste förnybara energislaget.
          </note>
          <note>
            Inger Strömbom frågar då vilka energislag som ska in i systemet.
            Det är alltså de som blir certifikatgodkända.
          </note>
          <note>
            Inte minst med tanke på Anders Wijkmans eminent goda arbete på
            Europanivå inom energiområdet undrar jag om inte Kristdemokraterna,
            med förbehåll för fel och brister i propositionen i övrigt, principiellt
            skulle kunna ansluta sig till arbetsmetoden, verktyget, som certifikaten
            innebär. De är ett effektivt sätt att få in mer förnybar energi.
            Sedan kan vi träta om årtal och miljökonsekvensbeskrivningar.
          </note>
          <note type="speaker">
            Anf. 8 INGER STRÖMBOM (kd) replik:
          </note>
          <note>
            Fru talman! Jag sade i inledningen att det var först i går eftermiddag
            och kväll som jag hade möjlighet att läsa de exakta skrivningarna
            i propositionen. Vi kristdemokrater kommer att lägga fram vår
            uppfattning och våra ställningstaganden i en motion. Vi kommer
            att få anledning att diskutera de förslagen i den debatt vi ska
            ha när betänkandet ska antas i kammaren.
          </note>
          <note>
            Jag är helt med på noterna när det gäller att fasa in mer av
            förnybar el. Det är det som alla partier i riksdagen är överens
            om.
          </note>
          <note>
            Sedan går jag inte här in i detalj på den modell som nu är föreslagen,
            men jag är säker på att också
          </note>
          <note>
            Lennart Värmby har noterat att det finns en stor skepsis till
            modellen bland de elproducenter som är närmast berörda. Och om
            man tittar på hur stor andel förnybar energi som man kan tänkas
            få fram kommer frågetecknen. Klarar man detta? Hur hårda ska kraven
            vara, och vad följer därefter? Hur dyrt blir det?
          </note>
          <note>
            Som jag sade väcker den här propositionen många frågetecken,
            men vi ska sätta oss ned och analysera det här ordentligt i lugn
            och ro och väcka en motion.
          </note>
          <note type="speaker">
            Anf. 9 LENNART VÄRMBY (v) replik:
          </note>
          <note>
            Fru talman! Det tackar jag för, Inger Strömbom.
          </note>
          <note>
            Det låter hoppingivande.
          </note>
          <note>
            Hela upplägget i den här propositionen handlar om att försöka
            åstadkomma en verkligt bred satsning åt rätt håll. Sedan kan man
            inom en sådan kraftsamling ändå vara oenig om väldigt mycket,
            men det är färdriktningen som är det intressanta och viktiga.
            Vi noterar exempelvis att de kommentarer som har kommit från industrihåll
            är försiktigt positiva.
          </note>
          <note>
            Inger Strömbom nämner den kritik som finns mot det här med certifikaten.
            Med en liten lätt överdrift skulle jag kunna säga så här: På samma
            sätt som vi inte kan fortsätta att dopa oss till den höga standard
            och det goda liv vi har genom att inte ta hänsyn till miljön måste
            nog miljövännerna och producenterna av förnyelsebar el inse att
            man inte kan dopa dem med feta skattepengar och stabila givna
            bidragsregler
          </note>
          <note>
            20 år framåt i tiden. Det är frågan om att med marknadsmässiga
            villkor och effektivitet driva fram ett hållbart energisystem.
            Det är det som certifikaten syftar till.
          </note>
          <note>
            Jag är tacksam för den öppning som Inger Strömbom ger här för
            att den politiska majoriteten bakom själva metoden, verktyget,
            kan tänkas vidgas. Det skulle vara väldigt bra. Det skulle vara
            en styrka, inte minst när vi bearbetar Bryssel och Europa, att
            föra ut det här verktyget i det fortsatta arbetet med att fördubbla
            EU:s förnyelsebara andel i energisystemet, som bara är 6-12 %.
            88 % återstår. Än värre är det i resten av världen. Det vore alltså
            bra om vi kunde kraftsamla kring en gemensam färdriktning.
          </note>
          <note type="speaker">
            Anf. 10 INGER STRÖMBOM (kd) replik:
          </note>
          <note>
            Fru talman! Naturligtvis ska vi, som jag sade, satsa mer på förnybar
            el. Det behöver vi inte diskutera.
          </note>
          <note>
            Men jag skulle vilja fråga Lennart Värmby, som är representant
            för Vänsterpartiet, hur mycket naturgas ni har räknat in i den
            elproduktion som ska ersätta de stängda kärnkraftverken. Kan jag
            få svar på den frågan i dag är jag mycket tacksam.
          </note>
          <note type="speaker">
            Anf. 11 ESKIL ERLANDSSON (c):
          </note>
          <note>
            Fru talman! Genom det samarbete som har förevarit mellan Socialdemokraterna,
            Vänsterpartiet och
          </note>
          <note>
            Centerpartiet och som har resulterat i föreliggande proposition
            ges aktörerna på energimarknaden långsiktiga och fasta spelregler.
            Detta tycker jag är bra.
          </note>
          <note>
            Det är bra för producenterna av energi, och det är bra för oss
            konsumenter, oaktat om vi är små eller stora konsumenter. Det
            är således bra för hushållskunder likaväl som för industrikunder.
            Och den här uppgörelsen är, sist men inte minst, bra för miljön.
          </note>
          <note>
            Energiuppgörelsen innehåller många delar. Jag ska bara ta upp
            några som för mig är särskilt viktiga att ta upp i den här debatten.
          </note>
          <note>
            Vi tar för det första i propositionen initiativ till att bjuda
            in industrin för att diskutera en svensk variant, låt oss kalla
            det så, av den tyska modellen för att fasa ut kärnkraftselproduktionen
            i Sverige. Hur en svensk variant av ett sådant avtal som vi hoppas
            ska kunna komma till stånd ska se ut kan vi inte svara på i dag,
            och vi vill heller inte uttala oss om det. Det skulle ju innebära
            onödiga låsningar från vår sida. Det vill inte vi ikläda oss när
            man går in i en förhandling.
          </note>
          <note>
            Den tyska modellen kan jag däremot uttala mig om. Den innebär
            i korthet att en total produktionsmängd, baserad på de kvarvarande
            reaktorernas livslängd, fastställs. Denna får fördelas fritt mellan
            de kvarvarande reaktorerna. Industrin tar på sig att ersätta bortfallet
            av den kärnkraftsproducerade elen med en ny produktion av annan
            sort, främst förnybar sådan.
          </note>
          <note>
            I sammanhanget ska det också påpekas att slutåret för kärnkraftsproducerad
            el i Sverige, 2010, försvann i och med energiöverenskommelsen
            1997. Något nytt slutår fastställs inte i den här propositionen,
            utan slutåret kommer med den här modellen, som vi initierar, egentligen
            att avgöras av industrin utifrån hur man väljer att fördela den
            produktion som man är berättigad till över tiden.
          </note>
          <note>
            Vi är övertygade om att omställningen av det svenska energisystemet
            på det här sättet kommer att ske på ett ansvarsfullt och långsiktigt
            sätt, bl.a. därför att uppgörelsen är bred. Den är gjord över
            blockgränserna.
          </note>
          <note>
            Vi kommer för det andra, för att ta en annan punkt som jag tycker
            är viktig, att arbeta för att vi ska få ett system med effekthandel
            i Sverige. Detta tycker jag är särskilt intressant för den i sammanhanget
            omdiskuterade elintensiva industrin, som lite frankt uttryckt,
            kan tjäna pengar på att sälja tillbaka kontrakterad energieffekt
            till systemen när vinsterna på detta är större än vinsten på själva
            produktionen.
          </note>
          <note>
            För det tredje skulle jag återigen vilja ta upp det här med gröna
            certifikat. Vi inför ett system med gröna certifikat för att öka
            andelen av det förnybara i vårt energisystem. Certifikatsystemet
            innebär att systemet som sådant blir konjunkturoberoende såtillvida
            att de stöd som behövs för att vi ska få in mer av det förnybara
            i energisystemet inte avgörs av hur det står till med statens
            utgiftstak. Det är därtill kostnadseffektivt, dvs. det billigaste
            och mest effektiva byggs ut först. Det kallar jag för att ta vara
            på marknadsekonomins bästa delar. Därtill stimulerar ett sådant
            här system med gröna certifikat teknikutveckling.
          </note>
          <note>
            För det fjärde, fru talman, tillförs i propositionen resurser
            till det arbete som redan är i gång inom energieffektiviseringssektorn.
            Framför allt handlar det om att tillföra resurser för att vi ska
            informeras, vi som är konsumenter, och det är vi ju alla. Det
            handlar om att tillföra resurser för utbildning och om upphandling
            av energieffektiviseringsteknik och därtill om rådgivning
          </note>
          <note>
            - bl.a. handlar det om pengar till kommunala rådgivningsbyråer.
            Detta tycker jag är synnerligen viktigt.
          </note>
          <note>
            Ur miljösynpunkt är ju den bästa kilowattimmen den som inte har
            använts.
          </note>
          <note>
            Fru talman! För det femte, och avslutningsvis, skulle jag vilja
            nämna några ord om kraftvärmebeskattningen. Den kommer att reformeras.
            Samtidig produktion av värme och el är miljö- och energimässigt
            effektiv, detta oavsett bränsle. Med den ökade produktionen, som
            jag är övertygad om att vi kommer att få se i Sverige i och med
            denna reform som initieras i propositionen, kommer vi att kunna
            minska och minimera den kraftimport som vi i dag stundtals har
            från våra grannländer.
          </note>
          <note>
            Biokraftvärmen kommer i sammanhanget att kunna konkurrera med
            naturgasen, fossilgasen, genom certifikatsystemet. Det innebär
            alltså att biobränsleomsättningen i Sverige kommer att öka väsentligt
            om den här reformen genomförs. Det gläder mig särskilt, eftersom
            det därtill gynnar sysselsättningen och kanske gör det på de mest
            utsatta områdena och orterna i vårt land.
          </note>
          <note>
            Allra sist vill jag påpeka att det här tillskottet innebär att
            vi på ett lättare sätt kan kompensera energioch effektbortfallet
            för att kunna underlätta en snabb stängning av Barsebäck 2.
          </note>
          <note type="speaker">
            Anf. 12 OLA KARLSSON (m) replik:
          </note>
          <note>
            Fru talman! Jag skulle vilja ställa en fråga till Eskil Erlandsson.
            I propositionen redovisas att
          </note>
          <note>
            "kärnkraften skall ersättas med effektivisering av elanvändningen,
            konvertering till förnybara energislag samt miljömässigt acceptabel
            elproduktionsteknik". Vad är miljömässigt acceptabel elproduktionsteknik?
            Är det gas? Är det olja? Är det kol? Är det en kombination av
            dessa?
          </note>
          <note>
            Är den skitiga danska och tyska kolkraften miljömässigt acceptabel
            elproduktion? Den importeras nu för att ersätta Barsebäck 1 och
            kommer att behövas ännu mer för att ersätta Barsebäck 2.
          </note>
          <note type="speaker">
            Anf. 13 ESKIL ERLANDSSON (c):
          </note>
          <note>
            Fru talman! Ola Karlsson låter som en grammofon från 70-talet.
            De här sakerna har vi, Ola Karlsson, repeterat och tagit upp ganska
            många gånger i kammaren.
          </note>
          <note>
            Vi ska ersätta den smutsiga produktion av el som nu bedrivs i
            Sverige och i våra grannländer. Vi måste göra det med det som
            är förnybart.
          </note>
          <note>
            Vi ska göra det med det som kommer ifrån de biokraftkällor som
            vi känner till, med det som vinden ger och genom effektivisering
            av den redan utbyggda vattenkraften. Där finns mer att göra.
          </note>
          <note>
            Jag ser de system som vi initierar i propositionen som en möjlighet
            att ytterligare slå ut det som vi stundtals får in från våra grannländer
            och som inte alltid är särskilt rent eller bra för miljön. Vi
            initierar ett certifikatsystem som blir giltigt även för biokraftvärmeverken.
          </note>
          <note type="speaker">
            Anf. 14 OLA KARLSSON (m) replik:
          </note>
          <note>
            Fru talman! Först måste jag rätta Eskil Erlandsson: Jag är inte
            så ung så jag kommer från 70-talet.
          </note>
          <note>
            Jag är född på 60-talet.
          </note>
          <note>
            Poängen med min fråga är att Eskil Erlandsson själv skriver under
            på att kärnkraften ska ersättas också med annat än förnybara energislag.
            De tre delar som nämns i propositionen och som Eskil Erlandsson
            skriver under på är för det första sparande och effektivisering,
            för det andra övergång till förnybara energislag och för det tredje
            miljömässigt acceptabel elproduktionsteknik. Det innebär att den
            miljömässigt acceptabla elproduktionstekniken inte är det samma
            som förnybara energislag. I så fall hade bara de två första delarna
            behövts.
          </note>
          <note>
            Den miljömässigt acceptabla elproduktionstekniken är någonting
            annat än förnybara energislag. Det skriver Eskil själv under på
            i propositionen. Jag vill då fråga: Vad är det? Är det gas? Är
            det kol? Är det olja? Det är per definition inte vind, sol eller
            biobränsle, för de ryms inom den andra delen. Vad är det då? Är
            det gas? Är det kol eller olja?
          </note>
          <note>
            Ett annat skäl till att jag frågar är att en av de stora effekterna
            av den reformerade kraftvärmebeskattningen, som jag i övrigt tycker
            verkar positiv, är att den gynnar fossila bränslen på biobränslenas
            bekostnad. Det öppnar för mer gasanvändning i Ängelholm, i Lund
            och några andra ställen. Det öppnar för byggandet av ett gaskraftverk
            i Göteborg. Därför ställer jag frågan: Vad menar Eskil ingår i
            den miljömässigt acceptabla elproduktionstekniken? Är det gas?
            Är det kol? Är det olja?
          </note>
          <note type="speaker">
            Anf. 15 ESKIL ERLANDSSON (c) replik:
          </note>
          <note>
            Fru talman! Det certifikatsystem som införs innebär att vi främjar
            det som är uppräknat i propositionen under rubriken "Certifikatsystemet".
            Det handlar om det som kommer från biobränslen, det som kommer
            från vinden och det som kommer från vattenkraften i Sverige.
          </note>
          <note>
            Vi förbjuder ingenting - vi främjar, Ola Karlsson.
          </note>
          <note>
            Jag är övertygad om att de incitament som finns för främjande
            av de förnybara energislagen ytterligare kommer att slå ut det
            som varken Ola Karlsson eller jag tycker om, nämligen de fossilbränslebaserade
            energislag som vi till en del fortfarande använder i
          </note>
          <note>
            Sverige. Jag hoppas att både Ola Karlsson och jag vill minimera
            dem.
          </note>
          <note>
            Den här propositionen är inriktad på marknad och främjande och
            inte på förbud och lagstiftning.
          </note>
          <note type="speaker">
            Anf. 16 INGER STRÖMBOM (kd) replik:
          </note>
          <note>
            Fru talman! Jag ska fortsätta på Ola Karlssons spår. Vi får inte
            något riktigt svar på frågan vad det är för energislag som inräknas
            i de miljömässigt acceptabla energislag som ska finnas förutom
            de energislag som ingår i certifikatsystemet. Jag vill ställa
            en konkret fråga till Centerpartiet och Eskil Erlandsson, som
            ju tillhör ett parti som brukar försöka värna om miljön: Hur mycket
            fossilgas, Eskil Erlandsson, måste till för att ersätta kärnkraften
            när de energislag som ingår i certifikatsystemet inte räcker till?
          </note>
          <note type="speaker">
            Anf. 17 ESKIL ERLANDSSON (c) replik:
          </note>
          <note>
            Fru talman! Vi främjar viss produktion i den här propositionen.
            Vi ger incitament för aktörerna på marknaden att använda sig av
            de förnybara energikällorna genom det certifikatsystem som introduceras
            i och med den här propositionen.
          </note>
          <note>
            Jag är alldeles övertygad om att såväl producenter som konsumenter
            av elenergi i Sverige kommer att ta till vara detta instrument
            som vi nu lägger i handen på aktörerna. Många företag miljöcertifierar
            sig och vill framstå som ett föredöme gentemot andra. Producenterna
            är intresserade av att sälja en vara som är bra inte bara för
            ekonomin utan också för miljön.
          </note>
          <note>
            Det system som introduceras är tillåtande, inte förbjudande.
            Det ger möjligheter för marknadens aktörer. Jag trodde att Kristdemokraterna
            skulle tycka att det här var bra och inte kritisera oss för det.
            Jag trodde att de liksom Moderaterna var ett marknadsliberalt
            parti.
          </note>
          <note type="speaker">
            Anf. 18 INGER STRÖMBOM (kd) replik:
          </note>
          <note>
            Fru talman! Eskil Erlandsson säger att både producenter och konsumenter
            kommer att anstränga sig.
          </note>
          <note>
            Det är jag alldeles övertygad om. Jag tycker att det är bra att
            vi anstränger oss. Men jag är inte övertygad om att de volymer
            el som vi kommer att kunna få fram inom certifikatsystemet kommer
            att räcka. Ytterligare energi måste tillföras någonstans ifrån.
            Eskil
          </note>
          <note>
            Erlandsson svarade inte på Ola Karlssons fråga. Är det kol, är
            det olja eller är det fossilgas som ska tillföras?
          </note>
          <note>
            Jag upprepar min fråga: Hur mycket fossilgas anser Centerpartiet
            att det behövs för att vi ska kunna producera den mängd el som
            behövs i framtiden?
          </note>
          <note type="speaker">
            Anf. 19 ESKIL ERLANDSSON (c) replik:
          </note>
          <note>
            Fru talman! Vi har delar av ett gasnät utbyggt utefter syd- och
            västkusten. Vi har detta gasnät. Det tycker vi i Centerpartiet
            att vi ska använda. Det tror jag att övriga delar av riksdagen
            också vill. Vi är inte intresserade av eller villiga att understödja
            någon ytterligare storskalig introduktion av naturgas i vårt land.
            Vi är intresserade av att främja produktion av el i Sverige med
            förnybara produktionsmetoder. Detta gynnas i sin tur av det certifikatsystem
            som vi implementerar i Sverige i och med framläggandet av den
            föreliggande propositionen.
          </note>
          <note type="speaker">
            Anf. 20 EVA FLYBORG (fp):
          </note>
          <note>
            Fru talman! Den här propositionen fick vi sent i går eftermiddag,
            som sagt, och natten har tillbringats i sällskap med den. Allt
            kanske inte är riktigt genomläst, men i alla fall.
          </note>
          <note>
            Vid en första genomläsning ser man att den här propositionen
            är minst sagt luddig, nästintill en luftpastej. Det är väldigt
            få skarpa förslag. Det finns utredningar, och man ska återkomma.
            Också i de delar där t.ex. Lagrådet sagt att regeringen inte kan
            lägga fram förslag ska man återkomma.
          </note>
          <note>
            Låt mig i alla fall kommentera en del saker.
          </note>
          <note>
            Vi liberaler anser att en rationell energipolitik bäst främjas
            genom en fri energiproduktion. Staten ska uppställa krav beträffande
            hälsa, säkerhet och miljö, kontrollera att kraven uppfylls samt
            främja forskning och utveckling. Staten ska däremot inte förbjuda
            någon specifik teknik för energiproduktion om den uppfyller nämnda
            krav.
          </note>
          <note>
            Den politiska styrningen av energiproduktionen måste förändras.
            Valet av energiproduktion ska inte träffas genom politiska beslut.
            Konsumentstyrning och marknadsekonomi ska råda inom de ramar miljökraven
            sätter. Det innebär att alla typer av produktionsanläggningar
            för energi ska tillåtas, förutsatt att de uppfyller kraven.
          </note>
          <note>
            Folkpartiet anser att de energipolitiska riktlinjer som antogs
            1997, som i allt väsentligt bygger på folkomröstningen redan 1980
            och som nu fullföljs av de partier som står bakom den här propositionen
            skadar Sverige som industri- och miljönation. Särskilt allvarlig,
            fru talman, är den förtida avvecklingen av kärnkraften. Miljön
            skadas, och det kommer att bli svårare för företag att utvecklas
            som kan skapa fler jobb. Resultatet blir att elpriserna kommer
            att stiga och att hela samhällets energiförsörjning hotas vid
            stark kyla eller vid avbrott i någon del av elnätet.
          </note>
          <note>
            Svenska Kraftnät får i ren desperation upphandla effekt och teckna
            avtal med företag om att hålla nere konsumtionen vid kallt väder,
            samtidigt som svenska folket får damma av sina vedspisar och kaminer
            för att hålla värmen. Så borde det inte vara i Sverige år
          </note>
          <note>
            2002.
          </note>
          <note>
            Elförbrukningen i Sverige har dessutom ökat år från år. Beräkningar
            från Energimyndigheten tyder också på att ökningen av förbrukningen
            kommer att fortsätta framöver. Detta gäller såväl i Sverige som
            i övriga Norden, liksom i övriga världen.
          </note>
          <note>
            Vi i Folkpartiet anser att kärnkraften bör utnyttjas under hela
            sin tekniska och ekonomiska livslängd. Vi har därför sagt nej
            till den förtida stängningen av
          </note>
          <note>
            Barsebäck, både den första och nu den andra reaktorn.
          </note>
          <note>
            Att stänga kärnkraft, fru talman, är dyrt. Beräkningar från Riksdagens
            utredningstjänst i samband med beslutet om stängningen av Barsebäck
            1 visar att nuvärdet av statens kostnad enbart för stängningen
            av denna reaktor uppgår till över 8 miljarder kronor.
          </note>
          <note>
            Någon som helst redovisning av kostnaderna för stängningen av
            den andra finns inte. Nej, fru talman, först efter det att hela
            Barsebäcksverket är stängt ska en uppföljning av elpris, investeringar,
            miljöpåverkan och sysselsättning genomföras. Detta är en bakvänd
            ordning, precis som det här med god kvalitet på el som vi beslutade
            om för några dagar sedan i denna kammare. Vi har lagstiftat om
            saker vi faktiskt inte vet vad de kommer att innehålla.
          </note>
          <note>
            I dag är det inte lönsamt att bygga ut kärnkraften.
          </note>
          <note>
            Utbyggnadsfrågan är därför inte aktuell i dag. Men i ljuset av
            de växande hoten från utsläpp av växthusgaser vill vi i Folkpartiet
            inte utesluta en framtida utbyggnad av kärnkraften - naturligtvis
            under förutsättning att riksdagens stränga krav på hälsa, säkerhet
            och miljö är uppfyllda.
          </note>
          <note>
            Fru talman! Vi ska återkomma i en särskild motion med slutliga
            ställningstaganden, men jag vill ändå göra några kommentarer i
            övrigt.
          </note>
          <note>
            När det gäller gröna certifikat tycker jag att det verkar dyrt,
            krångligt och påtvingat med viten som följd om man inte uppfyller
            det som regeringen vill.
          </note>
          <note>
            Lagrådet säger t.ex. att man nu inför en betydande administration.
            Lagförslaget är inte färdigt. Beredningen verkar ha skett under
            sådan tidspress att man inte hunnit bereda lagförslaget tillräckligt,
            och Lagrådet vill att regeringen ska återkomma med ett bättre
            förslag. Jag instämmer.
          </note>
          <note>
            Vad gäller sanktionssystem har vi redan för ett år sedan här
            i riksdagen bett regeringen att skyndsamt återkomma med ett sådant
            som skulle underlätta för oss konsumenter att byta elleverantör.
            Det gjorde man inte. I förra veckan beslutade vi att regeringen
            skulle återkomma utan ytterligare tidsspillan. I dag säger regeringen,
            fru talman, att detta inte är aktuellt. Det ska först utredas
            igen. Icke godkänt, Björn Rosengren, icke godkänt!
          </note>
          <note>
            Sedan har vi detta med att stänga Barsebäck 2 och avveckla kärnkraften.
            Vad säger då Energimyndigheten om detta? Låt mig läsa helt kort
            ut propositionen:
          </note>
          <note>
            "När det gäller elproduktion görs bedömningen att det sammantaget
            finns risk för en brist på elenergi i
          </note>
          <note>
            Norden under torrår. När det gäller effektbalansen konstateras
            att vid en längre tids kyla kan ett kraftigt effektunderskott
            uppstå i Sverige. Det är framför allt i
          </note>
          <note>
            Syd- och Mellansverige som risken för effektbrist är som störst."
          </note>
          <note>
            Vidare står det: "Då denna el inte produceras i
          </note>
          <note>
            Sverige påverkas inte de svenska utsläppen av koldioxid. Däremot
            kan utsläppen öka i det land där elproduktionen sker." Det var
            väl ett understatement.
          </note>
          <note>
            Avslutningsvis skriver man: "Under ett torrår skulle importen
            i scenarierna för år 2005 enligt Energimyndighetens rapport framför
            allt komma ifrån
          </note>
          <note>
            Tyskland och Danmark, vilket skulle medföra ökade utsläpp på
            ungefär 4-6 miljoner ton koldioxid, beroende på om Barsebäck 2
            drivs vidare eller ej."
          </note>
          <note>
            Jag upprepar, fru talman: Enligt Energimyndighetens rapport skulle
            utsläppen öka med 4-6 miljoner ton koldioxid. Hur rimmar detta
            med Kyotoavtal och annat?
          </note>
          <note>
            Fru talman! Att avveckla kärnkraften gagnar varken miljön, ekonomin
            eller jobben. Att ta beslut om detta i dag är fullständigt orealistiskt
            och faktiskt inte genomförbart.
          </note>
          <note>
            Naturgas, stora vindkraftverk som stör miljön på ett hittills
            outrett sätt samt import av olje- och kolbaserad energi - det
            blir Sveriges framtid om regeringen får råda. Jag hoppas att svenska
            folket får reda på detta före valet i höst.
          </note>
          <note>
            Fru talman! På valnatten 1998 utropade Göran
          </note>
          <note>
            Persson glatt: Vi fortsätter regera! Det står oss svenskar dyrt
            - för jobben, för konsumenterna och för miljön.
          </note>
          <note type="speaker">
            Anf. 21 LENNART VÄRMBY (v) replik:
          </note>
          <note>
            Fru talman! Eva Flyborg fortsätter den borgerliga sidans uppräkning
            av fel, brister och snubblanden vad gäller energipolitiken. Eva
            får ursäkta, men jag tycker att hon uppehåller sig vid kommatecken.
            Här gäller att förändra en struktur uppbyggd under mer än hundra
            år, en mycket storskalig sådan med enorma miljardinvesteringar.
            För de energislag som vi nu är mest beroende av, dvs. kärnkraft
            och vattenkraft, har skattekollektivet fått stå för mycket stora
            grundinvesteringar en gång i tiden.
          </note>
          <note>
            Kan vi inte vara överens om att i detta enorma system försöka
            få in mer förnybart? Då uppstår frågan hur vi gör det. Eva Flyborg
            talar om stigande elpriser. Samtidigt kan vi notera att den miljöskuld
            som belastar Sveriges och jordens balanskonto ständigt stiger.
            Återigen: Hur ska vi då få in det förnybara?
          </note>
          <note>
            Nu kommer vi som något av pionjärer, i framkant i Sverige, med
            de här certifikaten. Eva Flyborg hänvisar då till något remissyttrande
            om att de skulle leda till mycket kostsam och byråkratisk administration.
          </note>
          <note>
            Men faktum är att vartenda vindkraftverk, vartenda småskaligt
            vattenkraftverk och andra som i dag har bidrag som går via skattsedeln,
            via budgeten, redan är registrerade. De finns redan inne i byråkratin.
            Det vill alltså inte till något större tillskott för att administrera
            just certifikathandeln, som också är marknadsanpassad. Jag trodde
            i min enfald att jag som vänsterpartist skulle bli kritiserad
            för marknadsanpassning. Nu finner jag till min förvåning att jag
            är tvungen att kritisera ett liberalt parti för att gå emot ett
            marknadsinriktat system för att få in förnybar energi.
          </note>
          <note>
            Släng inte ut barnet med badvattnet! Ni kan vara emot allt det
            här med kärnkraften osv. i propositionen, men just själva metodiken,
            själva verktyget gröna certifikat, tycker jag är en lysande affärsidé
            som borde introduceras i fler länder. I Tyskland ger man väldigt
            höga fasta bidrag till exempelvis vindkraft.
          </note>
          <note>
            Man bygger t.o.m. där vindkraftverken står i lä därför att det
            är så lönsamt. Det kan ju inte vara en vettig hantering.
          </note>
          <note type="speaker">
            Anf. 22 EVA FLYBORG (fp) replik:
          </note>
          <note>
            Fru talman! Det var en lång fråga. Jag kan svara ganska kort.
          </note>
          <note>
            Hur ska vi komma till rätta med miljöskulden? Ja, förmodligen
            inte, Lennart Värmby, genom de här certifikaten. Lennart Värmby
            sade att någon remissinstans hade avfärdat detta. Tack och hej,
            leverpastej!
          </note>
          <note>
            Lagrådet är väl inte vilken remissinstans som helst.
          </note>
          <note>
            På två sidor i propositionen kan Lennart Värmby läsa hur man
            noggrant går igenom detta lagförslag och underkänner det i nästintill
            alla delar. Jag slänger inte ut något barn med badvattnet, men
            jag vill ha ett konkret och bra - och lagligt, tack - lagförslag
            som inte innebär en betydande administration, som man säger, och
            som inte är interimistiskt till sin utformning. Man tror alltså
            att vi kommer att behöva ändra det så fort vi har fattat beslutet.
          </note>
          <note>
            Det ska inte vara en lag som har beretts under en sådan tidspress
            att man egentligen inte har gått igen alla frågeställningar, osv.
            Förslaget ska gå tillbaka, säger Lagrådet, och det säger också
            jag.
          </note>
          <note>
            Jag är inte på de anklagades bänk, Lennart Värmby. Ni presenterar
            ett förslag, och jag har precis som
          </note>
          <note>
            Lagrådet kritiska synpunkter på detta förslag. Kom tillbaka med
            ett bättre förslag så kan vi diskutera det.
          </note>
          <note type="speaker">
            Anf. 23 LENNART VÄRMBY (v) replik:
          </note>
          <note>
            Fru talman! Jag tolkar Eva Flyborg på det sättet att det finns
            brister med certifikaten men att Folkpartiet i princip är berett
            att köpa själva affärsidén, om man säger så.
          </note>
          <note>
            När det gäller återremissen från Lagrådet var det en miss. Man
            hade inte seriekopplat lagförslaget med andra lagstiftningar som
            berörs, handel med värdepapper, skatteregler och sådant. Men det
            är mer eller mindre en transportsträcka att inlemma den i den
            delen. Det gäller här själva grundidén.
          </note>
          <note>
            Eva Flyborg tog också upp kritiken mot användning av fossilbränslen.
            Göteborg Energi har tryckt på mycket hårt för att just kraftvärme
            oavsett bränsle, i detta fall naturgas, ska likställas så att
            det blir effektivare. Eva Flyborg kommer väl från den valkretsen.
          </note>
          <note>
            Det är samhällsekonomiskt och miljömässigt bra om man nu ändå
            har naturgas att inte bara elda för värme eller kondenskraftproducerad
            el. En sådan förändring har vi också med i propositionen. Det
            gör att vi i det befintliga systemet likställer exempelvis naturgasen.
          </note>
          <note>
            Därmed skapar vi en effektivisering inom befintliga ramar som
            tränger ut smutsigare kolkraft från
          </note>
          <note>
            Danmark och Tyskland. Även det måste väl ändå
          </note>
          <note>
            Folkpartiet bejaka, hoppas jag.
          </note>
          <note type="speaker">
            Anf. 24 EVA FLYBORG (fp) replik:
          </note>
          <note>
            Fru talman! I den mån som befintlig naturgas ersätter olja och
            kol är det bättre. Det är inte bra, men det är bättre. Detta är
            dock, fru talman, egentligen en detaljfråga i hela den stora propositionen.
          </note>
          <note>
            Faktum kvarstår, Lennart Värmby. Ni lägger tillsammans med regeringen
            ett förslag där vi ska byta ut och fasa ut väl fungerande, lönsam,
            svensk, säker, miljövänlig kärnkraft mot smutsig import av olja,
            kol och gas.
          </note>
          <note>
            Vi har tidigare i debatter bl.a. tagit upp statliga
          </note>
          <note>
            Vattenfalls härjningar i Tyskland. Man flyttar byar med människor,
            gravar, osv. för att bryta smutsig brunkol. Det är i verkligheten
            regeringens politik, inte drömmarna om saker som inte finns att
            ersätta kärnkraften med.
          </note>
          <note>
            Detta är tyvärr en luftpastej av stora mått. En kärnkraftsavveckling
            är inte realistisk med den här bedömningen av t.ex. biobränslen
            och annat.
          </note>
          <note type="speaker">
            Anf. 25 INGEGERD SAARINEN (mp):
          </note>
          <note>
            Fru talman! Så har då Socialdemokraterna, Vänstern och Centern
            lagt fram sin energiproposition. Den är ett diffust hastverk.
            Den är till för att låsa frågan inför valet. Den är ett maktpolitiskt
            redskap. Den är till för att möjliggöra olika regeringsbildningar
            och konstellationer efter valet.
          </note>
          <note>
            Det är tredje gången Centern sviker kärnkraftsavvecklingen. För
            Vänsterns del är det andra gången.
          </note>
          <note>
            Varför är det denna informationsordning? Varför läcker man ut
            detaljer i förväg utan att ge helheten så att propositionen presenteras
            i pressen på ett felaktigt sätt? Varför har man så bråttom? Borde
            inte Lagrådets anmärkningar ha åtgärdats?
          </note>
          <note>
            Uranbrytningen innebär stora faror vad gäller både strålning
            och andra föroreningar. I Sverige ville vi inte ha uranbrytning.
            Vi sade nej till det i kommunala folkomröstningar. Uranbrytningen
            orsaker cancerfall i de länder vi importerar uran från.
          </note>
          <note>
            När det gäller driften har vi dåligt underlag om säkerheten.
            Ingen ordentlig säkerhetsanalys är gjord sedan 1979. Nu tillsätts
            en säkerhetsutredning. Men borde inte den ha varit klar innan
            regeringen börjat förhandla med industrin?
          </note>
          <note>
            Kravet på en ny utredning har funnits sedan 1988, då det visade
            sig att Oskarshamn 2 var mycket farligare än vad det borde vara.
            Risken för en härdsmälta i kärnkraftverket Oskarshamn 2 är 25
            gånger högre än ägaren Sydkrafts eget säkerhetsmål, och Barsebäcksreaktorn
            har låg säkerhet.
          </note>
          <note>
            Varför har denna utredning dröjt så länge? Varför är den inte
            klar nu? Den ska vara klar den 1 oktober
          </note>
          <note>
            2003. Det underlaget borde regeringen haft när den går in i detta.
          </note>
          <note>
            Jag anser också att vi borde ha miljömått på kärnkraften. Hur
            många bequerelsekunder blir en kilowattimme upphov till? Hur många
            cancerfall i länderna som vi köper uran från ger en kilowattimme
            upphov till? Vi vet också att det är betydande strålning i normal
            drift. Avfallsfrågan är ännu inte löst.
          </note>
          <note>
            Processen ger upphov till kritik. Egentligen är acceptansen avgörande
            och inte säkerheten. Vi är mycket kritiska till att regeringen,
            Centern och
          </note>
          <note>
            Vänstern har använt sig av möjligheten att avveckla med marknadsmekanismer.
          </note>
          <note>
            Det har visat sig att just marknadsmekanismer är ett effektivt
            sätt att avveckla. Finansdepartementet har också fått ett brev
            från Vattenfall där man vädjar om att kärnkraftsskatten ska tas
            bort.
          </note>
          <note>
            Man skriver: Om inte kärnkraftsskatten snabbt reduceras kommer
            den att leda till en förtida avveckling av ett eller flera kärnkraftsaggregat
            med påföljd att elpriserna stiger. Med kraftigt reducerad kärnkraftsskatt
            kommer den befintliga kärnkraften däremot att bli klart lönsam.
          </note>
          <note>
            Regeringen, Centern och Vänstern hade alltså en väg att välja
            som verkligen skulle ha inneburit en avveckling. De valde att
            inte ta den. Varför?
          </note>
          <note>
            Att ta bort kärnkraftsskatten förefaller vara regeringens öppningsbud
            till industrin tillsammans med
          </note>
          <note>
            Rosengrens uttalande om en avvecklingstid på 30-40
          </note>
          <note>
            år. Det skulle betyda en drifttid på ungefär 60 år. Det är en
            lång drifttid för en reaktor.
          </note>
          <note>
            Dessa öppningsbud är inte signaler till avveckling utan till
            motsatsen. De är signaler till att kärnkraftverken lugnt kan göra
            sina renoveringar, eftersom de kommer att betala sig.
          </note>
          <note>
            Skattens nuvarande nivå är ett resultat av en uppgörelse mellan
            Miljöpartiet, regeringen och Vänstern om en grön skatteväxling.
            Överväger regeringen, som näringsministern har antytt, att bryta
            den uppgörelsen?
          </note>
          <note>
            Nytillskottet är mycket viktigt. Här sätter man i propositionen
            en nivå på 10 terawattimmar i stället för 25 terawattimmar, som
            man borde ha satt om man följde EU:s rekommendationer för vad
            Sverige bör producera av förnybar energi år 2010. Man valde att
            lägga sig på mindre än hälften av det.
          </note>
          <note>
            De 10 terawattimmarna kan dessutom täckas i stort sett av byte
            av bränsle i kraftvärmeverken. Enligt Energimyndigheten finns
            det 14 terawattimmar per år som kan täckas av bränslebyte.
          </note>
          <note>
            Till år 2010 behövs alltså ingen tillkommande energi, utan de
            10 terawattimmarna täcks av bränslebyte i kraftvärmeverk. Även
            om målet blir 15 terawattimmar till år 2015 krävs inga stora tillskott
            av ny energi.
          </note>
          <note>
            För att byte av bränsle ska ske får inte skillnaden mot att elda
            med kol och olja i kraftvärmeverken bli för liten. Då finns risken
            att det inte sker ett byte.
          </note>
          <note>
            Förutsatt att bränslebyte blir lönsamt som planerat kommer i
            stort sett ingen ny kraft till år 2010, eftersom bränslebyte blir
            det billigaste sättet och kan stå för omställningen ända upp till
            14 terawattimmar.
          </note>
          <note>
            För att få ett tillskott som kan täcka konsumtionsökningen och
            ersätta kärnkraft skulle alltså målet 25
          </note>
          <note>
            terawattimmar ha behövts.
          </note>
          <note>
            Nu väljer regeringen, Centern och Vänstern att ligga på en skamligt
            låg nivå för förnybar el, mindre än hälften av vad EU anser att
            vi bör ha. Sverige har tydligen backat helt från tankarna om att
            vara ett miljöföredöme i EU och lägger sig bak i svansen.
          </note>
          <note>
            Om vi skulle ha avvecklat kärnkraften, som tanken var, hade vi
            behövt göra någonting åt energisystemet. Om kärnkraften ska avvecklas
            måste den ersättas med effektivisering, elanvändning och konvertering
            till förnybara energislag och miljöacceptabel elproduktionsteknik.
            Men grunden för en lyckad omställning är att marknaden fungerar.
            Det är A och
          </note>
          <note>
            O. Därför är det så anmärkningsvärt att regeringen inte visat
            någon lyhördhet för de signaler som tyder på att elmarknaden inte
            fungerar bra.
          </note>
          <note>
            På producentsidan svarar endast tre kraftproducenter för nästan
            all produktion i Sverige, samtidigt som det finns betydande konkurrensfördelar
            för stora nationella producenter. På konsumentsidan är läget bedrövligt.
            Det känner många till som har försökt byta elleverantör till sin
            privata lägenhet eller villa.
          </note>
          <note>
            Problemet i ett nötskal är att de konsumenter som använder mycket
            energi och vid fel tid, dvs. när det är kallt och systemet är
            hårt belastat, subventioneras av de övriga konsumenterna på elmarknaden.
            Det är faktiskt så. Det här är förklaringen till att nästan alla
            nybyggda hus utanför fjärrvärmenäten byggs med direktverkande
            elvärme: Installationen av direktverkande elvärme är mycket billig,
            och driften är billig, eftersom den felaktiga konsumtion som blir
            följden bekostas av övriga konsumenter. Det här sker samtidigt
            som regeringen betalar ut dryga bidrag till dem som konverterar
            från direktverkande el till ett annat system. Det hela blir smått
            absurdistiskt.
          </note>
          <note>
            På baksidan av valsedeln i kärnkraftsomröstningen stod det att
            man skulle förhindra direktverkande el i ny bebyggelse. Det är
            bra att Boverket nu får i uppgift att titta på det här, men visst
            borde man ha fått det för 22 år sedan! Visst är det anmärkningsvärt
            att det har dröjt så här länge! Hade vi ett effektivt marknadssystem
            så kanske det inte över huvud taget skulle behövas. Då skulle
            den här saken lösa sig ändå.
          </note>
          <note>
            Trots att vi har en sådan imperfekt marknad gör
          </note>
          <note>
            Konkurrensutredningen bedömningen att konkurrensen fungerar bra.
            Lägg märke till brasklappen: förutsatt de institutionella förutsättningar
            som råder på marknaden.
          </note>
          <note>
            Problemet är att de institutionella villkoren inte alls skapar
            förutsättningar för en omställning av energisystemet. Det saknas
            mekanismer som säkerställer balans mellan utbud och efterfrågan,
            och det har resulterat i att staten tvingas upphandla ytterligare
            kapacitet när det behövs.
          </note>
          <note>
            För att marknaden ska fungera måste konsumenterna i mycket högre
            grad medverka i prisbildningen och handeln. Konsumenterna måste
            få riktiga prissignaler och kostnadsincitament. Det finns inte
            med nuvarande system över huvud taget. Omställningen måste naturligtvis
            innefatta timregistrerande mätning för konsumenter på något sätt,
            i någon ända. Det måste också finnas ett incitament för investeringar,
            och sådana mekanismer saknas på den nuvarande marknaden.
          </note>
          <note>
            Kjell Larsson har pratat om EU:s miljömål, och han har sagt om
            det att det måste finnas konkreta mål för att åtgärda ohållbara
            trender. Programmet måste vara skarpt, tydligt och uppföljningsbart,
            och det måste finnas mål och tidtabeller. Inget av detta gäller
            energipropositionen. Larsson har rätt, men inget av detta gäller
            denna proposition. Den är luddig, oklar, oambitiös och rentav
            skandalös både vad gäller kärnkraftsavvecklingen och målen för
            förnybara energislag.
          </note>
          <note>
            Vi hade velat delta i utformningen av propositionen, men det
            gick inte eftersom vi avkrävdes att acceptera att det inte skulle
            finnas något slutår för kärnkraftsavvecklingen. Observera att
            det nu inte handlar om årtalsexercis längre. Nu handlar det om
            "inget slutår". Det är en avsevärd skillnad.
          </note>
          <note>
            Av våra kontakter med industrin och kärnkraftsproducenterna har
            det framgått klart att utan slutår tror man inte på avveckling
            utan planerar fortsatt drift under lång tid, och det är vad som
            sker nu.
          </note>
          <note>
            Vår slutsats är att avvecklingen är inställd. Den här propositionen,
            liksom många tidigare, går ut på att avföra frågan från dagordningen
            inför valet och underlätta för olika konstellationer för regeringsbildning.
            Det är också därför som Vänstern och Centern snällt har anpassat
            sig till en icke-avveckling. Ytterligare en gång i raden är deras
            retorik bara retorik.
          </note>
          <note>
            Chansen till makt efter valet är det som har avgjort deras ställningstaganden.
          </note>
          <note type="speaker">
            Anf. 26 LENNART VÄRMBY (v) replik:
          </note>
          <note>
            Fru talman! Man vet inte om man ska skratta eller gråta, Ingegerd,
            när man hör din litania. 3-2 står det till Centern mot Vänsterpartiet
            i svek. Jag skulle vilja påstå att Miljöpartiet slår oss med hästlängder,
            för ni begår ett oavbrutet svek. Det är en himla tur för miljörörelsen
            och andra att Centern och Vänsterpartiet vill smutsa sina händer
            med att försöka bygga en hållbar vägbank in i framtiden.
          </note>
          <note>
            Hittills har vi kärnkraft och fossila bränslen som dominerar,
            framför allt fossila bränslen, i energiförsörjningen i världen
            och i Europa. Vi försöker nu bygga denna vägbank med de här certifikaten.
            Den idén kommer ju faktiskt från De gröna nere i Tyskland. Har
            ni inga förbindelser i er isolationism här uppe i Norden? Själva
            affärsidén kommer alltså från
          </note>
          <note>
            Tyskland.
          </note>
          <note>
            När vi då försöker införliva detta för att öka andelen förnyelsebart
            - man må kritisera andra delar av propositionen hur mycket som
            helst - har vi ju ingen hastighetsbegränsning, nedåt alltså, dvs.
            minst 10
          </note>
          <note>
            terawattimmar eller minst 15 terawattimmar. I EU:s
          </note>
          <note>
            25 terawattimmar förnyelsebar el i Sverige ingick de outbyggda
            älvarna uppe i Norrland. Det är inte bara sportfiskarna som tycker
            att de är värda att bevara.
          </note>
          <note>
            Det finns alltså anledning att ha lite kritisk distans till
          </note>
          <note>
            EU:s direktiv ibland.
          </note>
          <note>
            Certifikaten är det ju det verkligt nya i den här propositionen.
            Jag skulle vilja höra klart och tydligt att själva affärsidén
            ändå tilltalar Miljöpartiet. Sedan må ni tycka att målsättningen
            är för klen och för mager.
          </note>
          <note type="speaker">
            Anf. 27 INGEGERD SAARINEN (mp) replik:
          </note>
          <note>
            Fru talman! Kärnkraftsavvecklingen i Tyskland har inte föregåtts
            av någon folkomröstning som har lovat kärnkraftsavveckling för
            22 år sedan, som här i
          </note>
          <note>
            Sverige, så utgångspunkterna är ganska olika, måste man säga.
            Orsaken till att det över huvud taget blev något avtal är att
            De gröna ingår i regeringen där, och kärnkraftsbolagen insåg att
            om de inte gick med på någonting skulle det bli värre för dem
            än om de gick med på lite grann.
          </note>
          <note>
            Vi har aldrig varit några starka anhängare av det tyska avtalet
            och har därför inte ansett att det borde vara en målsättning för
            Sverige att gå samma väg.
          </note>
          <note>
            Men det är ju klart bättre än det regeringen, Vänstern och Centern
            har åstadkommit i den här propositionen.
          </note>
          <note>
            För övrigt vill jag gärna säga att detta att kärnkraften ersätts
            av kolimport från Danmark är rent nys.
          </note>
          <note type="speaker">
            Anf. 28 LENNART VÄRMBY (v) replik:
          </note>
          <note>
            Fru talman! Vi vet ju inte om tyskarna blir först med att stänga
            sin sista reaktor eller om vi blir det. Vi har anammat en idé
            och ett upplägg om ett avtal. Vi ska sätta oss ned nu och resonera
            med berörda parter för att klara av den delen.
          </note>
          <note>
            Om andelen förnyelsebart i ett system ökar, minskar eller är
            konstant är ju inte ointressant. Jag vill återigen ställa min
            fråga till Ingegerd Saarinen: Är inte själva grundidén med de
            här certifikaten ett bra verktyg inför framtiden? Skulle ni inte,
            i stället för att gnälla och skälla, åtminstone kunna ge ett litet
            berömmande ord om att vi inte är helt dumpade och inte oavbrutet
            begår svek mot det förnyelsebara? Vi ger ju här en verksam metod
            för att öka andelen förnyelsebart. Visst är det väl värt en stjärna
            i boken och kanske förtur upp till pärleporten så småningom? Kan
            inte Ingegerd Saarinen säga någonting positivt utan bara komma
            med kritik?
          </note>
          <note type="speaker">
            Anf. 29 INGEGERD SAARINEN (mp) replik:
          </note>
          <note>
            Fru talman! Jag har nyss berättat hur det ligger till: Det finns
            inte alls några garantier för att det blir något förnyelsebart
            före 2010 av det här. Det gäller då tillkommande energi för att
            ersätta kärnkraft. Den kan mycket väl ersättas i stort sett enbart
            av bränslebyten i befintliga kraftvärmeverk. Det är väl ingen
            hög ambition som ni då har för utbyggnad av förnyelsebart, om
            det faktiskt inte blir någon utbyggnad alls.
          </note>
          <note type="speaker">
            Anf. 30 ESKIL ERLANDSSON (c):
          </note>
          <note>
            Fru talman! Jag har begärt ordet av två skäl. För det första
            vill jag göra några påpekanden eftersom jag anser att Ingegerd
            Saarinen i det här fallet inte bara är en dålig lyssnare utan
            också har läst på dåligt. Ingen av oss som varit uppe och försvarat
            den här propositionen har sagt vad den svenska varianten av ett
            tyskt avtal möjligen skulle kunna tänkas innehålla. Vi vill inte
            skapa låsningar inför de diskussioner som vi ska gå in i. Ingegerd
            Saarinen lägger ord i munnen på oss, och det tolererar icke jag.
          </note>
          <note>
            För det andra hävdar Ingegerd Saarinen att vi i och med framläggandet
            av den här propositionen avhänder oss möjligheten att använda
            marknadsmekanismen. Det enda som vi resonerar om i propositionen
            är att vi ska använda marknaden. Jag kan i och för sig förstå
            om Ingegerd Saarinen skulle kritisera att vi använder oss av marknaden.
            Det är ju något mer förvånansvärt att de andra s.k. borgerliga
            partierna har kritiserat oss för att vi använder marknaden, men
            det är en annan sak.
          </note>
          <note>
            För det tredje skulle jag apropå det tidigare replikskiftet vilja
            fråga: Tycker Miljöpartiet och Ingegerd
          </note>
          <note>
            Saarinen att det är bra eller att det inte är bra att vi främjar
            förnybart i energisystemet genom att använda modellen med gröna
            certifikat?
          </note>
          <note type="speaker">
            Anf. 31 INGEGERD SAARINEN (mp):
          </note>
          <note>
            Fru talman! Vi har varit med på idén om gröna certifikat. Denna
            idé är behäftad med åtskilliga problem, men vi har varit med på
            själva idén och hoppas att problemen skulle gå att bemästra i
            ett samarbete som vi då tänkte vara med i. Det blev inte något
            sådant samarbete, och problemen är som jag ser det inte bemästrade.
          </note>
          <note>
            Vad gäller marknadsmekanismer har det i ett brev från Vattenfall
            visats att den effektivaste marknadsmekanism som vi nu har är
            kärnkraftsskatten. Björn
          </note>
          <note>
            Rosengren har förutskickat att den kan sänkas vid ett avtal med
            kärnkraftsindustrierna. Det är upprörande eftersom det är den
            enda hittills fungerande marknadsmekanismen för att avveckla kärnkraft.
          </note>
          <note>
            Vi har också fått höra att detta kan ta 30-40 år att avveckla
            kärnkraften. Vad kan man uppnå om man går in i en förhandling
            med ett sådant bud? Om avvecklingen tar 30-40 år kommer man att
            förbruka aggregatens hela livslängd. Det är ingen avveckling.
          </note>
          <note>
            Aggregaten har aldrig varit tänkta att bli äldre än 60
          </note>
          <note>
            år. Det var från början tänkt att de skulle ha en betydligt kortare
            livslängd. Hur kan ni kalla det för en avveckling?
          </note>
          <note type="speaker">
            Anf. 32 ESKIL ERLANDSSON (c):
          </note>
          <note>
            Fru talman! Jag tycker att det är bra att Ingegerd
          </note>
          <note>
            Saarinen ställer sig bakom modellen med gröna certifikat. Den
            återkommer till riksdagen inom en nära framtid, och jag hoppas
            att anslutningen till det lagförslag som då läggs fram kan bli
            stor. Det är viktigt att det finns en bred uppslutning bakom och
            acceptans av den idén.
          </note>
          <note>
            Vidare måste jag upprepa, Ingegerd Saarinen, att vi inte har
            gått ut med några låsningar eller förutsättningar inför de diskussioner
            som vi hoppas ska komma till stånd. Lägg inte ord i munnen på
            oss! Läs inte fel! Ta på glasögonen, Ingegerd Saarinen!
          </note>
          <note type="speaker">
            Anf. 33 INGEGERD SAARINEN (mp):
          </note>
          <note>
            Fru talman! Jag säger inte att ni har gått ut med några låsningar.
            Jag säger att ni har gått ut med vida öppningar mot kärnkraftsindustrin.
            Vad har ni för trumfess i ärmen när ni ska förhandla med den?
            Jag ser inget sådant.
          </note>
          <note>
            Överläggningen var härmed avslutad.
          </note>
          <note>
            Propositionen hänvisades till näringsutskottet.
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2001/02:93 till miljö- och jordbruksutskottet
          </note>
          <note>
            2001/02:94 till skatteutskottet
          </note>
          <note>
            2001/02:112 till finansutskottet
          </note>
          <note>
            2001/02:118, 124 och 126 till justitieutskottet
          </note>
          <note>
            2001/02:128 till bostadsutskottet
          </note>
          <note>
            2001/02:131 till näringsutskottet
          </note>
          <note>
            2001/02:146 till lagutskottet
          </note>
          <note>
            2001/02:147 och 149 till justitieutskottet
          </note>
          <note>
            2001/02:151 till arbetsmarknadsutskottet
          </note>
          <note>
            2001/02:155 till justitieutskottet
          </note>
          <note>
            2001/02:167 till näringsutskottet
          </note>
          <note>
            2001/02:168 till finansutskottet
          </note>
          <note>
            2001/02:169 till försvarsutskottet
          </note>
          <note>
            2001/02:170 till konstitutionsutskottet
          </note>
          <note>
            Skrivelser
          </note>
          <note>
            2001/02:75 till konstitutionsutskottet
          </note>
          <note>
            2001/02:114 till utrikesutskottet
          </note>
          <note>
            2001/02:141 till trafikutskottet
          </note>
          <note>
            2001/02:148 till lagutskottet
          </note>
          <note>
            2001/02:152 till miljö- och jordbruksutskottet
          </note>
          <note>
            2001/02:166 till socialutskottet
          </note>
          <note>
            2001/02:171 till kulturutskottet
          </note>
          <note>
            2001/02:172 till miljö- och jordbruksutskottet
          </note>
          <note>
            5 § Film
          </note>
          <note>
            Föredrogs kulturutskottets betänkande 2001/02:KrU10
          </note>
          <note>
            Film.
          </note>
          <note type="speaker">
            Anf. 34 ANNE-KATRINE DUNKER (m):
          </note>
          <note>
            Fru talman! Vi ska nu debattera om kulturutskottets betänkande
            nr 10, som handlar om filmen. Film ger ju både dramatik och spänning.
            Alltifrån de första skakiga svartvita bilderna till dagens filmer
            med alltmer raffinerade tekniska inslag har den givit oss både
            förströelse och information. Filmen uppskattas också mer och mer
            som en egen kulturform, och
          </note>
          <note>
            Sverige har åter blivit ett intressant filmland.
          </note>
          <note>
            Vi moderater ställde oss bakom filmavtalet när det antogs i riksdagen
            för ett par år sedan, ett avtal som bl.a. innebar satsningar på
            produktionsstöd, på lanseringsstöd och på visningsorganisationer.
          </note>
          <note>
            Filmavtalet innehöll relativt utförliga bestämmelser för det
            publikrelaterade stödet. Flera av remissinstanserna var extra
            nöjda med den delen i avtalet eftersom de hoppades att de brister
            som då fanns skulle avlägsnas med det nya avtalet. Därför är det
            beklagligt att det trots allt har blivit stora problem med just
            det publikrelaterade stödet.
          </note>
          <note>
            Filmavtalet ska gälla till årsskiftet 2004, varför det kan tyckas
            att vi bör invänta med en utredning till dess. Men vi moderater
            anser att det med tanke på de diskussioner som förekommit kring
            just det publikrelaterade stödet och de problem som finns runtomkring
            det inte kan vänta. Det är betydelsefullt att så snart som möjligt
            göra en utvärdering. Med de erfarenheter som vi i dag har kan
            vi få till stånd förändringar som undanröjer de värsta bekymren,
            så att vi får ett bra och ett bättre anpassat avtal.
          </note>
          <note>
            Med detta, fru talman, yrkar jag bifall till reservation 1 under
            punkt 1 i detta betänkande.
          </note>
          <note type="speaker">
            Anf. 35 BOEL LINDÉN (v):
          </note>
          <note>
            Fru talman! I betänkandet KrU10 tas filmen och framför allt filmavtalet
            från år 2000 upp. Vänsterpartiet anser att filmen är en jätteviktig
            kulturyttring, som näst efter musiken når flest människor. Filmen
            når också de unga, vilket är mycket viktigt. Den kan bland dem
            fungera som identitetsbildare och bidra med positiva normer och
            värderingar.
          </note>
          <note>
            Sverige har haft den unika filmavtalsmodellen sedan början av
            1960-talet, en modell där branschens olika aktörer är delaktiga.
            2000 års filmavtal innebar en rad förbättringar, t.ex. att det
            inte längre finns någon högsta tillåtna gräns för andelen förhandsstöd
            i en films budget och att det inrättats en särskild nämnd med
            jämn könsfördelning - vilket är mycket bra för kvinnorna i den
            här mansdominerade branschen -
          </note>
          <note>
            som Filminstitutet anlitar när långfilmsstöd ska delas ut. Dessutom
            utdelas ett särskilt stöd till biografer på platser med mindre
            än 50 000 invånare, vilket gynnar glesbygden.
          </note>
          <note>
            Problemen med 2000 års filmavtal, som bl.a. innebär att de publikrelaterade
            stödpengarna för denna avtalsperiod är slut, togs upp av Anne-Katrin
            Dunker.
          </note>
          <note>
            Dessa problem kunde faktiskt ha undvikits om Vänsterpartiets
            ursprungliga mycket utmärkta förslag om enbart förhandsstöd till
            film hade genomförts. Det skulle också ha inneburit att icke-kommersiella
            och icke publikfriande filmer hade haft en större chans till statligt
            stöd än i dag.
          </note>
          <note>
            Denna utveckling värnar vi i Vänsterpartiet, om vi inte ska ha
            ett Hollywood i Sverige, där säkra kassasuccéer och välkända skådespelare
            gör tämligen ointressanta och samhällsokritiska filmer.
          </note>
          <note>
            Det pågår mellan Kulturdepartementet och Filminstitutet kontakter
            som vi kan läsa om i betänkandet för att lösa problemet med att
            de publikrelaterade stödpengarna är slut.
          </note>
          <note>
            Låt oss se vad dessa samtal leder till innan vi förhastar oss.
            Låt oss också se vad kontrollstationsförhandlingarna resulterar
            i och slutligen vad hela utvärderingen av filmavtalet kommer fram
            till - detta med tanke på Moderaternas reservation om att de vill
            påskynda den här processen. Det är ju en väldigt viktig process
            att gå igenom utvärderingen.
          </note>
          <note>
            Fru talman! Jag yrkar bifall till vår reservation nr
          </note>
          <note>
            4 under punkt 5, som handlar om en satsning på de nationella
            minoriteterna inom filmen.
          </note>
          <note>
            Eftersom de nationella minoriteternas behov inte tillfredsställdes
            i samband med filmavtalet, bör det definitivt göras nu. Film är
            som sagt utmärkt som identitetsskapare och identitetsbildning
            hos framför allt de unga som filmen når. Därför vill vi ha medel
            utöver det som filmavtalet reglerar till de nationella minoriteterna.
          </note>
          <note>
            Eftersom jag själv kommer från Västerbotten vet jag hur stort
            hatet och okunskapen är mellan olika folkgrupper, och detta bör
            vi verkligen stävja. Därför behövs också en satsning på bl.a.
            det samiska och tornedalska resurscentrumet, som Vänsterpartiet
            yrkar i en motion. Detta tas också upp i vårt särskilda yttrande.
            Vi måste försöka lösa de här problemen, framför allt i Norrland.
          </note>
          <note>
            Jag vill också påpeka att Kristdemokraternas reservation om att
            riksdagen ska gå in och definiera vad kvalitet är för något inte
            är bra. Vänsterpartiet delar helt utskottets uppfattning att riksdagen
            inte ska avgöra vad som är god respektive dålig kvalitet. Den
            konstnärliga friheten ska gå före.
          </note>
          <note>
            Slutligen bör kortfilmen nämnas. Vänsterpartiet ser väldigt positivt
            på kortfilmens utveckling. Ett bra exempel är Paradisos verksamhet
            i Västernorrland, som vi såg. Den gynnar nya och unga filmskapare
            som så väl behövs inom den svenska filmen.
          </note>
          <note type="speaker">
            Anf. 36 GUNILLA TJERNBERG (kd):
          </note>
          <note>
            Herr talman! Som kulturbärare är filmen unik i sitt gränsöverskridande.
            Den fyller också andra funktioner, som att påverka och förklara
            omvärlden, att roa, informera och även bidra till igenkännande
            och identifikation.
          </note>
          <note>
            Film är också konst. För oss kristdemokrater är det därför en
            självklar utgångspunkt att filmen ska ges statligt stöd. Stödet
            har en viktig uppgift när det gäller att främja värdefull svensk
            filmproduktion men också att främja visning av värdefull film.
            Filmen har tidigare legat i skuggan av andra kulturyttringar.
            Och jag upprepar det som vi kristdemokrater många gånger har sagt
            här i kammaren, att vi är väldigt glada över att filmen i dag
            erkänns som en konstart.
          </note>
          <note>
            För ett par år sedan ingick staten ett filmavtal - ett par ledamöter
            har redan varit inne på det - med
          </note>
          <note>
            Svenska Filminstitutet för att reglera det statliga stödet till
            svensk film. Vi var positiva till att ett nytt avtal ingicks,
            eftersom det ger en god grund att stå på för svensk film.
          </note>
          <note>
            Redan då markerade vi dock vikten av att riksdagen skulle få
            möjlighet att påverka avtalsinnehållet innan avtalet skrevs under.
            Jag tycker att det har framgått med all tydlighet bara av de inlägg
            som har gjorts här tidigare i dag att det är fler som nu tittar
            i backspegeln och tycker att det kanske skulle ha varit så här
            i stället. Det är bra att vi nu står inför en kontrollstation
            och kan börja fundera över vad som skulle kunna göras bättre under
            de år som återstår av avtalets giltighetstid. På det sätt som
            riksdagen stod inför fullbordat faktum var det omöjligt att påverka
            delar av avtalet eftersom hela avtalet i så fall måste brytas.
          </note>
          <note>
            Regeringens sätt, herr talman, att ställa riksdagen inför ett
            redan förhandlat avtal är inte acceptabelt. Jag undrar: Är Socialdemokraterna
            verkligen nöjda med ett sådant förfarande?
          </note>
          <note>
            Vår kritik har nu blivit extra angelägen eftersom flera brister
            i avtalet uppmärksammats. Det går inte att nöja sig, som Vänsterpartiet
            gjorde nyss, och säga att nu ska vi titta på det här. Man måste
            ju driva på i frågan. Jag utgår från att Vänsterpartiet driver
            på i den här frågan. Men så uppfattade jag det inte när jag lyssnade
            på det tidigare inlägget, utan att vi skulle titta och se. Här
            måste vi driva på!
          </note>
          <note>
            Kontrollstationsförhandlingarna inleddes i januari
          </note>
          <note>
            2002 mellan Kulturdepartementet och övriga parter, och det innebär
            att parterna har möjlighet att omförhandla avtalet.
          </note>
          <note>
            Vi har också nåtts av att filmbranschen kräver att filmstödet
            ska omfördelas. Man har till Kulturdepartementet lagt fram förslag
            till förändringar av avtalet.
          </note>
          <note>
            Problemet är att det har beslutats att 50 miljoner kronor per
            år ska gå till ett s.k. publikrelaterat stöd. På grund av de senaste
            årens produktion av svensk film är pengarna redan intecknade under
            resten resten av avtalsperioden. Paradoxalt nog skulle man kunna
            säga att framgångarna därmed har blivit ett problem för filmbranschen.
            Det kan leda till en kris för produktion av ny film, och det var
            väl inte riktigt det vi hade tänkt oss.
          </note>
          <note>
            Peter Hald, som är vice vd för Svenska Filminstitutet, har beskrivit
            situationen angående det publikrelaterade stödet och som också
            mycket väl går att läsa i betänkandet.
          </note>
          <note>
            Det är nu av stor vikt att den uppkomna situationen får en lösning
            i den kontrollstation som nu pågår.
          </note>
          <note>
            Likaså måste frågan få sin lösning angående den begränsade möjligheten
            att etablera regionala resurscentrum i de tre länen Gävleborg,
            Jönköping och
          </note>
          <note>
            Östergötland som nu föreligger och som är ytterligare en negativ
            konsekvens av filmavtalets konstruktion.
          </note>
          <note>
            Den här frågan har Åke Gustavsson och jag diskuterat flera gånger
            här i kammaren.
          </note>
          <note>
            Herr talman! Jag står naturligtvis bakom samtliga
          </note>
          <note>
            Kristdemokraternas reservationer, men vill här yrka bifall till
            reservation 8, punkt 10.
          </note>
          <note>
            Statens Biografbyrå sätter åldersgränser på filmer som ska visas
            offentligt i Sverige. En film kan vara barntillåten eller tillåten
            från 7, 11 eller 15 år. Beslutet om åldersgräns grundar sig på
            om framställningen kan vålla psykisk skada för den aktuella åldersgruppen.
            Dessa beslut kan överklagas av filmens producent till Kammarrätten.
            Vid ett flertal tillfällen under det senaste året har Kammarrätten
            ändrat Biografbyråns beslut och sänkt åldersgränsen på ett antal
            filmer.
          </note>
          <note>
            Enligt lagen ska Kammarrätten vid beslut om åldersgränser för
            film samråda med såväl beteendesom filmvetare innan beslut fattas.
            Det har dock förekommit att beslut fattas utan samråd med någon
            med beteendevetenskaplig kompetens. Det här tycker vi kristdemokrater
            inte är acceptabelt.
          </note>
          <note>
            Herr talman! Eftersom denna kompetens är avgörande för att bedöma
            vad som kan vålla psykisk skada för ett barn, vill vi se en översyn.
            Dessutom är det den juridiska expertisen som, om den är enig,
            kan fälla avgörandet oavsett rekommendationer från dem som är
            sakkunniga på området. Vi tycker att sakkunskapen tillmäts en
            alltför liten reell betydelse vid denna typ av beslutsfattande.
          </note>
          <note>
            Till detta ska läggas att Våldsskildringsrådet i en rapport,
            dnr 3/2002, har tagit upp frågan att det kan finnas skäl att diskutera
            balansen mellan juridisk expertis, barnexpertis och filmexpertis
            vid Kammarrätten. Jag tror att det hade varit värdefullt om utskottet
            hade kunnat tillkännage för regeringen behovet av att se över
            lagen om granskning och kontroll av videogram i detta hänseende.
          </note>
          <note>
            Det är vi vuxna, herr talman, som i alla hänseenden bär det fulla
            ansvaret för vad våra barn utsätts för. Vi har också skyldighet
            att göra allt för att ge våra barn en trygg och meningsfull tillvaro.
          </note>
          <note type="speaker">
            Anf. 37 ANA MARIA NARTI (fp):
          </note>
          <note>
            Herr talman! Den allra viktigaste konsten för oss
          </note>
          <note>
            - det var en fras som jag växte upp med. Lenin hade sagt det
            redan i början på 20-talet. Det är klart att vi som studerade
            film på den tiden, många år efter det att Lenin hade försvunnit,
            tog detta på mycket djupt allvar.
          </note>
          <note>
            I den bergochdalbana som den östeuropeiska och den ryska filmen
            fick gå igenom på den tiden med olika stränga moment av censur
            och andra moment av liberalisering var det en sak som var mycket
            tydlig, att ekonomin var stadig. Det var inte pengarna som bestämde
            vad som hände med filmen.
          </note>
          <note>
            Sedan hamnade jag i västvärlden, i Sverige, som flykting. Jag
            upptäckte mycket snabbt den fantastiska konstruktion som Harry
            Schein hade kommit på, nämligen filmavtalet.
          </note>
          <note>
            Jag vill nu, så många år efteråt, än en gång berömma honom för
            den otroliga insats han gjorde då.
          </note>
          <note>
            Han skapade en oas med ekonomiska resurser för filmen som inte
            kom vare sig direkt från de påtryckande kommersiella intressena
            eller direkt från staten.
          </note>
          <note>
            Detta var ett skyddat område, och där fanns det alltid pengar
            för den fantastiska svenska filmen.
          </note>
          <note>
            Kom ihåg att vi befinner oss i en av världens rikaste filmkulturer.
            Vi som politiker har vissa skyldigheter gentemot det.
          </note>
          <note>
            Varför berättar jag den här historien? För att understryka att
            det är mycket trist att ett nytt filmavtal som verkade skapa mycket
            goda förutsättningar för filmen så snabbt stöter på svårigheter,
            inte därför att den svenska filmen inte går bra utan därför att
            den svenska filmen går mycket bra. Publiken går på bio och konsumerar
            svensk film.
          </note>
          <note>
            Därför har vi i Folkpartiet anslutit oss till reservation 1 under
            punkt 1 och krävt en utvärdering av filmavtalet. Visst, det finns
            en kontrollstation, och diskussioner pågår, men detta är så allvarligt!
          </note>
          <note>
            Man hade skapat ett nytt avtal. Man trodde att man hade löst
            problemet. Just efter det att avtalet kom i gång kom också en
            hel rad mycket goda filmer.
          </note>
          <note>
            Sedan hamnade man i en ekonomisk kris igen just därför att det
            hade varit så bra.
          </note>
          <note>
            Jag vill också mycket snabbt tala om någonting som inte finns
            i betänkandet. Jag fick häromdagen en skrift som heter Att vara
            eller icke vara filmare - det är frågan. Den är skriven av Muammer
            Özer, en turkisk regissör som sedan länge är bosatt i Sverige.
          </note>
          <note>
            Den bär underrubriken Den förlorade generationen.
          </note>
          <note>
            Det gäller de mycket stora svårigheter som filmare från andra
            kulturer som bosätter sig i Sverige stöter på.
          </note>
          <note>
            Detta är en lång och mycket trist historia. Jag måste bekänna
            att jag som filmvetare när jag kom till
          </note>
          <note>
            Sverige stötte på det största motståndet mot mitt inträde i yrkeslivet
            bland filmvetare.
          </note>
          <note>
            Jag tycker att vi en gång till borde diskutera inte bara de nationella
            minoriteterna utan alla minoriteter
          </note>
          <note>
            - de nya minoriteterna och alla kulturer som i dag skulle kunna
            samverka och ge en otrolig skapandekraft till den svenska filmen.
            Kom ihåg att Milos
          </note>
          <note>
            Forman kom till Sverige 1968, men han stannade inte.
          </note>
          <note>
            Jag rekommenderar också varmt mina vänner i kulturutskottet att
            noggrant läsa Bertolt Brechts dialoger från exilen. Det är en
            beskrivning av Sveriges sätt att ta emot kunskap från andra länder.
            Den är blodigt bitter.
          </note>
          <note type="speaker">
            Anf. 38 EWA LARSSON (mp):
          </note>
          <note>
            Herr talman! Jag vill börja med att yrka bifall till två reservationer:
            reservation 5 och reservation 6.
          </note>
          <note>
            Miljöpartiet kommer sedan att rösta med flera andra reservanter
            som vi tycker har kloka synpunkter.
          </note>
          <note>
            Vi i Miljöpartiet tycker att detta visar att det finns anledning
            att under avtalsperiodens gång göra speciella extrasatsningar
            inom filmområdet.
          </note>
          <note>
            Den förda politiken har haft stor succé. Det kan vi verkligen
            säga. Men det gäller inte på jämställdhetsområdet. Det finns fortfarande
            ett alarmerande underskott på svenska kvinnliga filmskapare. Nu
            har jag hört att de inte vill bli kallade för "kvinnliga filmskapare"
            utan rätt och slätt "filmskapare", de också. Men faktum är att
            såsom stöden ser ut fungerar de inte könsneutralt. Jag tror att
            det skulle behövas en översyn av förutsättningarna för kvinnliga
            filmskapare att få ökade möjligheter att jobba fram manus och
            idéer.
          </note>
          <note>
            Filminstitutet har i sin budget för år 2002 ansökt om ökade medel
            för fortsatt utbyggnad av regionala resurscentrum. Det visar på
            den fantastiska succén.
          </note>
          <note>
            Det visar att det verkligen finns önskemål i landet om att bygga
            ut och satsa. Det finns många duktiga unga människor som vill
            satsa och som vill jobba med film.
          </note>
          <note>
            Från riksdagens sida har vi sagt att genom att ge unga människor
            de här möjligheterna ger vi dem också redskap till att skapa motbilder
            till det kommersiella flöde som formligen vräks över oss varje
            dag.
          </note>
          <note>
            Jag har stor sympati för att fortsätta att diskutera kvalitetsbegreppet,
            men jag tror inte att riksdagen ska avgöra vad kvalitet är. Jag
            tycker att det är en fråga som ska hållas levande hela tiden.
            Självklart ska riksdagsledamöter vara med och föra den diskussionen,
            men det kanske inte ankommer på riksdagen att fatta beslutet.
            Det är ju inte ett enskilt beslut som ska fattas, utan det är
            en levande fråga. Vi skulle kanske riskera att det inträder någon
            form av stagnation.
          </note>
          <note>
            De nationella minoriteternas behov aktualiserades aldrig när
            filmavtalet skrevs. Det innebär att de helt enkelt inte har kommit
            med. Det är faktiskt fullt möjligt för riksdagen att inom ramen
            för gällande avtal ge extra medel för filmkulturella satsningar,
            t.ex. genom att ge medel till Kulturrådet för en sådan satsning.
          </note>
          <note>
            Den nya riksdagen borde kunna lägga fram ett sådant förslag i
            höst, tycker jag.
          </note>
          <note>
            En riktigt kreativ regering borde kunna lägga fram ett förslag
            om detta redan i vårbudgeten. Man kunde t.ex. ge 2 miljoner kronor
            till projektet Film i Sameland och Tornedalen så att det ska kunna
            förverkligas.
          </note>
          <note>
            Filminstitutet har redan gått in och begärt detta för den budget
            som vi tog ställning till i höstas, men det finns möjligheter
            för oss att gå in under våren. Det projektet är klart. Man kan
            sätta i gång. Miljöpartiet kommer i alla fall att lägga in dessa
            två miljoner i sitt förslag till vårbudgeten. Så får vi se vad
            vi kan få för stöd för det.
          </note>
          <note>
            Jag vill till sist säga några ord om förslaget om en utvecklingsfond
            för fria filmare, som vi har diskuterat här i riksdagen under
            många år. Nu avslås den motionen genom att man säger att den utredning
            som motionen anknyter till inte längre är aktuell. Jag tycker
            att det är ärligt sagt. I tidigare avslag har det hetat:
          </note>
          <note>
            Regeringen funderar på utredarens förslag. Det har ju regeringen
            egentligen aldrig gjort, utan regeringen har ansett att det finns
            andra sätt att utveckla filmfrågorna.
          </note>
          <note>
            Miljöpartiet anser fortfarande att en utvecklingsfond för fria
            filmare ska inrättas. Den har ett behov att fylla i samhället.
            Vi menar att det kanske kan bli en filmfond till hösten - vi vet
            ju inte hur riksdagen kommer att se ut då. Vem vet? Förslaget
            behöver inte utredas, för utredningen har varit klar i åtskilliga
            år.
          </note>
          <note type="speaker">
            Anf. 39 GUNILLA TJERNBERG (kd) replik:
          </note>
          <note>
            Herr talman! Jag har en fråga till Ewa Larsson.
          </note>
          <note>
            Många gånger när vi tidigare har diskuterat filmpolitik har vi
            också berört frågan om kvalitetsbegrepp och huruvida riksdagen
            ska lägga sig i, som några vill uttrycka det. Kristdemokraterna
            driver frågan att riksdagen bör vara intresserad av detta. Det
            är precis det ställningstagandet vi skriver om i vår motion, att
            vara intresserad av detta. Bidragsgivningen bygger ju just på
            kvalitetsbegreppet, det står uttryckligen i filmavtalet. Det måste
            man ha klart för sig innan man går in i den här diskussionen.
          </note>
          <note>
            Vi säger väldigt klart i vår motion att det här med kvalitetsbegreppet
            inte handlar om att gå in och peta och säga att det här är kvalitet.
            Men det var ju så att när det här avtalet antogs, när utredningen
            hade gjort sitt med P O Enquist i spetsen, fanns det väldigt många
            i branschen som var förvånade över att kvalitetsbegreppet inte
            fanns med. Det hade funnits med tidigare, men nu gjorde man ett
            avsteg. Man ville så att säga själv ta upp frågan, att den var
            väldigt viktig.
          </note>
          <note>
            Då blir min fråga till Ewa Larsson: Om man tänker sig att ha
            den utgångspunkten, alltså att riksdagen är intresserad av, är
            inte då t.ex. jämställdhet en viktig kvalitetsfråga?
          </note>
          <note>
            Jag är förvånad över att det finns partier som driver den frågan
            på annat håll men inte t.ex. när det gäller kvalitet i film. Det
            skulle vara omöjligt att diskutera i riksdagen. Det är ju det
            vi pratar om. Kvalitet är många delar. Det är inte att peka med
            hela handen och säga vad man ska tycka i det enskilda läget, utan
            det är att uppmuntra den fria konsten. Det tycker vi är väldigt
            viktigt, och det står i vår motion.
          </note>
          <note>
            Den ska man läsa.
          </note>
          <note type="speaker">
            Anf. 40 EWA LARSSON (mp) replik:
          </note>
          <note>
            Herr talman! Vi diskuterar kvalitetsbegreppet här nu, eller hur?
            Precis som kristdemokraterna vill har de via sin reservation fört
            upp frågan till en diskussion här i kammaren. Däremot har ni inte
            riktigt sagt vad ni menar med kvalitet. Jag tror inte att vi menar
            samma sak.
          </note>
          <note>
            Nu fick jag höra att Gunilla Tjernberg anser att jämställdhet
            är en kvalitetsfråga. Det tycker inte
          </note>
          <note>
            Miljöpartiet. Miljöpartiet tycker att jämställdhet är en rättighet
            som är självklar i det här samhället och att det är skamligt att
            vi inte har kommit längre i jämställdhetsarbetet. Det har ingenting
            med kvalitet att göra. Det är en självklarhet i ett samhälle.
            Dit har vi inte nått beroende på de cementerade patriarkala strukturer
            som vi lever i. Det är lång väg kvar. Men det har inte med kvalitet
            att göra för oss.
          </note>
          <note>
            Jag tror att det vore direkt skadligt om riksdagen fastställde
            vad som är kvalitet. Men diskussionen om vad som är kvalitet,
            den ska ju föras - här och på andra ställen - och hållas levande
            hela tiden. Därom är vi helt överens.
          </note>
          <note type="speaker">
            Anf. 41 GUNILLA TJERNBERG (kd) replik:
          </note>
          <note>
            Herr talman! Den här diskussionen fördes första gången när riksdagen
            skulle besluta om avtalet. Då var vi väldigt angelägna om att
            ordet kvalitet skulle finnas med även i betänkandet. Vi vill också
            att riksdagen ska kunna vara med och diskutera den frågan.
          </note>
          <note>
            Det är ju så att när riksdagen diskuterar en sådan här fråga
            tror jag, och är övertygad om, att det också visar hur viktig
            frågan är när branschen själv sedan ska fatta beslut och arbeta
            med filmfrågor utifrån en nära verklighet. Frågan är viktig för
            branschen själv såväl som för riksdagen.
          </note>
          <note>
            Jag nämnde jämställdhet som ett exempel. Vi har inte ens sagt
            i vår motion vad som är kvalitet, utan vi vill att det ska diskuteras
            av riksdagen. Det är det som vår motion handlar om. Jämställdhet
            skulle i en sådan diskussion kunna vara en viktig fråga som även
            berör kvalitet. Det var ett exempel som jag tog, och det måste
            vi också kunna göra. Det skulle kunna finnas där, men det var
            det diskussionen skulle kunna mynna ut i. Jag tror att det är
            väldigt viktigt att riksdagen vågar ta i det här. Det är det vi
            kristdemokrater vill.
          </note>
          <note type="speaker">
            Anf. 42 EWA LARSSON (mp) replik:
          </note>
          <note>
            Herr talman! Detta exempel visar att kvalitet kan tolkas på väldigt
            många olika sätt. Jag har svårt att förstå att kristdemokraterna
            envisas med att säga att riksdagen skulle vara med och diskutera
            det filmavtal som riksdagen hade att ta ställning till. Det var
            ju framförhandlat tillsammans med branschen. Riksdagsledamöter
            kan inte gå in och förhandla med branschen.
          </note>
          <note>
            Nu var ju inte alla inom branschen med hela vägen. Videobranschen
            har valt att stå utanför. Det här kanske var det sista avtalet
            som vi hade möjlighet att ha en så stor sammanslutning kring.
            Det kanske blir som kristdemokraterna vill nästa gång, att det
            blir en rent statlig filmpolitik. Jag tycker att det är olyckligt.
          </note>
          <note>
            Jag tycker att det har varit bra att man har kunnat ha ett samarbete
            med branschen. Jag tycker att det var bra att man efter mycket
            vånda ändå lyckades få till stånd det filmavtal som vi lever under
            i dag.
          </note>
          <note type="speaker">
            Anf. 43 ÅKE GUSTAVSSON (s):
          </note>
          <note>
            Herr talman! Den huvuduppgift som den svenska filmpolitiken har
            är ju faktiskt ytterst att främja produktion och distribution
            av svensk kvalitetsfilm.
          </note>
          <note>
            Efter att ha lyssnat på den debatt som har varit hittills ska
            jag göra några markeringar. För det första är det så att med 2000
            års filmavtal fick filmpolitiken en ordentlig kick. I dag finns
            det mer pengar än någonsin tidigare till film. Produktionsnivån
            är fortsatt mycket god. År 2001 hade mer än 20 svenska filmer
            premiär. I år ser det ut att bli ungefär lika många.
          </note>
          <note>
            Hur utvecklingen blir åren därefter kan vi naturligtvis inte
            säga. En del har varit bekymrade och tror att det kommer att bli
            dåligt. Jag vågar mig ändå på gissningen att det kommer att ligga
            på ungefär de 20
          </note>
          <note>
            filmer som vi har haft tidigare under avtalsperioden.
          </note>
          <note>
            Det menar jag är ett mycket bra resultat, dels naturligtvis för
            svensk filmpolitik, men framför allt för de duktiga människor,
            de duktiga konstnärer, som arbetar och skapar film.
          </note>
          <note>
            Det är väl egentligen filmen som tillsammans med musiken är den
            konstart som når flest människor, inte minst när det gäller unga
            människor och deras kulturupplevelser. Därför är det också en
            viktig del av en samhällelig politik för barn och ungdomar. Barn
            och ungdomar måste vara en prioriterad grupp också inom filmpolitiken
            - liksom de är det för kulturpolitiken som helhet.
          </note>
          <note>
            Dessutom är det ju så att filmen många gånger förenar kulturpolitiska
            och näringspolitiska intressen på ett unikt sätt. Samtidigt är
            det den kulturyttring som kanske är mest styrd av kommersiella
            marknadsmekanismer, och det ställer naturligtvis krav på oss politiker
            att se till att alla får tillgång till film av god kvalitet -
            därav kanske en del av den här tidigare kvalitetsdiskussionen.
          </note>
          <note>
            Det är faktiskt på det sättet att alla inte har samma möjligheter
            att se på film. Skillnaden i det avseendet är stor mellan glesbygden,
            och kanske framför allt huvudstaden. De stora filmpremiärerna
            förlägger man till storstadsområdena. Några veckor senare kommer
            filmerna ut till glesbygden.
          </note>
          <note>
            I det sammanhanget är det värt att notera att man redan i år
            på ett tiotal biografer i Sverige kommer att lansera digitala
            hus, eller e-bioprojekt, som innebär att man med hjälp av elektronisk
            teknik kan ha premiär i Grängesberg eller i Kiruna samma kväll
            som det är premiär i Stockholm. Det är unikt. Det är mycket positivt.
            Det betyder mycket för den geografiska jämlikheten, och jag är
            glad över att exempelvis
          </note>
          <note>
            Framtidens kultur på ett så positivt sätt har stöttat denna utveckling.
          </note>
          <note>
            Detta gäller distributionen. Samtidigt är det viktigt att stimulera
            produktionen. Här har de regionala filmcentrumen, resurscentrumen,
            diskuterats. Lysande stjärnor i det fallet är exempelvis Film
            i Väst. Filmpool Nord är ett annat exempel.
          </note>
          <note>
            Men det stöd som går till de regionala resurscentrumen är inriktat
            just på att det ska kunna användas för barn och ungdomar för verksamheter
            på filmområdet, videoverkstäder, skolbio och liknande, men också
            för fortbildning av lärare och personal. Att det ska gå till något
            slags allmänt stöd för produktion är långtifrån en huvuduppgift.
            I viss begränsad utsträckning kan det göra det. Men jag vill också
            här betona att avsikten är att man framför allt ska rikta in sig
            på barn och ungdomar.
          </note>
          <note>
            Anne-Katrine Dunker och Ana Maria Narti var inne på utvärdering
            av filmavtalet som ska redovisas nästa år. Det nuvarande avtalet
            sträcker sig som alla vet fram t.o.m. år 2004, och jag förutsätter
            att en sådan utvärdering sker innan avtalstiden är slut. Inom
          </note>
          <note>
            Filminstitutet tittar man bl.a. på det. Samtidigt pågår, som
            alla vet, dessa kontrollstationsdiskussioner mellan parterna.
            Det publikrelaterade stödet diskuteras med stor sannolikhet vid
            dessa överläggningar.
          </note>
          <note>
            Jag vill erinra om att för att man ska kunna ändra någonting
            i avtalet måste alla parter faktiskt vara överens. Det räcker
            inte med att en del går ut och säger att staten ska gå in med
            mer pengar och att man därmed ska klara detta. Det är att göra
            det lite för enkelt för sig. Jag vill understryka att alla parter
            har ett ansvar för att filmavtalet uppfylls. Detta är något som
            ligger på parterna själva att hantera.
          </note>
          <note>
            Apropå diskussionen om kvalitet som fördes för en stund sedan
            kan jag säga att jag kan hålla med
          </note>
          <note>
            Ewa Larsson i detta resonemang. Kvalitet är självklart både komplicerat
            och mångtydigt. Jag tycker inte att vi i riksdagen ska fastställa
            vad som anses vara god och dålig kvalitet i dessa avseenden. Det
            får
          </note>
          <note>
            Filminstitutet och de som har den professionella kunskapen inom
            området hantera. Man kan diskutera kvalitet på många sätt. Det
            kan handla om teknisk kvalitet och konstnärlig kvalitet. Vi vet
            att begreppet kvalitet och tycke och smak dessutom förändras över
            tiden. Jag är faktiskt lite rädd för att politiker ska gå in och
            klampa alltför mycket i sådana sammanhang.
          </note>
          <note>
            Några talare var inne på de nationella minoriteterna. T.ex. Vänsterpartiet
            tar upp dem i sin reservation.
          </note>
          <note>
            Jag ska gärna hålla med om att det är en viktig fråga.
          </note>
          <note>
            Jag förmodar att denna fråga och andra kommer att tas upp vid
            utvärderingen av avtalet. Boel Lindén var inne på det. Jag vill
            bara i detta sammanhang påpeka att riksdagen faktiskt redan för
            innevarande år har fattat beslut om att satsa 7 miljoner kronor
            på nationella minoriteters språk och kultur. Det finns ingenting
            som hindrar att dessa pengar också kan användas för den konstnärliga
            yttring som filmen utgör.
          </note>
          <note>
            Jag vill säga några ord till Ewa Larsson om utredningsförslaget
            om fria skapare osv. Det framkom inte, och det är därför som jag
            vill göra en kommentar, att filmavtalet faktiskt innehåller bestämmelser
            om stöd till produktion av långfilm, barn- och ungdomsfilm samt
            dokumentärfilm. Inom ramen för filmavtalet finns det faktiskt
            ett utvecklingsstöd som omfattar projektstöd till manusförfattare,
            producenter och regissörer, växthusverksamhet för unga filmskapare,
            stöd till fortbildning för etablerade filmskapare samt företagsstöd
            till oberoende producenter.
          </note>
          <note>
            Även om man kan ha synpunkter på detta har detta faktiskt, i
            förhållande till tidigare, inneburit en kraftig resursförstärkning.
            Men det är klart att vi aldrig är nöjda. Hade vi varit nöjda hade
            vi möjligen inte ägnat oss åt kulturpolitik.
          </note>
          <note>
            Jag vill säga något om att Kristdemokraterna vill ha en översyn
            av lagen om granskning och kontroll av filmer och videogram. Våldsskildringsrådet
            har i ett par rapporter påtalat att det kan finnas skäl för regeringen
            att på något sätt agera i frågan. Som framgår av betänkandet kommer
            regeringen noga att överväga behovet av att lagen om granskning
            och kontroll av filmer och videogram ses över i detta hänseende.
          </note>
          <note>
            Monica Green har väckt en motion i vilken hon påtalar vikten
            av att även de minsta barnen får tillgång till ett utbud av kvalitetsfilm
            som kan visas över hela landet. Jag vill understryka att det är
            viktigt att den Knattebio i klubbform som finns och att den verksamhet
            som har funnits kring Barnens biokontrast kan utvecklas och att
            det sker i samarbete med folkrörelser som Unga Örnar, Folkets
            Hus och Våra
          </note>
          <note>
            Gårdar, för att nämna några exempel. Jag tycker också att det
            är angeläget att Filminstitutet uppmärksammar detta i ökad utsträckning.
          </note>
          <note>
            Herr talman! Jag yrkar bifall till förslaget till riksdagsbeslut
            i betänkandet.
          </note>
          <note type="speaker">
            Anf. 44 EWA LARSSON (mp) replik:
          </note>
          <note>
            Herr talman! Jag tror att Åke Gustavsson känner till att Miljöpartiet
            känner till att det finns ett utvecklingsstöd inom gällande avtal
            för fria filmare. Miljöpartiet var med och förhandlade om denna
            proposition, eller hur? Men Miljöpartiet tycker helt enkelt inte
            att detta räcker till. Vi vill ha mer. Och vi har råd med det.
          </note>
          <note>
            Min fråga till Åke Gustavsson är: Anser Åke
          </note>
          <note>
            Gustavsson att projektet Film i Sameland och Tornedalen ska vänta
            till efter 2004, tills det nya avtalet kommer, för att kunna sätta
            i gång med sin verksamhet som är klar att sätta i gång redan nu?
            Vi i Miljöpartiet föreslår att man ska ge dem extra medel vid
            sidan om som kan fördelas t.ex. via Kulturrådet eller via något
            annat organ.
          </note>
          <note type="speaker">
            Anf. 45 ÅKE GUSTAVSSON (s) replik:
          </note>
          <note>
            Herr talman! Det är naturligtvis lätt att säga att man vill ha
            mer pengar till denna verksamhet. Samtidigt försökte jag i mitt
            anförande påpeka att den satsning som har gjorts innebär en mycket
            kraftig resursförstärkning, framför allt från statens sida. Sedan
            får vi återkomma till hur det ska bli framöver.
          </note>
          <note>
            När det gäller projektet Film i Sameland och Tornedalen har jag
            ingen anledning att ha synpunkter på hur myndigheter, Kulturrådet,
            ska prioritera pengarna för satsningar på språk och kultur för
            de nationella minoriteterna. Jag har försökt att peka på att det
            finns möjlighet att den vägen vara med och stödja dessa projekt.
          </note>
          <note>
            Uppriktigt sagt, beträffande kvalitet på film som man ska satsa
            på - jag tror inte att Gunilla Larsson heller vet så mycket om
            det - tycker jag inte att vi ska vara smakdomare i detta avseende.
            Det finns de som kan göra detta bättre än både Ewa Larsson och
            jag.
          </note>
          <note type="speaker">
            Anf. 46 EWA LARSSON (mp) replik:
          </note>
          <note>
            Herr talman! Jag noterade att Åke Gustavsson kallade mig för
            Gunilla Larsson vid något tillfälle.
          </note>
          <note>
            Det kanske är svårt med kvinnonamn. Men Ewa
          </note>
          <note>
            Larsson anser att projektet Film i Sameland och Tornedalen ska
            få sina 2 miljoner kronor öronmärkta.
          </note>
          <note>
            Det innebär alltså mer pengar utöver de medel som vi redan har
            tillskjutit.
          </note>
          <note type="speaker">
            Anf. 47 ÅKE GUSTAVSSON (s) replik:
          </note>
          <note>
            Herr talman! Om jag sade fel namn så är det illa.
          </note>
          <note>
            Ewa är ju ett kvinnonamn som alla vet.
          </note>
          <note>
            I övrigt har jag ingen kommentar.
          </note>
          <note type="speaker">
            Anf. 48 GUNILLA TJERNBERG (kd) replik:
          </note>
          <note>
            Herr talman! Jag kan säga att jag delar många av
          </note>
          <note>
            Åke Gustavssons beskrivningar och ställningstaganden när det
            gäller värdet av att vi i dag har så många kraftfulla producenter
            av film och att vi har fått fram så mycket värdefull svensk film.
            Där delar jag Åke
          </note>
          <note>
            Gustavssons beskrivning tidigare.
          </note>
          <note>
            Jag skulle vilja ta upp en annan fråga. För ganska precis ett
            år sedan diskuterade Åke Gustavsson och jag den fråga som rör
            de tre regioner som i dag står utan regionala centrum, där man
            så att säga inte har klarat av detta beroende på att man har resursbrist.
          </note>
          <note>
            Det har inte räckt med pengarna från Framtidens kultur för att
            bli de starka regionala resurscentrum som man egentligen skulle
            klara av. Vid det tillfället var Åke Gustavsson och jag också
            överens. Han hänvisade då till de kontrollstationer som vi i dag
            ser.
          </note>
          <note>
            Med tanke på att vi nu är där i dag vill jag fråga
          </note>
          <note>
            Åke Gustavsson på vilket sätt Socialdemokraterna och Åke Gustavsson
            driver denna fråga. Jag utgår från att ni har större möjligheter
            att driva frågan på ett annat sätt än ett oppositionsparti. Vid
            denna tidpunkt för ett år sedan hade Åke Gustavsson fört samtal
            i
          </note>
          <note>
            Jönköping men hänvisade till dessa kontrollstationer.
          </note>
          <note>
            Detta skulle jag vilja att Åke Gustavsson kommenterar, så att
            vi får veta att denna fråga är central även för socialdemokraterna
            i riksdagen.
          </note>
          <note type="speaker">
            Anf. 49 ÅKE GUSTAVSSON (s) replik:
          </note>
          <note>
            Herr talman! Jag vill inte föra en debatt här i kammaren om Jönköpings
            län ur denna synvinkel.
          </note>
          <note>
            Däremot kan jag föra en debatt rent principiellt.
          </note>
          <note>
            Jag tycker att det ur statlig synpunkt är angeläget att stödja
            och stimulera uppkomst och verksamhet när det gäller de regionala
            resurscentrumen. Jag har tidigare redovisat det statliga stödets
            inriktning utifrån regleringsbrevet.
          </note>
          <note>
            Det är inte upp till staten att tala om för en region om den
            ska etablera ett regionalt filmcentrum och bedriva verksamhet
            där. Det måste regionen själv få avgöra. Vad staten kan göra är
            att stödja och stimulera. Det är vår uppgift.
          </note>
          <note type="speaker">
            Anf. 50 GUNILLA TJERNBERG (kd) replik:
          </note>
          <note>
            Herr talman! Jag får tacka för svaret. Även på den punkten är
            Åke Gustavsson och jag helt överens.
          </note>
          <note>
            Statens uppgift är att stödja och stimulera. Därom råder inget
            tvivel.
          </note>
          <note>
            För att framställa frågan som principiell kan jag säga att jag
            frågade om staten har ett ansvar för att stödja och stimulera
            de regionala resurscentrum som vi vill ha i hela landet. Åke Gustavsson
            och jag vet att det i dag finns tre län som inte klarar det. Det
            är anledningen till att jag nämnde namnet på ett av länen.
          </note>
          <note>
            Det är helt klart så att det är hela landet vi talar om, men
            de andra regionerna har ju redan kommit i gång.
          </note>
          <note>
            Jag är ändå inte riktigt nöjd med Åke Gustavssons svar. Jag fick
            inte klart för mig om, och i så fall på vilket sätt, Socialdemokraterna
            driver frågan vidare.
          </note>
          <note>
            Jag skulle gärna vilja veta att så sker. Jag tror att det är
            viktigt även för de regionala centrumen att få höra detta.
          </note>
          <note type="speaker">
            Anf. 51 ÅKE GUSTAVSSON (s) replik:
          </note>
          <note>
            Herr talman! Jag kan inte göra mycket åt att Gunilla Tjernberg
            inte blir nöjd. Jag vet inte vad jag ska göra för att tillfredsställa
            henne.
          </note>
          <note>
            Möjligen kan jag säga att vi centralt bara kan stödja och stimulera.
            Det har tagit sig uttryck i detta riksdagsbeslut. Av respekt för
            den regionala självstyrelsen - för landstingen och för regionala
            institutioner
          </note>
          <note>
            - kan vi inte gå in och peka med hela handen. Vi ska inte göra
            det. Jag vill inte leva i ett sådant samhälle.
          </note>
          <note>
            Det är regionerna själva som avgör om de vill säga ja eller nej
            till detta, även om vi stöder och stimulerar. Det är upp till
            dem själva att avgöra.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            6 § Radio- och TV-frågor
          </note>
          <note>
            Föredrogs kulturutskottets betänkande 2001/02:KrU11
          </note>
          <note>
            Radio- och TV-frågor.
          </note>
          <note type="speaker">
            Anf. 52 JAN BACKMAN (m):
          </note>
          <note>
            Herr talman! Än en gång får vi här i kammaren möjlighet att debattera
            radio- och TV-frågor. Denna gång rör det sig om ett rent motionsbetänkande,
            där de flesta synpunkterna är väl kända sedan tidigare.
          </note>
          <note>
            Public service-företagen SVT, SR och UR lever sedan årsskiftet
            i en ny fyraårig tillståndsperiod, där villkoren formulerades
            av riksdagsmajoriteten våren
          </note>
          <note>
            2001. Ansvaret för verksamheten ligger därför hos programföretagens
            styrelser, och en del av de synpunkter vi moderater framfört i
            motioner, reservationer och särskilda yttranden får väl ses som
            våra inledande ställningstaganden inför nästa tillståndsperiod.
          </note>
          <note>
            Vi vill allra först poängtera att den aviserade parlamentariska
            kommittén måste tillsättas snabbt och med direktiv som tillförsäkrar
            kommittén minimala inskränkningar i uppdraget och innebär att
            den får bästa möjliga arbetsförutsättningar. Inte minst den snabba
            tekniska utvecklingen gör att man måste få jobba förutsättningslöst.
            Det förändrade medielandskapet kommer också att kräva stor uppmärksamhet
            när det gäller både utformningen av och innehållet i radio och
            TV-verksamheten.
          </note>
          <note>
            Vi har i vårt första särskilda yttrande i detta betänkande angett
            vilka utgångspunkter vi anser ska vara vägledande. Det handlar
            om att vi anser att public service ska ses som ett komplement
            till den fria mediestrukturen. Vi tillmäter TV-tittarna förmågan
            att med hjälp av fjärrkontrollen kombinera sin egen
          </note>
          <note>
            TV-meny. Då bortfaller, menar vi, argumentet att
          </note>
          <note>
            SVT måste erbjuda alla typer av program. Uppdraget kan i stället
            beskrivas som att public service ska innehålla program som innehålls-
            och kvalitetsmässigt kompletterar det övriga medieutbudet.
          </note>
          <note>
            Vi påpekar också i det särskilda yttrandet att de kulturinstitutioner
            som i dag ryms inom SVT och SR, det vill säga Radiosymfonikerna,
            Radioteatern och
          </note>
          <note>
            SVT Drama, ska ges möjlighet att fortsätta att fungera i nya
            organisationsformer.
          </note>
          <note>
            Herr talman! I den mediesituation som vi kan förvänta oss inom
            några år kommer de nuvarande public sevice-företagen likt dinosaurier
            att förvirrade titta sig omkring och finna att de inte passar
            in. Det är därför vi i vår reservation nr 1 under punkt 2, som
            jag yrkar bifall till, föreslår att de delar av SVT och SR som
            inte passar in i det nya landskapet ska säljas ut, gärna med inslag
            av ett folkligt spritt ägande. Effekten skulle bli friare företag
            med bättre möjligheter att säkra en långsiktig finansiering och
            klara sin egen utveckling, och de skulle få ökade möjligheter
            att knyta allianser.
          </note>
          <note>
            Utbildningsradion - UR - föreslår vi ska säljas ut i sin helhet.
            Sommaren 2001 konstaterade medieprofessorn Kent Asp att UR ägnade
            två tredjedelar av sin programtid åt folkbildning och bara en
            tredjedel åt utbildning. Denna obalans uppmärksammades i arbetet
            med det nu gällande sändningstillståndet, som därför poängterar
            att UR i högre grad ska koncentrera sin insatser på utbildningsprogram.
          </note>
          <note>
            Eftersom vi anser att den utveckling som pågår på distansutbildningsområdet
            medför att det snart finns en fungerande marknad med plats för
            både TV-
          </note>
          <note>
            programmen, webbsidorna och UR:s förlagsverksamhet finner vi
            det naturligt att UR får nya ägare. Mycket av den verksamhet som
            UR bedriver i Sveriges
          </note>
          <note>
            Radios kanaler kan på ett naturligt sätt inrymmas inom ramen
            för SR:s sändningsvillkor, där också folkbildningsaspekten påpekas,
            och kanske rentav ges ökad radiomässighet. Den präglas enligt
            min uppfattning just nu av en viss förnumstighet i sina uttrycksformer.
          </note>
          <note>
            Herr talman! Låt mig också kort och utan yrkanden beröra några
            av våra övriga reservationer. Med den förändrade mediesituation
            som vi förutser bortfaller alla argument för att bibehålla den
            nuvarande
          </note>
          <note>
            TV-avgiften. Det är olyckligt att den utredning som pågår om
            ändringar av lagen om TV-avgift inte fått möjlighet att göra en
            allsidig genomlysning av hur public service ska finansieras. Vi
            anser att skattefinansiering borde ha funnits med som ett av huvudalternativen
            i direktiven. Då jämställer vi den public service vi förordar
            med annan verksamhet som befinns omistlig för allmänheten och
            som därför ska finansieras med skattemedel.
          </note>
          <note>
            Den lagstiftning som reglerar uttaget av TV-
          </note>
          <note>
            avgift, nämner vi i en annan reservation, har blivit förbisprungen
            av den tekniska utvecklingen. Den konstruktion som finns i dag,
            där det kan utgå TV-
          </note>
          <note>
            avgift på vissa datorer, kan inte försvaras i längden.
          </note>
          <note>
            Hur ska det gå när vi om några år kan se TV-program i mobiltelefonen?
            Ska alla med mobiltelefoner då avkrävas TV-avgift också för telefonen?
          </note>
          <note>
            Ola Karlsson kommer längre fram i debatten att tala om vårt ställningstagande
            när det gäller Teracom.
          </note>
          <note>
            Slutligen, herr talman, vill jag också peka på att utskottet
            gör sina sedvanliga uttalanden om både
          </note>
          <note>
            SVT:s programtextning och uppläsning av textremsan. Av de nu
            gällande sändningsvillkoren framgår att minst 50 % av alla program
            med svenskt ursprung som sänds för första gången ska vara textade
            vid utgången av tillståndsperioden och att det ska vara ett mål
            för företaget att kunna erbjuda uppläst textremsa under tillståndsperioden.
          </note>
          <note>
            Låt mig slå fast att detta för oss moderater bara är etappmål.
            Vi anser att den snabba utvecklingen på det tekniska området som
            pågår borde göra det möjligt för SVT, alldeles oberoende av hur
            digitaliseringen fortskrider, att uppfylla högre ställda mål ganska
            snart.
          </note>
          <note type="speaker">
            Anf. 53 CHARLOTTA L BJÄLKE-BRING (v):
          </note>
          <note>
            Herr talman! Det låter alltid så roligt när herr talman säger
            L Bjälkebring. Jag kanske ska förtydliga att L står för Lundmark,
            om det är någon som undrar över det.
          </note>
          <note>
            Herr talman! Public service, en radio och TV i allmänhetens tjänst,
            är en viktig hörnsten i en demokrati, en demokrati som tar ansvar
            för breddad yttrandefrihet, mångfald, kultur men också för förströelse
            och underhållning. Det är djupet, bredden och finansieringen som
            gör en radio och TV i allmänhetens tjänst till just public service,
            en radio- och TV-
          </note>
          <note>
            verksamhet som tjänar det gemensammas bästa och står fri gentemot
            olika politiska och ekonomiska särintressen.
          </note>
          <note>
            Public service är då SVT, UR och Sveriges Radio.
          </note>
          <note>
            De ska göra program av hög kvalitet som är tillgängliga och begripliga
            för alla, oavsett ålder, kön och etnisk eller kulturell bakgrund.
            De ska spegla olika gruppers verklighet. Den regionala verksamheten
            är också mycket viktig. En ambition ska vara att arbeta interaktivt,
            så att allmänheten inte bara blir mottagare av program utan även
            kan påverka innehållet och därigenom bidra till ett varierat programutbud
            och en vidgad dialog.
          </note>
          <note>
            Jag har förstått att många medborgare tror att också TV 4 är
            ett public service-bolag. Bl.a. i morse fann jag, när jag öppnade
            min e-post, ett väldigt argt brev där man sade att det är skandal
            att statens pengar går till en kanal som gör så dåliga program.
            Nu vet jag inte exakt vilka program som man syftade på, men det
            var i alla fall en väldigt arg röst. Därför tål det att sägas
            igen: TV 4 är ett TV-bolag som till 100 % finansieras av reklamintäkter
            och ingenting annat.
          </note>
          <note>
            Public service behövs, och för det finns det en bred majoritet
            i riksdagen. Ett parti som dock skiljer ut sig i den frågan är
            Moderata samlingspartiet. För
          </note>
          <note>
            Moderaterna är public service ett komplement till en fri TV.
            För oss är public service grunden, och den kommersiella TV:n är
            ett komplement till den. Jag vill därför yrka avslag på Moderaternas
            reservationer som innebär en utförsäljning av delar av SVT och
          </note>
          <note>
            Sveriges Radio och hela utbildningsradion. Man vill också avskaffa
            licensavgifterna och deras knytning till TV-mottagaren, och man
            vill att den fortsatta utbyggnaden av digital-TV ska stoppas.
          </note>
          <note>
            Jag vill också säga att det inte kommer att bli så att varje
            liten telefon kommer att beläggas med TV-
          </note>
          <note>
            licens. Lagstiftningen är nämligen sådan att varje hushåll ska
            betala en licens, så den skräckpropaganda som Moderaterna här
            målar upp är inte verklighetsförankrad.
          </note>
          <note>
            Jag är övertygad om att vi kommer att få ökad enfald i programutbudet
            om en utförsäljning genomförs enligt Moderaternas förslag. Förmodligen
            kommer vi att få än mer arga brev i ett sådant medielandskap.
          </note>
          <note>
            Det är ingenting som vi i Vänsterpartiet vill verka för, utan
            vi vill stärka public service roll i medielandskapet. Vi vill
            satsa på den digitala tekniken, inte bara för TV utan också för
            radio. Det är därför viktigt att digitaliseringen får genomslag
            inom radion. Som det är i dag har radion en oacceptabel situation
            där man inte har kompenserats tillräckligt för de digitala försöken.
            Risken är att försöken går i graven utan att en seriös politisk
            prövning har gjorts. Vi anser att det behövs politiska beslut
            nu som räddar DAB-
          </note>
          <note>
            sändningarna, så att de också har en framtid.
          </note>
          <note>
            Fr.o.m. i år har vi ett nytt public service-tillstånd, ett tillstånd
            som vi i efterhand har haft anledning att utvärdera. Jag tycker
            dock att det här avtalet är bättre än det avtal som vi tidigare
            har haft. I det nya avtalet gör man stora satsningar på de språkliga
            minoriteterna och när det gäller de funktionshindrades tillgänglighet
            till radio- och TV-mediet. Det tycker jag är bra.
          </note>
          <note>
            Jag hoppas att en efterhandsgranskning kommer att visa och leda
            fram till att TV-mediet, när det gäller public service, blir allt
            mer tillgängligt.
          </note>
          <note>
            Det finns en annan viktig fråga där public service också bör
            gå i spetsen. Den handlar om att bryta könsmaktsordningen i TV-rutan.
            Det framgår inte i själva public service-avtalet hur man ska göra
            det.
          </note>
          <note>
            Det finns ju ett jämställdhetsmål, men det framgår inte på vilket
            sätt man ska kunna komma till rätta med de här problemen. Det
            är långt ifrån jämställt i
          </note>
          <note>
            SVT:s programutbud. Det gäller inte minst nyhetsprogram. Det
            visas bl.a. i en undersökning som har gjorts vid Göteborgs universitet.
            Av den undersökningen framgår det att ju viktigare en nyhet är
            desto mindre chanser är det att en kvinna blir intervjuad.
          </note>
          <note>
            Undersökningen visar också att SVT inte har klarat att bryta
            könsmaktsstrukturerna i nyhetsprogrammen.
          </note>
          <note>
            Vänsterpartiet menar därför att SVT borde upprätta en handlingsplan
            för att män och kvinnor likvärdigt ska komma till tals i nyhetsprogrammen.
            Fagra tal om jämställdhet räcker inte. Man måste gå från ord till
            handling. Därför behövs det ett handlingsprogram.
          </note>
          <note>
            Avslutningsvis, herr talman, yrkar jag bifall till reservation
            7.
          </note>
          <note type="speaker">
            Anf. 54 DAN KIHLSTRÖM (kd):
          </note>
          <note>
            Herr talman! Frågor rörande radio och TV engagerar oss ledamöter
            i kulturutskottet. Det kan man förstå när man studerar det betänkande
            som vi nu debatterar. I betänkandet behandlas motionsyrkanden
            från den allmänna motionstiden hösten 2001. Inledningsvis vill
            jag yrka bifall till reservation 8 under punkt 7. Självklart står
            jag bakom övriga kristdemokratiska reservationer, men för tids
            vinnande yrkar jag bara bifall till den reservationen.
          </note>
          <note>
            Vi är alla medvetna om att riksdagen våren 2001
          </note>
          <note>
            beslutade om public service-verksamheten för tiden
          </note>
          <note>
            2002-2005. Utifrån detta beslut har regeringen utfärdat sändningstillstånd
            för Sveriges Radio AB, Sveriges Television AB och Sveriges Utbildningsradio
          </note>
          <note>
            AB. I betänkandet finns noga angivet vad tillstånden innebär
            för våra public service-bolag. Det handlar om deras självständighet,
            om programstyrelsernas ansvar, om språk och kulturansvar, om beaktande
            av språkliga och etniska minoriteters intressen och om funktionshindrades
            behov. Listan skulle kunna göras mycket längre, men vi kan ju
            läsa själva vad som står i betänkandet.
          </note>
          <note>
            Eftersom detta nya sändningstillstånd är ganska färskt kan man
            tycka att vi inte borde komma med diverse förslag och synpunkter
            nu utan att vi borde låta tillståndet verka och samla på oss förslag
            inför nästa tillståndsperiod. Jag kan ha förståelse för ett sådant
            resonemang, men samtidigt kommer jag ihåg att vi, när vi diskuterade
            nu gällande tillstånd, också pratade mycket om att vi skulle engagera
            oss och diskutera radio och TV inte bara när det är dags för ett
            nytt sändningstillstånd. Detta engagemang anser jag kommer till
            uttryck exempelvis i det betänkande som vi debatterar här i dag.
          </note>
          <note>
            Herr talman! Med anledning av en rad reservationer i betänkandet
            tycker jag att det är på sin plats att påminna om att vi alla
            har varit med och beslutat om att ge en parlamentariskt sammansatt
            kommitté i uppgift att på djupet bearbeta många olika viktiga
            frågor, av vilka en del har stort principiellt intresse, när det
            gäller public service-företagens förutsättningar och uppdrag i
            en ny föränderlig mediesituation.
          </note>
          <note>
            Direktiven till en sådan utredning ska ju också tas fram efter
            samråd med riksdagens partier. Precis som vi kristdemokrater förut
            har gjort vill vi framhålla att det är viktigt att denna utredning
            börjar arbeta så snart som möjligt för att man ska kunna göra
            ett gediget arbete inför nästa tillståndsperiod. Tiden går ju,
            som bekant, väldigt fort. Vi anser att bl.a. följande frågor ska
            behandlas i en sådan utredning: konvergensfrågorna, teknikutvecklingen,
            finansieringsfrågorna och organisationsfrågorna, dvs. bolagen,
            styrelser, stiftelser m.m. Även public service-begreppets innehåll,
            Utbildningsradions utvidgade uppgift i ett modernt kunskapssamhälle
            och etiska riktlinjer för etermedier bör behandlas av utredningen.
          </note>
          <note>
            Herr talman! Det finns några reservationer i betänkandet som
            innehåller förslag som omgående kan åtgärdas, och jag vill ta
            upp några av dem. Reservation 8, som jag har yrkat bifall till,
            handlar om ljudsignal före program med våldsinslag. Låt mig börja
            med att säga att när det gäller antalet våldsinslag i
          </note>
          <note>
            TV-sändningar står public service-kanalerna i en klass för sig.
            Jämförelser visar att det förekommer betydligt mindre våld i Sveriges
            Television än i övriga kanaler. Det är självklart positivt.
          </note>
          <note>
            Ett allt större ansvar läggs på föräldrar och andra vuxna när
            det gäller att sovra i TV-utbudet. Ett antal beslut har därför
            fattats för att på olika sätt underlätta för dem att ta sitt ansvar.
            Det finns ju också en avstängningsknapp, och kanske skulle vi
            trots allt använda den lite mer i våra hem.
          </note>
          <note>
            Radio- och TV-lagen anger att program med ingående våldsskildring
            av verklighetstrogen karaktär eller med pornografiska bilder som
            sänds i televisionen antingen ska föregås av en varning i ljud
            eller innehålla en varning som anges löpande i bild under hela
            sändningstiden. Sveriges Television har valt att göra detta i
            tal vid påannonseringen av programmet.
          </note>
          <note>
            Det är ju barnen som måste vara i centrum, och då är inte en
            talad varning tillräckligt effektiv för att skydda barn eftersom
            det förutsätter att föräldern eller annan vuxen sitter framför
            TV:n och lyssnar på påannonseringen. En tydlig ljudsignal tycker
            vi är mycket bättre. Den drar uppmärksamheten till sig även om
            den vuxne inte befinner sig i närheten. Precis som det står i
            vår reservation föreslår vi att regeringen ska lägga fram förslag
            till ändring i radio- och TV-lagen så att det tydligt framgår
            att en varning ska ges i form av en ljudsignal. Sveriges Television
            kan ju förstås också själv välja att omgående satsa på denna typ
            av varning.
          </note>
          <note>
            Herr talman! Jag vill säga några ord om reservation 19, där vi
            kristdemokrater vill ha en översyn av
          </note>
          <note>
            Våldsskildringsrådet. Detta råd mot skadliga våldsskildringar
            tillkom 1990 och är inordnat under Kulturdepartementet. På s.
            34 i betänkandet kan vi läsa om rådets uppgifter. Det handlar
            om information, forskning och mediekunskap. I budgetpropositionen
            för år 2002 konstateras att mediesituationen för barn och ungdomar
            har ändrats sedan rådets uppdrag formulerades. I samma proposition
            framgår också att regeringen avser att modernisera uppdraget så
            att det blir bättre anpassat efter dagens situation. Denna översyn
            begärde rådet självt redan 1998. Men vad har hänt? Vi anser att
            denna översyn ska genomföras snarast.
          </note>
          <note>
            Herr talman! Slutligen vill jag ta upp frågan om
          </note>
          <note>
            Sveriges Televisions programtextning. Jan Backman har redan tagit
            upp den frågan. Jag vill hänvisa till ett särskilt yttrande om
            detta. Det här är en viktig fråga eftersom den handlar om tillgänglighet
            för funktionshindrade. Vid nyåret gav Sveriges Television ett
            antal nyårslöften, bl.a. att öka programtextningen under
          </note>
          <note>
            2002 till 29,5 % av de förstagångssända programmen.
          </note>
          <note>
            Det är bra med detta löfte, men vid slutet av 2005 ska enligt
            sändningstillståndet minst 50 % av de förstagångssända programmen
            vara textade. Detta kräver en markant satsning från företagets
            sida. Just på detta område kan Sveriges Television verkligen visa
            vad god public service är.
          </note>
          <note type="speaker">
            Anf. 55 ANA MARIA NARTI (fp):
          </note>
          <note>
            Herr talman! De olika partiernas synpunkter på verksamheten med
            TV och radio, med public service, är kända. Det finns faktiskt
            inte särskilt mycket som talar för en omfattande debatt just i
            dag. Jag ska nöja mig med att markera några för Folkpartiet viktigare
            synpunkter.
          </note>
          <note>
            Jag börjar med att yrka bifall till reservation 3 under punkt
            3 angående finansieringen och reservation
          </note>
          <note>
            10 under punkt 10 där vi talar om behovet av bättre spegling
            av minoriteterna i public serviceverksamheten.
          </note>
          <note>
            Då var det frågan om finansieringen. Gud bevare oss från public
            service i knäet på statsmakterna! Det är inte bra om hela verksamheten
            inom public service blir beroende av beslut här. Det är mycket
            bättre om det berömda armlängdsavståndet blir ännu större och
            om finansieringen blir så oberoende som möjligt, både mot den
            politiska makten och den kommersiella, ekonomiska, makten. Det
            är därför vi har våra förslag.
          </note>
          <note>
            Idealet skulle vara - det är dit vi syftar - en mycket stor förmögenhet
            som är helt oberoende av både politik och kommersiella krafter
            och som med hjälp av räntor systematiskt, hela tiden, försörjer
            TV-
          </note>
          <note>
            och radioverksamheten med säkra pengar. Att bygga upp en sådan
            ekonomi kräver mycket tid och stora ansträngningar. Vi är helt
            medvetna om det, men vi kommer att jobba för det.
          </note>
          <note>
            Därför är det mycket synd att den aviserade parlamentariska utredningen
            som skulle diskutera public service-företagens framtid ännu inte
            har kommit i gång. Det är lite märkligt. Det har gått nästan ett
            år sedan vi i gruppen som arbetade med public servicefrågorna
            klart och tydligt kom överens om att en parlamentarisk utredning
            så fort som möjligt skulle börja arbeta och att alla partier gemensamt
            skulle bearbeta direktiven för verksamheten. Men så har inte blivit
            fallet. Ibland undrar jag om man inte från visst håll skjuter
            upp vissa besvärliga frågor till efter valet.
          </note>
          <note>
            Jag ska göra en sista markering. Det är väldigt viktigt att vi
            i alla våra politiska ställningstaganden hela tiden värnar om
            minoriteternas rättigheter. Det är därför jag har yrkat bifall
            till reservation 10.
          </note>
          <note type="speaker">
            Anf. 56 EWA LARSSON (mp):
          </note>
          <note>
            Herr talman! Jag börjar med att yrka bifall till reservation
            18 under punkt 23 och reservation 6 under punkt 5.
          </note>
          <note>
            För att vi alla ska få gå hem denna fredag tänker jag inte föra
            någon allmän debatt om public service utan gå rakt in på de reservationer
            och konkreta synpunkter vi har i Miljöpartiet.
          </note>
          <note>
            Grunden för public service-företagens sändningsverksamhet är
            att den ska bedrivas självständigt i förhållande till olika ekonomiska
            eller politiska maktsfärer i samhället. I riksdagens riktlinjer
            för radio och TV i allmänhetens tjänst anges att programföretagens
            sändningsrätt ska utövas opartiskt och sakligt och ge utrymme
            åt en mångfald av åsikter och meningsyttranden.
          </note>
          <note>
            Miljöpartiets ståndpunkt är att public serviceföretagen inte
            får styras i sin nyhetsbevakning, men att debattider inför allmänna
            val ska fördelas så att en rimlig balans ges mellan de olika riksdagspartierna.
          </note>
          <note>
            Valet är inte en nyhet, herr talman. Valet är en återkommande
            demokratisk rättighet och skyldighet och ska behandlas därefter.
          </note>
          <note>
            Vid en genomgång av Sveriges Televisions rikssändningar efter
            valet 1998 fann Granskningsnämnden att fördelningen av debatter
            inte varit jämlik mellan partierna. Framför allt gynnades Socialdemokraterna
            på ett flagrant sätt, medan Miljöpartiet de gröna var det riksdagsparti
            som missgynnades mest.
          </note>
          <note>
            De flesta demokratiska länder har någon form av föreskrifter
            för hur medierna ska sköta sin valbevakning. I Sverige finns inte
            sådana regler, utan man betraktar valet som en nyhet.
          </note>
          <note>
            Nu tänkte jag tala om någonting tekniskt, nämligen textning i
            TV. Vi har en god teknik och kan använda den på ett mycket bättre
            och effektivare sätt än i dag om vi vill. Textning i TV är en
            ovärderlig hjälp för hörselskadade, men också för människor med
            läsoch skrivsvårigheter och för alla invandrade människor. Det
            är alltså väldigt många människor som har glädje av att program
            är textade. Att ge så många som möjligt reell möjlighet att ta
            del av innehållet i programutbudet är en viktig demokratisk princip.
            Därför anser vi i Miljöpartiet att målet att nå upp till vad gäller
            textning måste vara 100 % - något annat är inte rimligt.
          </note>
          <note>
            Jag tänkte fortsätta på demokratitemat och prata om Öppna kanalen.
            Riksförbundet Öppna kanaler har en stor betydelse för grundläggande
            demokratiska värden som yttrandefrihet och möjlighet att ta del
            av den parlamentariska debatten utan att informationen filtreras.
            Mediet är extra viktigt då många invandrarföreningar driver verksamhet
            i öppna kanaler. I dag har drygt en miljon svenska hushåll tillgång
            till kanalen och kan bl.a. se direktsända sändningar från
          </note>
          <note>
            EU-parlamentet. Miljöpartiet kommer att återkomma igen i vår
            budget med förslag om ekonomiskt stöd.
          </note>
          <note>
            Här vill jag passa på att nämna att Miljöpartiet anser närradions
            roll i etern ovärderlig, också det ur ett demokratiskt perspektiv.
            Men vi anser att reklaminslagen inte har där att göra. Vi tycker
            i stället att samhället ska gå in och ge stöd, och vi hoppas på
            att få se förslag från regeringen inom en snar framtid som går
            i den riktningen.
          </note>
          <note>
            Så går jag över till TV-avgiften, den som många betraktar som
            en skatt. Miljöpartiet vill modernisera avgiftssystemet, men inte
            som Radiotjänst i Kiruna nu föreslagit, dvs. att ta ut individuella
            avgifter för äldre boende på institutioner. Medge att TV:n kan
            användas till mycket i dag! Hemelektroniken integreras, och sammansmältning
            pågår. Avgift på apparat är både förlegad och principiellt fel.
          </note>
          <note>
            Nu hoppas jag att beredningen som ska förbereda arbetet inför
            nästa public service-proposition snarast tillsätts och tar itu
            med frågan såsom vi har sagt i det public service-betänkande som
            riksdagen beslutat om.
          </note>
          <note>
            Det är ju faktiskt ungefär 300 miljoner kronor som public service-bolagen
            förlorar varje år på avgiftsskolkare, och det är ju ett tydligt
            tecken på att systemet måste moderniseras.
          </note>
          <note>
            Så vill jag ta upp jämställdhet. Den statliga filmpolitiken har
            samma jämställdhetskrav som övrig statlig och kommunal verksamhet.
            I verkligheten råder dock allt annat än jämställdhet. År 2000
            fick t.ex. 9 kvinnliga och 17 manliga regissörer förhandsstöd
            för långfilm. När det gäller kortfilm är stödet nästan lika snedfördelat:
            År 2000 beviljades 35 regissörer stöd, därav 13 kvinnor och 22
            män.
          </note>
          <note>
            Vad gäller filmproduktion till Sveriges Television är det inte
            mycket bättre, trots att Sveriges Television omfattas av samma
            jämställdhets- och demokratimål som samhället i övrigt. Här finns
            mycket att hämta in.
          </note>
          <note>
            Att det spelar roll framgår av den forskning som har påvisat
            att flickor som ser mycket på TV får minskat självförtroende medan
            pojkar som ser mycket på TV
          </note>
          <note>
            får stärkt självförtroende.
          </note>
          <note>
            Mediernas bild är i huvudsak den aktive mannen och den passiva
            kvinnan. Det här gäller inte bara fiktion utan även i nyhetssammanhang,
            vilket har varit extra flagrant den senaste tiden. Här används
            männen för att illustrera makten, och de kommenterar makten. Kvinnorna
            är offren tillsammans med barnen.
          </note>
          <note>
            Jag vill upprepa att vid FN:s fjärde kvinnokonferens i Beijing
            1995 antogs ett handlingsprogram,
          </note>
          <note>
            Platform for Action. Där betonades bl.a. mediers genomslagskraft
            när det gäller opinionsbildning och möjlighet att belysa kvinnors
            villkor. Här slogs det fast att länderna inom pressfrihetens ram
            ska verka för att bilden av kvinnan i medier är jämställd. Här
            finns mycket att hämta in, som ni hör.
          </note>
          <note>
            När det gäller digitalradion har utskottet erinrat om sitt uttalande
            redan våren 2001. Man säger igen att man utgår ifrån att regeringen
            snarast, dvs. i god tid före valet hösten 2002, utser de parlamentariker
            som ska medverka i den andra etappen av utredningsarbetet. Första
            etappen lär bli klar i april. Här vill vi påminna om att 85 %
            av marknätet redan i dag är klart för att sända digitalradio.
            Här står alltså kapital och bara inte används: kapital som kan
            endera användas eller säljas. Det är vi som avgör. Här är det
            viktigt att de kommersiella aktörerna är med från början och att
            vi har lärt något från digital-TV-beredningen.
          </note>
          <note>
            Avslutningsvis vill jag säga att Teracom måste ges ekonomiska
            resurser att utveckla sin verksamhet.
          </note>
          <note>
            Vill vi ha ett samhällsägt distributionsnät - det vill vi i Miljöpartiet
            - måste vi också ge det möjligheter.
          </note>
          <note>
            Om inte de möjligheterna ges så anser vi att ett breddat ägande
            måste till skyndsamt.
          </note>
          <note type="speaker">
            Anf. 57 ÅKE GUSTAVSSON (s):
          </note>
          <note>
            Herr talman! Public service är stommen, inte ett komplement,
            i ett fungerande mediesamhälle som ska stå för mångfald och kvalitet.
            I takt med att mediemarknaden blir alltmer konkurrensutsatt är
            det viktigt att stärka public service-företaget, detta bl.a. för
            att garantera geografisk rättvisa, redaktionellt oberoende, hög
            kvalitet och minoritetsansvar. Ett väl fungerande public service-uppdrag
            garanterar ett medieutbud som alla människor i hela landet kan
            ta del av. Det är viktigt med radio och TV för hela Sverige.
          </note>
          <note>
            För att public service-verksamheten ska vara trovärdig är det
            just viktigt med ett redaktionellt oberoende. Det publicistiska
            ansvaret för verksamheten kan inte styrelsen ha. För den redaktionella
            verksamheten och friheten måste det finnas andra instrument som
            verkar.
          </note>
          <note>
            Jag tar upp denna fråga i anledning av den diskussion som fördes
            av vissa ledamöter av Sveriges Radios styrelse, som offentliggjordes
            i protokoll och som också fördes i medier efter händelserna i
            USA den 11
          </note>
          <note>
            september, då någon styrelseledamot gick ut offentligt och hade
            synpunkter på hur bevakningen hade ägt rum redaktionellt sett.
            Detta togs också upp inom ramen för styrelsen.
          </note>
          <note>
            Jag menar att det inte är en uppgift för Sveriges
          </note>
          <note>
            Radios styrelse att föra den här diskussionen. Det bidrar inte
            till att öka trovärdigheten att man går in i den redaktionella
            självständigheten.
          </note>
          <note>
            Jag menar att det är Sveriges Radios styrelse som har det övergripande
            ansvaret för företagets programverksamhet. Styrelsen ska fastställa
            företagets mål och långsiktiga planer, besluta om grundläggande
            prioriteringar i programverksamheten samt besluta om företagets
            budgetunderlag, planering och viktiga utnämningar. Men ingripanden
            i det löpande programarbetet på redaktionsnivå ska normalt sett
            inte förekomma.
          </note>
          <note>
            Nu förutsätter jag och tror mig kunna säga att det inte kommer
            att hända i fortsättningen att enskilda ledamöter i Sveriges Radio
            kommer att agera på detta sätt. Om så sker tror jag att det blir
            många som kommer att lyfta ordentligt på ögonbrynen.
          </note>
          <note>
            Det är viktigt att markera att programföretagen ska vara oberoende
            från kommersiella och politiska intressen. Därför kan man säga
            att det är viktigt, som en del har varit inne på, att diskutera
            hur finansieringen sker. Många ifrågasätter den nuvarande finansieringsformen.
            För ett par år sedan sade man i en diskussion att nu håller hela
            systemet med TV-avgifter på att paja ihop. Det var stora diskussioner
            om detta.
          </note>
          <note>
            Sanningen är ju att det aldrig har varit så många som betalar
            TV-avgift som det är i dag. Sanningen är dessutom att trenden
            är ökande. Man fortsätter och är framgångsrik. Men, det ska vi
            alla erkänna, det finns också problem med den nuvarande lagstiftningen.
            Det har debatten om den senaste skrivelsen från Radiotjänst till
            Kulturdepartementet visat. Därför är det naturligtvis viktigt
            att se över hur vi ska ha det med finansieringen framöver. En
            utredning arbetar med den frågan, och jag tror också att det finns
            anledning för den nya public service-utredningen, när den tillsatts,
            att diskutera den frågan.
          </note>
          <note>
            Dan Kihlström efterlyste tillsättandet av utredningen, och jag
            ska gärna säga att jag delar uppfattningen att det är viktigt
            att man snabbt får i gång en diskussion med riksdagspartierna,
            så att man därefter kan få till stånd ett direktivskrivande och
            därmed senare tillsätta utredningen. Det tjänar liksom ingenting
            till att man igen hamnar i en situation där man blir oerhört tidspressad.
            Jag tycker att man snabbt och med stor öppenhet ska föra den här
            diskussionen.
          </note>
          <note>
            Flera talare har fört en diskussion om DAB:en och den digitala
            radion. Det var inte så roligt att vara med om att man fick snörpa
            in DAB:en till de tre storstadsområdena och Luleå. Jag tror att
            det är de som för närvarande har sändningar i gång på DAB. Jag
            tror att man, som Ewa Larsson möjligen antydde, med en DAB måste
            kunna erbjuda ett mervärde.
          </note>
          <note>
            Annars blir det liksom inte intressant att investera.
          </note>
          <note>
            Jag tror därför att det är rimligt att fundera på om man inte
            borde släppa in också ett par kommersiella kanaler på riksnätet.
            Detta är min personliga uppfattning, och den tycker jag är mycket
            välgrundad.
          </note>
          <note>
            De andra frågorna i den här diskussionen är lite grann av skåpmat.
            Moderaternas ständiga entusiasm i sin privatiseringsiver. Det
            är liksom inget nytt under solen. Tyvärr har de kloka argument
            som vi har anfört mot Moderaternas privatiseringar ännu inte nått
            någon framgång. Men vi får väl hoppas att de kommer att göra det.
          </note>
          <note>
            Jag har tidigare nämnt finansiering genom TV-
          </note>
          <note>
            avgift. Jag tror alltså inte på att man ska skattefinansiera
            eller hitta ett annat finansieringssystem med fonder osv. Men
            vi måste titta närmare på hur vi ska ha det med finansieringen.
            Det får vi återkomma till i samband med public service-beredningen,
            som jag förutsätter kommer att behandla också den här frågan.
          </note>
          <note>
            Kristdemokraterna begär i en reservation när det gäller DAB-sändningarna
            att regeringen ska lämna förslag till när det analoga nätet ska
            släckas ned.
          </note>
          <note>
            Moderaterna och Folkpartiet anser att utbyggnaden av det analoga
            marknätet ska stoppas omedelbart. När det gäller Digital-TV-kommittén
            pågår det för närvarande som ni vet ett remissförfarande, och
            det är ganska rimligt att man när det remissförfarandet är klart
            tar ställning.
          </note>
          <note>
            När det gäller DAB-sändningarna som sådana pågår det som ni vet
            en enmansutredning som kommer att vara klar den 15 april. Därefter
            är avsikten att regeringen snabbt ska tillsätta en parlamentariskt
            förankrad beredning.
          </note>
          <note>
            För att möjligen knyta an till kd:s reservation om avveckling
            av det analoga marknätet vill jag säga att regeringen under året
            kan lägga fram förslag om vid vilken tidpunkt det är dags att
            släcka ned. Den frågan är dock ännu inte löst. Det finns en del
            motsägande faktorer här. Det som talar för är naturligtvis att
            man slipper kostnader för dubbel distribution, dvs. både digital
            och analog distribution. Det som talar emot är att faktiskt ganska
            många har investerat i analoga mottagare, och det kan kosta pengar
            att skaffa sig en box. Det var i det sammanhanget hela diskussionen
            om folkboxen togs upp. Regeringen får alltså efter det att remisstiden
            har gått ut fundera på detta och därefter återkomma till riksdagen
            med förslag.
          </note>
          <note>
            Med detta, herr talman, tror jag inte att det är någon större
            överraskning om jag yrkar bifall till utskottets förslag på samtliga
            punkter.
          </note>
          <note type="speaker">
            Anf. 58 DAN KIHLSTRÖM (kd) replik:
          </note>
          <note>
            Herr talman! Jag är mycket medveten om tiden och att vi har mycket
            att diskutera i dag. Jag vill ändå återkomma till det som Åke
            Gustavsson tog upp om den parlamentariskt sammansatta kommittén.
            Det var bra att Åke Gustavsson tog upp detta. Ska jag tolka det
            som att Åke Gustavsson aktivt kommer att arbeta med de kontakter
            som Åke Gustavsson har i Kulturdepartementet och på andra ställen,
            så att vi får i gång den här processen?
          </note>
          <note>
            Precis som Åke säger ska det först ske ett samråd med partierna.
            Det är väldigt viktigt att det kommer i gång så att man får med
            alla synpunkter på direktiven så att den här kommittén också kan
            börja arbeta. Det var någonting som vi diskuterade väldigt mycket
            när vi beredde det nuvarande tillståndet. Just att det finns så
            många stora frågor som måste diskuteras, finansieringsfrågorna
            som berördes här, gör att den här processen måste komma i gång
            så fort som möjligt.
          </note>
          <note>
            Ska jag ta det som ett löfte från Åke Gustavsson att han är villig
            att arbeta för detta?
          </note>
          <note>
            När det gäller de analoga och digitala sändningarna har inte
            vi uttalat något slutdatum. Men vi menar att om regeringen, som
            vi har uppfattat det, ändå vill driva på den här frågan, tror
            jag att det vore bra om regeringen återkom med ett datum. Det
            skulle påskynda och påverka processen i positiv riktning.
          </note>
          <note type="speaker">
            Anf. 59 ÅKE GUSTAVSSON (s) replik:
          </note>
          <note>
            Herr talman! Det var egentligen bara en fråga jag fick, och det
            var om jag ville medverka till att man snabbt får till stånd diskussioner
            med de politiska partierna i riksdagen om direktiven för en public
            service-utredning. Svaret på den frågan är ja.
          </note>
          <note type="speaker">
            Anf. 60 OLA KARLSSON (m):
          </note>
          <note>
            Herr talman! Jag vill allra först kommentera det som Åke Gustavsson
            inledde med. Han sade att det inte ökar tilltron till programbolagen
            om styrelsen diskuterar redaktionernas verksamhet, med bäring
            på det som hände den 11 september.
          </note>
          <note>
            Jag vill med anledning av det säga att i en s.k. direktsändning
            två timmar efter det att tornen i New
          </note>
          <note>
            York rasat visade SVT en bild där tornen står kvar.
          </note>
          <note>
            Om styrelsen inte tog upp en diskussion om nyhetsredaktionernas
            verksamhet efter ett sådant fallissemang skulle det finnas skäl
            att ifrågasätta styrelsernas roll.
          </note>
          <note>
            Sedan, herr talman, tänkte jag något beröra en av de snuskigaste
            saker som jag har stött på under mitt arbete med radio- och TV-frågor.
            Det gäller bolaget
          </note>
          <note>
            Boxer AB, dotterbolag till Teracom som är helstatligt, och dess
            mycket långtgående planer på att sälja detaljerade uppgifter om
            kundernas agerande i deras
          </note>
          <note>
            TV-portal. Jag tvekar inte att använda ordet snuskigt, för det
            är vad det är.
          </note>
          <note>
            Utskottet avvisar detta med att säga att det inte finns någon
            grund för de farhågor som motionären har rörande försäljning av
            personuppgifter från Boxer. Man motiverar detta med att Boxer
            skickade ut ett pressmeddelande den 16 oktober där man sade att
          </note>
          <note>
            Boxer inte kartlägger kundernas beteende. Det var bara så att
            det fyra dagar tidigare hade stått i en annan tidning:
          </note>
          <note>
            "Digital-tv-bolaget Boxer registrerar varje rörelse tv-tittarna
            gör på bolagets tv-portal. Det sker genom ett inbyggt modem i
            boxen kopplat till det vanliga telenätet och som aktiveras när
            tv-tittaren loggar in på portalen. Uppgifterna om till vilka sajter
            tv-tittaren surfat till säljs sedan vidare till direktreklamfirmor
            eller andra hugade spekulanter på information."
          </note>
          <note>
            Man kan säga att vad som helst kan stå i en tidning. Det är bara
            så att det lite längre ned i samma artikel heter:
          </note>
          <note>
            "Genom det avtal som vi skriver med våra kunder accepterar också
            kunderna att vi registrerar allt de gör på portalen och att vi
            säljer uppgifterna vidare till tredje part. Eftersom vi har ett
            avtal med kunden gör vi alltså inget olagligt. Och vi är inte
            heller ensamma om att skriva sådana här avtal med kunder, säger
          </note>
          <note>
            Crister Fritzon, vd på Boxer."
          </note>
          <note>
            När man läser Boxers avtal med kunden kan man se att det mycket
            noggrant är förberett och utskrivet så att det ska möjligt att
            sälja de här personuppgifterna vidare. Under punkten 5, Samtycke
            till behandling av personuppgifter, m.m., står det bl.a.: "Ändamålet
            med behandlingen är att . sammanställa sådana uppgifter och sådan
            information . samt överlåta såväl uppgifter som statistik och
            konsumentprofiler till tredje part för dennes kommersiella bruk."
          </note>
          <note>
            När man tar del av Boxers interna handlingar, som de har skrivit
            för sig själva, kan man läsa om hur glada de är över att de kan
            bygga upp en kunskap om hur konsumenterna använder Boxers tjänster.
            De skriver att de dessutom känner till identiteten, namn, adress,
            telefonnummer etc., på dem som interagerar med en tv-applikation
            eller besöker Boxer-TV. Den här kunskapen kan man lagra i en eller
            flera databaser. Man ska t.ex. kunna sälja den här informationen
            till annonsörer, alltså sälja uppgifter om vilka som har visat
            intresse för produkter.
          </note>
          <note>
            Boxer kan tillhandahålla ett register över dessa personer, står
            det. Lite längre ned heter det:
          </note>
          <note>
            All denna information ger Boxer en hög och mycket kvalitativ
            kunskap om individen. Denna kunskap betingar ett högt värde, och
            Boxer avser att erbjuda dessa tjänster till intresserade företag.
          </note>
          <note>
            Hade Telia gjort något sådant hade det varit förbjudet enligt
            telelagen, men eftersom Boxer inte är teleoperatör faller man
            inte under telelagen, och därmed kan man göra sådant här.
          </note>
          <note>
            I andra interna papper skriver Boxer om att det är ett hot mot
            denna verksamhet om det blir en debatt om den personliga integriteten.
            Ja, tacka för att det är ett hot mot en sådan verksamhet!
          </note>
          <note>
            Jag tycker att det här är snuskigt. Jag tycker inte att det finns
            någon anledning för statliga företag och inte heller för andra
            företag att ägna sig åt sådan här verksamhet. Att man registrerar
            detaljerade personuppgifter om vad kunder gör på en portal för
            att sälja den informationen till sådana som är intresserade av
            den tycker jag är snuskigt.
          </note>
          <note>
            Jag skulle vilja fråga Åke Gustavsson i någon av hans två roller,
            antingen som ledamot av kulturutskottet eller som ledamot i styrelsen
            för Teracom,
          </note>
          <note>
            Boxers ägarbolag: Anser Åke Gustavsson att sådan här verksamhet,
            dvs. försäljning av detaljerade personuppgifter, är ett naturligt
            inslag i ett statligt företags verksamhet?
          </note>
          <note type="speaker">
            Anf. 61 CHARLOTTA L BJÄLKE-BRING (v) replik:
          </note>
          <note>
            Herr talman! Ola Karlsson anser att Boxer är mer snuskigt än
            andra bolag när det gäller hantering av personuppgifter för tredje
            parts kommersiella bruk.
          </note>
          <note>
            Jag undrar varför Ola Karlsson tycker att Boxer är mer snuskigt
            än andra bolag med liknande syften.
          </note>
          <note>
            Den här möjligheten finns ju för alla verksamheter som är kodade
            och kopplade till kort, som ICA, KF
          </note>
          <note>
            m.fl.
          </note>
          <note>
            Min fråga är alltså: Hur kommer det sig att Ola
          </note>
          <note>
            Karlsson anser att Boxer är så mycket mera snuskigt än alla andra
            bolag?
          </note>
          <note type="speaker">
            Anf. 62 OLA KARLSSON (m) replik:
          </note>
          <note>
            Herr talman! För det första handlar det här om det som Boxer
            gör. Man registrerar vad kunden gör på portalen boxer.tv. Man
            skulle också koppla Internetanvändningen till den här portalen,
            dvs. man skulle också registrera alla de sajter som kunden besöker
            på
          </note>
          <note>
            Internet. Man avsåg att sälja den informationen till tredje part.
          </note>
          <note>
            Skulle Teliaoperatörer göra sådant här skulle det vara olagligt
            eftersom det faller under telelagen, som förbjuder sådant.
          </note>
          <note>
            Jag tycker att det vore lika fel om ICA sålde information till
            tredje part om alla de varor som dess kunder köper med hjälp av
            ICA:s kort. ICA vet att jag och andra skulle bli upprörda över
            en sådan försäljning, och därför har ICA och många andra kortföretag
            mycket noga uttalat att de inte kommer att använda sådan här information
            för försäljning till tredje part.
          </note>
          <note type="speaker">
            Anf. 63 CHARLOTTA L BJÄLKE-BRING (v) replik:
          </note>
          <note>
            Herr talman! För mig är det viktigt att sådan här verksamhet
            ska vara förbjuden för alla bolag, oavsett vilka de är, om de
            är ägda av staten eller av kommersiella aktörer. Därför har jag
            väckt en motion till
          </note>
          <note>
            Sveriges riksdag om detta, och jag förutsätter att Ola
          </note>
          <note>
            Karlsson i konstitutionsutskottet kommer att yrka bifall till
            den. Jag tackar för ett sådant stöd.
          </note>
          <note type="speaker">
            Anf. 64 OLA KARLSSON (m) replik:
          </note>
          <note>
            Herr talman! Det gläder mig att Charlotta Bjälkebring nu har
            svängt. När vi hade frågan uppe i Digital-TV-kommittén försvarade
            Charlotta Bjälkebring den här verksamheten i Boxer och ville inte
            ingripa mot den. Jag tog upp den i en reservation, men Charlotta
            Bjälkebring valde att låta verksamheten fortsätta, just med den
            motiveringen att det är viktigt att alla företag får arbeta på
            samma villkor. Man skulle inte ställa särskilda krav på Boxer.
          </note>
          <note>
            Jag menar att vi som ägare till ett statligt företag som Teracom
            har en möjlighet att gå före och ställa särskilda krav. Jag beklagar
            att Carlotta Bjälkebring inte vill gå den vägen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            7 § Arkiv
          </note>
          <note>
            Föredrogs kulturutskottets betänkande 2001/02:KrU12
          </note>
          <note>
            Arkiv.
          </note>
          <note type="speaker">
            Anf. 65 LENA EK (c):
          </note>
          <note>
            Herr talman, ärade ledamöter! Jag ska börja med att yrka bifall
            till reservation nr 1 i utskottets betänkande, som handlar om
            ökade resurser för utveckling av Svensk arkivinformation.
          </note>
          <note>
            I Sollefteå kommun har Svensk arkivinformation,
          </note>
          <note>
            SVAR, varit verksamt sedan 1978. Det startade med kyrkoböckerna,
            och sedan har verksamheten utökats rejält. Den finns på tre olika
            orter, varav Ramsele är den mest kända eftersom där finns SVAR-huset,
            som väldigt många släktforskare besöker eller har kontakt med
            på annat sätt.
          </note>
          <note>
            SVAR:s bestånd av mikrofilmade arkivhandlingar omfattar bl.a.
            kyrkoarkiv, domstolsarkiv och militära arkiv. SVAR samarbetar
            med skolor som Mitthögskolan och Umeå universitet, för att nämna
            bara några partner. SVAR har utvecklat utbildningsmaterial och
            kursverksamhet kring arkiven och distribuerar den nationella arkivdatabasen
            på nätet.
          </note>
          <note>
            När skanningtekniken utvecklades blev det naturligt att SVAR
            gick i täten för att ge forskare digitala kopior av arkiv över
            nätet, för att därmed försöka att upphäva det s.k. avståndshandikappet.
          </note>
          <note>
            SVAR har arbetat med många olika projekt. Just nu arbetar man
            med ett projekt som har fått mål 1-
          </note>
          <note>
            pengar från EU och svenska staten och som heter Det skrivna kulturarvet
            som resurs för utbildning och forskning. Främst gäller det utveckling
            från analog till digital kulturarvsinformation.
          </note>
          <note>
            SVAR i Ramsele hittar ständigt nya infallsvinklar på sin verksamhet.
            Ett problem är emellertid finansieringen. Kyrkoarkiven utgör ca
            95 % av intäkterna, men för att kunna tillhandahålla arkiven digitalt
            på
          </note>
          <note>
            Internet behövs en fast anslagsfinansiering. I år har
          </note>
          <note>
            SVAR fått 4 miljoner för att utveckla digitaliseringen, men dessa
            pengar har enbart gått till apparater.
          </note>
          <note>
            Finansieringen är ett av de problem som regeringens utredare
            Kari Marklund tittar på. Utredningen kommer att presenteras någon
            gång i höst och inte som tidigare aviserats i maj. Enligt vad
            utredaren sagt vid kontakter med Centerpartiets utskottsrepresentant
          </note>
          <note>
            Birgitta Sellén kommer utredningen Arkiv för alla att föreslå
            en organisatorisk förändring. Man vill lyfta fram arkiven som
            en viktig instans för myndigheterna att utnyttja sig av. Arkiven
            kan vara spjutspetsen i datavärlden. Det visar också en del av
            de projekt som bedrivs av KK-stiftelsen inom dess speciellt utpekade
          </note>
          <note>
            IT-ansvar. Därför bör man se över möjligheten att starta en elektronisk
            myndighet. Arkiven kan jobba med att tillgängliggöra material
            till myndigheterna.
          </note>
          <note>
            Tack vare datans snabbhet kan man i dag också arkivera material
            betydligt snabbare än tidigare. Nu sker det på några veckor, medan
            traditionell arkivering kan ta flera år. Det öppnas med andra
            ord stora utvecklingsmöjligheter för arkiven men också för dem
            som behöver använda sig av arkiven, t.ex. myndigheter och forskare.
          </note>
          <note>
            SVAR har som informationsföretag inom arkivområdet stora förutsättningar
            för att öka utvecklingen i Sollefteå kommun - och även inom Ånge
            kommun, som också har SVAR-verksamhet. Man samarbetar, som jag
            sade tidigare, med Mitthögskolan och
          </note>
          <note>
            Umeå universitet, och det samarbetet kan utökas betydligt i framtiden.
            De har också många spännande gemensamma idéer om detta.
          </note>
          <note>
            SVAR har mycket stora möjligheter att erbjuda nya arbetstillfällen
            inom den nya tekniken, under förutsättning att ekonomiska resurser
            tillförs. Om
          </note>
          <note>
            SVAR får ansvar för att vårda det skrivna kulturarvet kan det
            skapa många arbetstillfällen, och det är välbehövligt i en region
            som förlorat många jobb i samband med försvarsomläggningen.
          </note>
          <note>
            Utskottsmajoriteten har visat förståelse för Centerpartiets krav
            om att regeringen måste ta sitt ansvar för Sollefteåregionen.
            Man skriver i betänkandetexten: "Utskottet förutsätter att regeringen
            med beaktande av det försvarspolitiska beslutet våren 2000 - -
          </note>
          <note>
            - tar hänsyn till behovet av sysselsättning i Västernorrlands
            län, varvid långsiktig arkivverksamhet bör vara en del i övervägandena."
          </note>
          <note>
            Jag tycker däremot att det är tråkigt att utskottsmajoriteten
            inte kunde gå hela vägen och bifalla motionerna. Fortfarande har
            nämligen regeringen inte infriat sina löften om att före nyår
            skaffa fram ersättningsjobb till Sollefteå. Av de utlovade 300
            statliga jobben har Sollefteå fått ett sextiotal genom ÖCB, och
            resten kvarstår.
          </note>
          <note>
            Nya arbetstillfällen behövs i Norrland. Om Västernorrland får
            ökad inflyttning av människor i arbetsför ålder ökar skatteintäkterna
            och tillväxten där.
          </note>
          <note>
            Sollefteå har visat att man klarar av hög kvalitet i verksamheten
            och har möjlighet att rekrytera bra personal. Det här är också
            typiska sådana jobb som inte behöver ligga mitt i en tillväxtregion
            utan som man mycket väl kan flytta ut och ändå öka kvaliteten
            i den verksamhet man har ansvar för.
          </note>
          <note>
            Jag yrkar därför bifall till reservation nr 1.
          </note>
          <note>
            Centerpartiet har också en reservation till förmån för ett landsarkiv
            i Växjö. Den kommer jag dock inte att yrka bifall till, för att
            spara tid. Däremot kan jag förklara varför vi anser att det behövs
            ett landsarkiv där.
          </note>
          <note>
            Det finns enligt Riksarkivet fem kriterier för att etablera ett
            landsarkiv:
          </note>
          <note>
            1. universitet eller högskola med utbyggd forskning på orten,
          </note>
          <note>
            2. befolkningstäthet,
          </note>
          <note>
            3. residensstad med många myndigheter,
          </note>
          <note>
            4. goda kommunikationer,
          </note>
          <note>
            5. arkivorganisation.
          </note>
          <note>
            Växjö uppfyller alla dessa krav. Det offentliga materialet från
            Småland finns i dag i Vadstena, och det är inga enkla kommunikationer
            dit från Växjö.
          </note>
          <note>
            Materialet och utvecklingsplaner för Vadstena kommer att stabilisera
            den enheten, som är viktig i sig, men det finns starka skäl för
            att också Växjö ska få ett landsarkiv för det material som rör
            Växjös omland. Vid Växjö högskola förekommer omfattande utbildning
            och forskning inom historieämnet. Det skulle därför underlätta
            betydligt för de studerande om det blev ett landsarkiv också i
            Växjö.
          </note>
          <note type="speaker">
            Anf. 66 ANA MARIA NARTI (fp):
          </note>
          <note>
            Herr talman! Nu är vi där igen! Det behövs pengar i Sollefteå.
            Det behövs pengar i Växjö. Det behövs pengar för välutbildad personal
            som hanterar arkivmaterial osv. Det förekommer också uppgifter
            om att
          </note>
          <note>
            Svensk Arkivinformation arbetar med pengar från arbetsmarknadsbudgeten.
          </note>
          <note>
            Då är vi där igen. Varför går pengarna till AMS?
          </note>
          <note>
            Varför går de inte till kulturen?
          </note>
          <note>
            Problemen på arkiveringsområdet är enorma på grund av den tekniska
            förändring som äger rum och som går väldigt fort. Vad vi beslutar
            om när vi gör budgeten - som vi inte diskuterar i dag men som
            vi ändå inte kan låta bli att diskutera - är problem som har att
            göra med hur vi hanterar våra minnen. Löser vi inte de här problemen
            kommer vi att förlora mycket material som vi aldrig kan ersätta.
          </note>
          <note>
            Låt mig komma tillbaka till en av mina käpphästar: Varför ska
            AMS ha 60-70 miljarder per år medan hela kulturen, hela idrotten,
            trossamfunden och medierna bara får 8 miljarder? Hur hanterar
            vi kunskapen och investeringen i kunskap i det här landet? Mycket
            dåligt. Och jag vill inte ännu en gång höra argumentet att också
            landsting och kommuner satsar på kultur och kunskap. Vi vet ju
            alla att deras möjligheter att satsa mycket på sådant är begränsade
            - detta sagt bara för att påminna om vilka stora skyldigheter
            vi har i detta sammanhang. Vi kan inte vänta på utredning efter
            utredning när tekniken galopperar.
          </note>
          <note>
            Nu har jag sagt det, och då vill jag yrka bifall till reservation
            4 under punkt 6. Jag ställer mig självklart bakom de andra synpunkter
            som Folkpartiet har framfört i detta sammanhang men yrkar inte
            bifall till någonting mer för att vinna tid.
          </note>
          <note type="speaker">
            Anf. 67 EVA LARSSON (mp):
          </note>
          <note>
            Herr talman! Jag vill börja med att yrka bifall till reservation
            2 under punkt 3.
          </note>
          <note>
            Tillkomsten av de regionala arkivorganisationerna har flera ideologiska
            rötter. En viktig kraft var att ta ifrån traditionella eliter
            makten över arkiven och göra arkivmaterialet tillgängligt för
            folket. Landsarkivens huvuduppgift är att bevara och vårda det
            övertagna källmaterialet, att tillgängliggöra arkivmaterialet
            för forskning i vid bemärkelse och att levandegöra arkiven, dvs.
            låta källorna komma till tals som en viktig faktor i kulturlivet.
            Härtill kommer funktionen som arkivmyndighet för de civila, regionala
            och lokala statsförvaltningar respektive distrikt.
          </note>
          <note>
            Samtidigt finns det mycket svåra pedagogiska uppgifter att förmedla
            kunskaper om arkivens värde.
          </note>
          <note>
            Anspråken på landsarkivens aktivitet för levandegörande av arkivmaterialet
            och att ha en mer aktivt roll i kulturlivet har framförts allt
            tydligare under senare tid, inte minst i de senaste årens regleringsbrev.
          </note>
          <note>
            Det finns en stark vilja i organisationen att motsvara de kraven.
            Det stora bekymret är att landsarkiven aldrig utrustats för den
            uppgiften. Miljöpartiet anser att arkivens verksamhet behöver
            stärkas på flera sätt och att deras pedagogiska utveckling ska
            stödas.
          </note>
          <note>
            Den är verkligen på frammarsch.
          </note>
          <note>
            De två nya arkiven ska ges förutsättningar att överleva. När
            flera arkiv öppnas finns det inte mer pengar. De arkiv som redan
            finns får då mindre pengar att dela på. Så kan vi inte ha det,
            eller hur?
          </note>
          <note type="speaker">
            Anf. 68 ÅKE GUSTAVSSON (s):
          </note>
          <note>
            Herr talman! För tids vinnande ska jag utöver att yrka bifall
            till utskottets förslag i betänkandet gå direkt på att kommentera
            reservationerna.
          </note>
          <note>
            Lena Ek företräder här Centerpartiet. Jag vill erinra om att
            när man hänvisar till de förändringar som har ägt rum i den militära
            organisationen har Socialdemokraterna och Centerpartiet ett gemensamt
            ansvar för detta. Man arbetar med en gemensam omställningsgrupp,
            man är överens om tagen och hur man ska hantera det.
          </note>
          <note>
            Det gör man just för att se hur man ska ge utvecklingsmöjligheter
            i de orter och områden som berörs av den ändrade fredsorganisationen
            inom försvaret.
          </note>
          <note>
            Det innebär också självklart ett ansvar för statlig verksamhet
            och verksamhet över huvud taget inom det geografiska området i
            Västernorrlands län i Sollefteå.
          </note>
          <note>
            Som ett mer exakt svar förutsätter jag att Riksarkivet tar hänsyn
            till gjorda investeringar, ser till att de utnyttjas effektivt
            och att tillgängligheten till kulturarvet tillgodoses med lämplig
            teknik. Jag har inget annat att säga än att det är en positiv
            verksamhet som sker däruppe för närvarande. Det är sett mot den
            bakgrunden inte särskilt rimligt att föreslå ett bifall till motionerna.
          </note>
          <note>
            Ewa Larsson sade att stödet till landsarkiven ska förstärkas.
            Självklart vore det önskvärt att förstärka stödet till många området
            inom kulturpolitiken med kanske ett antal miljarder kronor. Sådana
            diskussioner kommer att föras i anslutning till nästa budget.
          </note>
          <note>
            Det är i de sammanhangen det hör hemma.
          </note>
          <note>
            Centern har också i en reservation föreslagit att det etableras
            ett landsarkiv i Växjö. Eftersom Lena
          </note>
          <note>
            Ek inte pläderade för den motionen ska jag inte argumentera mot
            den heller.
          </note>
          <note>
            Folkpartiet och Ana Maria Narti tog upp frågan personalsammansättningen
            i statliga myndigheter.
          </note>
          <note>
            Det ingår i Arkivutredningens direktiv att titta på detta. Det
            finns absolut ingen anledning att föregripa utredningens förslag.
          </note>
          <note>
            Herr talman! Med detta vill jag på hälften av anmält talartid
            yrka bifall till utskottets förslag i betänkandet.
          </note>
          <note type="speaker">
            Anf. 69 EWA LARSSON (mp) replik:
          </note>
          <note>
            Herr talman! Jag ville bara påminna om att landsarkiven gärna
            vill leva upp till de senaste årens regleringsbrev. Där säger
            man att de ska levandegöra sitt material på ett mer aktivt sätt
            och låta det få en roll i kulturlivet.
          </note>
          <note>
            När de då vill leva upp till regleringsbrevet måste man också
            ge dem möjligheter att göra det. Det handlar inte om tvåsiffriga
            miljarder när vi talar om kulturbudgeten. Här handlar det om miljoner.
          </note>
          <note type="speaker">
            Anf. 70 ÅKE GUSTAVSSON (s) replik:
          </note>
          <note>
            Herr talman! Den frågan får man som sagt återkomma till vid behandling
            av budgetpropositionen.
          </note>
          <note type="speaker">
            Anf. 71 ELISABETH FLEETWOOD (m):
          </note>
          <note>
            Herr talman! Jag ska göra ett inlägg på endast ett par minuter
            med anledning av kulturutskottets betänkande 2001/02:KrU12 under
            rubriken Arkiv.
          </note>
          <note>
            Vi moderater har här vare sig reservationer eller särskilda yttranden
            fogade till betänkandet. Anledningen till att jag trots detta
            antecknat mig på talarlistan är för att understryka den vikt vi
            moderater fäster vid arkivmyndigheternas verksamhet.
          </note>
          <note>
            För oss är bevarandet av vårt svenska gemensamma kulturarv en
            huvuduppgift för kulturpolitiken.
          </note>
          <note>
            Om vi här sviktar i ansvar kan detta leda till att delar av det
            arv vi övertagit från tidigare generationer och som vi ska vidarebefordra
            till nya släktled kan utsättas för försummelser, skador, ja kanske
            t.o.m. gå förlorat.
          </note>
          <note>
            Ansvarsmyndighet är Riksarkivet. Dess verksamhet är således enligt
            vår uppfattning - och jag skulle tro enligt samtligas - grundläggande
            och av nationell betydelse. Det är Riksarkivet som ska avväga
            fördelningen av de resurser som står till förfogande för sina
            verksamhetsgrenar och enheterna inom myndigheterna.
          </note>
          <note>
            Herr talman! Låt mig också fästa uppmärksamheten vid det projekt
            som Kungliga Biblioteket i
          </note>
          <note>
            Stockholm nyligen startat. Genom detta lägger KB
          </note>
          <note>
            grunden för en framtida arkivering av elektroniskt publicerade
            dokument. Detta är naturligtvis av väldigt stor betydelse. Jag
            hoppas att projektet ska arbetas fram snabbt.
          </note>
          <note>
            Jag yrkar bifall till utskottets förslag.
          </note>
          <note type="speaker">
            Anf. 72 CHARLOTTA L BJÄLKE-BRING (v):
          </note>
          <note>
            Herr talman! Arkivväsendet är ett viktigt redskap i sökandet
            efter kunskap för att förstå sin historia och sin framtid. Väldigt
            mycket är på gång när det gäller arkiv och för att tillgängliggöra
            de arkiv vi har.
          </note>
          <note>
            Riksdagen har bl.a. fattat beslut om att arkiv, bibliotek och
            museer ska samverka. Vi har tidigare gjort en sammanslagning av
            Riksarkivet och Krigsarkivet.
          </note>
          <note>
            Vi har dessutom i årets budget beslutat om ett filmvårdsarkiv
            i Grängesberg.
          </note>
          <note>
            Stor stora satsningar i våra arkiv tycker jag mig se att det
            finns en del strukturella fel som mynnar ut i att personella resurser
            inte alltid tas till vara på bästa sätt inom arkivväsendet. Frågor
            som rör de sakerna lyfts upp i betänkandet.
          </note>
          <note>
            Många motioner handlar om resurser, samordning av arkiv, kontinuitet
            vad gäller arkivpersonal, dokumentation och digitalisering m.m.
            Detta är frågor som
          </note>
          <note>
            Arkivutredningen också kommer att titta på.
          </note>
          <note>
            En särskilt fråga som jag vill lyfta fram i debatten är det faktum
            att många som arbetar på våra arkiv i dag är anställda i olika
            former av arbetsmarknadsåtgärder. Det är inget fel i att vi har
            arbetsmarknadsåtgärder. Men för kontinuiteten anser vi att inte
            alltför stor del av de anställda inom arkivväsendet ska bestå
            av anställda som kommer och går.
          </note>
          <note>
            Arkivväsendet är väldigt viktigt för vårt kulturella arv. Man
            bör överväga om det ska vara på det viset.
          </note>
          <note>
            Det vore bättre - som Ana Maria Narti sade här tidigare - att
            överväga att kanske överföra medel från arbetsmarknadsområdet
            till kulturområdet och på så vis garantera en mer långsiktig kvalitetsutveckling
            av våra svenska arkiv.
          </note>
          <note>
            En viktig framtidsfråga är att digitalisera arkiven och lägga
            ut deras innehåll på nätet för att göra dem mer tillgängliga för
            allmänhet och forskning.
          </note>
          <note>
            Kort och gott: Vi liksom övriga partier, tror jag, här i kammaren
            vill verka för att öppna arkiven och tillgängliggöra både arkiv,
            bibliotek, museer, utställningar och andra verksamheter som mycket
            väl lämpar sig för att visas digitalt.
          </note>
          <note>
            Avslutningsvis vill jag bara yrka bifall till förslaget till
            beslut i betänkandet. Vi återkommer när arkivutredningen är klar,
            fru talman.
          </note>
          <note type="speaker">
            Anf. 73 DAN KIHLSTRÖM (kd):
          </note>
          <note>
            Fru talman! Sedvanligt har vi ett litet kort betänkande som behandlar
            arkivfrågorna. Det är motionsyrkanden från allmänna motionstiderna
            både
          </note>
          <note>
            2000/01 och 2001/02. Yrkandena gäller resursförstärkningar till
            arkiven, personalutveckling m.m.
          </note>
          <note>
            Låt mig inleda med att säga att jag tror att arkiven kommer att
            få ett fortsatt uppsving och en ännu viktigare uppgift att fylla.
            Orsakerna till detta är flera.
          </note>
          <note>
            Detta är väldigt intressant, men också väldigt utmanande för
            oss.
          </note>
          <note>
            Runtom i landet finns ett antal arkiv av olika karaktär som förvaltar
            betydande arkivbestånd. Det handlar om att vårda och bevara, men
            lika mycket om att ge tillgång till värdefull historia, som flera
            varit inne på i sina inlägg.
          </note>
          <note>
            Jag tror att det ökade intresset för släktforskning och hembygdsforskning
            beror på den ökade internationaliseringen. Ju mer vi rör oss och
            har kontakter med övriga världen, desto mer har vi behov av att
            känna till våra egna rötter och vårt eget kulturarv.
          </note>
          <note>
            Forskarplatserna är hårt utnyttjade, något som naturligtvis är
            glädjande. Samtidigt visar tillströmningen att vi måste följa
            utvecklingen med vaksamhet.
          </note>
          <note>
            I ett särskilt yttrande i betänkandet tar vi kristdemokrater
            upp frågan om resurser till folkrörelsearkiven. Vid ett besök
            på ett av landets folkrörelsearkiv visade det sig att man hade
            21 års eftersläpning på inleveranser. Låt mig då snabbt påpeka
            att materialet naturligtvis förvaras säkert, men materialet är
            osorterat och därmed svårtillgängligt för allmänheten och forskningen.
            Detta exempel visar klart att det finns behov av resurstillskott.
            Självklart tror jag att de olika arkiven kan samverka mer och
            samordna resurser på ett bättre sätt. Man kan säkert se över avgiftsnivåer
            m.m., men det handlar också om ett behov av ökat statligt stöd.
          </note>
          <note>
            Jag anser att folkrörelsearkiven fyller en mycket viktig funktion.
            De har god kontakt med t.ex. fackföreningar, nykterhetsrörelsen,
            idrottsrörelsen och frikyrkorna. Genom att dessa organisationer
            lämnar arkivmaterial till folkrörelsearkiven finns ett mycket
            intressant material samlat till eftervärlden om det lokala föreningslivet.
            Genom folkrörelsearkiven kan vi få en mycket god bild av hur arbetarna,
            tjänstemännen, barnen och de hemarbetande hade det både i sina
            arbeten och på fritiden. Det ideella arbetet färgas ju alltid
            av den aktuella livssituationen. Foton, affischer, brev, för att
            inte tala om alla verksamhetsberättelser har mycket att berätta
            om våra egna rötter.
          </note>
          <note>
            I yttrandet säger vi att regeringen inte hörsammat
          </note>
          <note>
            Kristdemokraternas krav på ett ökat stöd till folkrörelsearkiven.
            Anslagen ligger i princip kvar på samma nivå som de gjorde när
            de infördes i början på 70-
          </note>
          <note>
            talet. Vår övertygelse är att ett ökat statligt stöd på detta
            område skulle betyda väldigt mycket.
          </note>
          <note type="speaker">
            Anf. 74 ÅKE GUSTAVSSON (s) replik:
          </note>
          <note>
            Fru talman! Helt kort bara: Kristdemokraterna står ju bakom det
            här betänkandet. Vi är alltså helt överens. Då kan jag kvittera
            med att säga att jag håller med om det som Dan säger om vikten
            av väl fungerande folkrörelsearkiv. Men jag vill samtidigt understryka
            att anslagsnivån är inte en fråga som vi ska föra en diskussion
            om nu. Den får ni återkomma till i anslutning till budgetdebatten.
          </note>
          <note type="speaker">
            Anf. 75 DAN KIHLSTRÖM (kd) replik:
          </note>
          <note>
            Fru talman! Detta är jag väldigt medveten om, och vi står bakom
            betänkandet. Av den orsaken hade vi ett yttrande i betänkandet
            där vi påpekar att vi faktiskt i årets budget lägger till extra
            pengar till folkrörelsearkiven.
          </note>
          <note>
            Men det är just på det här området som jag tror att man kan tjäna
            så oerhört mycket. När det sker en samverkan mellan ideella föreningar
            och rörelser i ett arkiv kan man få ut väldigt mycket av de insatser
            som man gör.
          </note>
          <note>
            Men, som sagt, vi står bakom betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            8 § Bibliotek, litteratur, kulturtidskrifter och språk
          </note>
          <note>
            Föredrogs kulturutskottets betänkande 2001/02:KrU13
          </note>
          <note>
            Bibliotek, litteratur, kulturtidskrifter och språk.
          </note>
          <note type="speaker">
            Anf. 76 ROY HANSSON (m):
          </note>
          <note>
            Fru talman, ärade ledamöter! Dessvärre finns ingen åhörare. Jag
            kommer i detta anförande i huvudsak att tala om Moderata samlingspartiets
            reservationer nr
          </note>
          <note>
            1 och nr 4.
          </note>
          <note>
            Fru talman! Jag yrkar bifall till reservation 1 men står naturligtvis
            bakom även reservation 4.
          </note>
          <note>
            Boken och tillgången på böcker är viktig som kulturbärare, men
            den är också en symbol för det fria ordet och tryckfriheten. Tack
            vare boken och litteraturen har idéer skapats, tankar brutits
            mot varandra och gränslöshetens möjligheter uppstått. Det är därför
            viktigt att statsmakterna så långt möjligt inte försöker att reglera
            det fria ordet i vår litteratur.
          </note>
          <note>
            Fru talman! Bibliotekslagen är en lag som måste upphävas. Lagen
            är helt tandlös, eftersom den inte garanterar någonting. I stället
            för att garantera att det finns bibliotek över hela landet, riskerar
            lagen att innebära ett hinder för förnyelse och mångfald. Risken
            finns nämligen att det i längden kommer att tillskapas "idealbibliotek"
            som kanske tillfredsställer beslutsfattare i stat och kommun men
            inte dem som biblioteken är till för.
          </note>
          <note>
            Biblioteken är naturligtvis till för enskilda låntagare. Men
            sakta men säkert har det offentliga redan tagit över folkbiblioteken
            som frivilliga organisationer och kvävt frivilligheten och därmed
            variationen.
          </note>
          <note>
            Vi menar att ett avskaffande av lagen skulle befrämja tillkomsten
            av andra former av biblioteksverksamhet.
          </note>
          <note>
            Olika driftsformer med olika profilering skulle ges större utrymme.
          </note>
          <note>
            Lagens begränsningar är tydliga i min hemkommun, Gotlands kommun.
            Hur skulle det se ut om det fanns enbart ett bibliotek på Gotland?
            Det är ju det som krävs i lagen.
          </note>
          <note>
            Fru talman! Tidig kontakt med litteraturen kan lägga grunden
            till ett framtida allmänt kulturintresse.
          </note>
          <note>
            Därför är det naturligtvis särskilt viktigt att barn och ungdomar
            har tillgång till böcker och bibliotek. Jag tror att det finns
            möjlighet att ytterligare öka samverkan mellan folkbiblioteken
            och skolbiblioteken. Då måste man vara vaksam så att tillgängligheten
            blir på det sätt som barnen efterfrågar och förväntar sig, och
            kanske får vi vuxna göra lite avkall.
          </note>
          <note>
            Fru talman! Författare ska, precis som andra kulturskapare, genom
            ändrade skatteregler ges bättre möjligheter att leva på sitt yrke.
            Genom våra förslag skulle alla kulturskapare, dvs. också författare,
            ges goda möjligheter att leva på sitt skapande utan att vara beroende
            av stipendier och statliga ersättningar.
          </note>
          <note>
            Biblioteksersättningen är en viktig inkomstkälla.
          </note>
          <note>
            Reglerna bör utformas så att en större del tillfaller de författare
            vars böcker varit mycket utlånade. Möjligen behöver statistiken
            förbättras och aktualiseras.
          </note>
          <note>
            Även de författare som publiceras i tidskrifter ska få del av
            de upphovsrättsliga ersättningarna. Författarfondens myndighetsroll
            måste förändras.
          </note>
          <note>
            Biblioteken, både folkbiblioteken och skolbiblioteken, är viktiga
            kulturinstitutioner och ger författaren möjlighet komma ut med
            sitt skapande.
          </note>
          <note>
            Det är vidare viktigt att huvudmän uppmuntras att utnyttja de
            möjligheter som den nya informationstekniken erbjuder, och naturligtvis
            ska samarbete mellan biblioteken stimuleras.
          </note>
          <note>
            Fru talman! Detta har vi redovisat i vår reservation nr 4.
          </note>
          <note type="speaker">
            Anf. 77 PETER PEDERSEN (v):
          </note>
          <note>
            Fru talman! I dag har vi hittills pratat om viktiga saker som
            film, radio, TV, arkiv, och nu kommer vi in på litteratur. Eftersom
            jag tycker att det är viktigt att även riksdagsledamöter får ägna
            sin tid en fredagskväll åt familj, släkt, vänner - kanske läsa
            en bra bok eller titta på en bra film - ska jag hålla mig väldigt
            kort.
          </note>
          <note>
            Svenskarna är ett bokläsande folk. Ungefär 80 %
          </note>
          <note>
            av alla svenskar säger i olika mätningar att de har läst en bok,
            åtminstone det senaste året. Men det innebär också att 20 % inte
            har gjort det.
          </note>
          <note>
            Det finns oroande tecken på att framför allt yngre män och pojkar
            väljer bort boken till förmån för andra aktiviteter. Det ger en
            rad oroväckande signaler när vi ser att det tyvärr är alltför
            många unga elever som lämnar grundskolan utan tillräckliga kunskaper
            i språk, alltså när det gäller att tala, skriva och läsa.
          </note>
          <note>
            Här har skolan förstås ett stort ansvar att hitta läsmetoder
            som gynnar varje enskild individs förmåga att lära sig läsa på
            egen hand.
          </note>
          <note>
            Även vi föräldrar har ett stort ansvar, inte minst pappor. Det
            är viktigt att vi läser för våra barn och visar att det här med
            läsande och böcker är viktigt.
          </note>
          <note>
            Fru talman! Jag ska gå över till de två frågor som jag kommer
            att ägna resten av mitt anförande åt. Den första är att vi har
            en snedfördelning vad gäller översättning av litteratur. Dels
            finns det en massa litteratur på svenska, som ju inte behöver
            översättas, dels finns det litteratur som skrivs på världens alla
            andra språk. Här finns en oerhörd snedfördelning till förmån för
            engelskan. Den ligger, beroende på vilken typ av litteratur man
            tittar på, på mellan 65-80 %. Så stor andel av all översättning
            sker från engelska till svenska.
          </note>
          <note>
            Vi har i en motion och i ett yrkande föreslagit att man kommer
            fram med olika åtgärder för att se till att vi också får översättningar
            från andra språkområden.
          </note>
          <note>
            Detta har tyvärr avslagits. Man hänvisar till att litteraturstödet
            ska ses över och att man avvaktar den utredningen. Vi tycker att
            det här brådskar. Jag yrkar därför bifall till reservation 6 under
            punkt 7.
          </note>
          <note>
            Fru talman! Till skillnad från Moderaterna vill vi inte lägga
            ut några dimridåer. Roy Hansson avslöjar sig lite grann. Man vill
            öppna för nya, annorlunda affärsidéer när det gäller bibliotek.
            Bibliotekslagen säger i princip att det ska finnas ett folkbibliotek
            i varje kommun. Det är inga problem om man vill ha flera bibliotek.
            Det har vi inget emot, snarare tvärtom.
          </note>
          <note>
            Man vill sätta en lägstanivå som man inte får understiga - inte
            ens i moderatstyrda kommuner.
          </note>
          <note>
            Vi vill också lyfta fram skolbibliotekens betydelse och, inte
            minst, arbetsplatsbibliotekens. De har i princip försvunnit -
            eller åtminstone minskat väldigt drastiskt. Även här har vi yrkanden
            som har blivit avslagna.
          </note>
          <note>
            Avslutningsvis vill jag lyfta upp kulturtidskrifternas betydelse
            för den fria debatten, inte minst som ett demokratiskt forum för
            debatt där man kan lyfta fram lite ovanliga och spännande resonemang.
          </note>
          <note>
            I dag har vi en väldigt sned fördelning på marknaden. Det finns
            i princip två distributörer av kulturtidskrifter och tidskrifter
            över huvud taget. Har man inte en väldigt stark ställning platsar
            man inte i den klubben. Då får man ägna sig åt att få ut tidskrifterna
            på annat sätt. Vi vill att man ser över möjligheterna att hitta
            åtgärder för att underlätta distribution av alla kulturtidskrifter
            och andra tidskrifter. Vi vill också att man inför ett kulturporto
            som gör att det blir billigare att skicka tidskrifter och inte
            minst böcker. Alla vi som tycker om de här sakerna vet att det
            är väldigt dyrt att skicka dessa varor via post.
          </note>
          <note>
            Här nöjer vi oss inte med de hänvisningar som finns till att
            regeringen "kan" osv. Man gör ju ingenting. Det är fortfarande
            väldigt dyrt att skicka böcker per post. Där finns det möjlighet
            att påverka. Därför vill jag avsluta det här anförandet med att
            yrka bifall till reservation 10 under punkt 13.
          </note>
          <note type="speaker">
            Anf. 78 GUNILLA TJERNBERG (kd):
          </note>
          <note>
            Fru talman! Precis som tidigare har sagts rör det betänkande
            som vi nu behandlar viktiga frågor som bibliotek, litteratur,
            kulturtidskrifter och språk. För mig personligen är sällskapet
            med en bok en av mina absolut bästa stunder. Jag instämmer med
            vad Bremer uttrycker så här: "Böckerna har blivit mitt käraste
            sällskap och betraktelsen en vän, som följer mig livet igenom
            och låter mig suga honung ur livets alla örter, även de bittra".
            Kan det beskrivas bättre?
          </note>
          <note>
            Den västerländska kulturen är en skriftkultur. Att besitta förmågan
            att läsa och skriva har alltid betraktats med vördnad. Människors
            förmåga att skriva och läsa är en avgörande demokratifråga. Att
            kunna läsa är en nödvändighet för att vara en aktiv samhällsmedborgare.
          </note>
          <note>
            Förmågan att läsa är dock inte bara en fråga om makt och demokrati.
            Att läsa är även, precis som jag sade inledningsvis, en livsnjutning.
            Genom läsningen kan vi i fantasin fara i väg till nya världar
            och platser, ta del av andras livserfarenhet och känna både sorg
            och lycka. Vi människor är i behov av annat än materiella ting
            för att må bra.
          </note>
          <note>
            Jag vill här i kammaren, fru talman, ta tillfället i akt att
            uttrycka min glädje, och Kristdemokraternas glädje, över att bokmomsen
            äntligen är sänkt. Vi kristdemokrater hade nog inte så stora förhoppningar
            om att det skulle bli av under denna mandatperiod, men vi är som
            sagt glada att så har skett. Att priset har stor betydelse vet
            vi nog alla. Det ska vara möjligt att köpa sina böcker och därmed
            äga dem men också att ge en bok som gåva, en bok i omslagspapper.
          </note>
          <note>
            Bibliotekens betydelse, det har flera talare varit inne på tidigare,
            kan inte värderas högt nog i det här sammanhanget. De svenska
            folk- och skolbiblioteken omfattas med värme av stora delar av
            befolkningen.
          </note>
          <note>
            Det finns det bra statistik på, inte minst från Kulturrådet.
            Kulturrådet har kommit med statistik gällande
          </note>
          <note>
            2002 som visar att 27 % av alla i åldern 9-79 år någon gång under
            året besökte ett bibliotek. Andelen som har besökt ett bibliotek
            under de senaste åren har fram till 1994-1995 legat runt 60 %
            för att i de senaste mätningarna ha ökat till närmare 70 %. Det
            är glädjande.
          </note>
          <note>
            Fru talman! Däremot är det mer otillfredsställande att antalet
            anställda vid folkbiblioteken enligt samma statistik har minskat
            med ca 2 % årligen sedan
          </note>
          <note>
            1990. Likaså har anslaget för utvecklingsarbete vid folkbiblioteken
            - det är ju ett anslag som fördelas av
          </note>
          <note>
            Kulturrådet - minskat med nästan två tredjedelar sedan 1995.
            I dag kan en bibliotekarie gå igenom hela sin utbildning utan
            att ha läst en enda skönlitterär bok. Utbildningen är alltmer
            inriktad på att systematisera information.
          </note>
          <note>
            Staten har under lång tid försökt främja läsandet genom olika
            former av läsfrämjande insatser. De statliga insatserna för att
            främja läsandet är mycket viktiga. Men det är viktigt att de statliga
            insatserna verkligen leder fram till positiva effekter på läsandet.
          </note>
          <note>
            För att veta att syftet uppnås vill vi kristdemokrater ha en
            utvärdering av de statliga insatser som görs för att främja läsning.
          </note>
          <note>
            Fru talman! Det svenska språket har formats under århundraden
            och utgör i dag en kulturell enhet för alla svenskspråkiga oavsett
            ursprunglig nationalitet och nationellt hemvist. Språket har utvecklats
            i symbios med vår kultur och är i dag intimt förknippat med denna.
            Att värna och vårda språket är varje generations skyldighet. Orden
            i språket knyts också till känslor och är djupt kopplade till
            våra tidiga barndomsupplevelser. Svenska språket tillhör ett mycket
            litet språkområde. I den internationaliserade värld vi lever i
            är det nödvändigt att aktivt slå vakt om vårt språk.
          </note>
          <note>
            Den 2 april offentliggörs den parlamentariska språkkommitténs
            betänkande. Jag har fått en uppgift om att den är under upptryckning
            nu. Då ska vi få ta del av på vilket sätt man har arbetat med
            frågan om det svenska språkets ställning. Vi kristdemokrater anser
            att det svenska språkets ställning som majoritetsspråk, på samma
            sätt som riksdagen nyligen beslutade för ett antal minoritetsspråk,
            bör ges ett lagskydd.
          </note>
          <note>
            Avslutningsvis, fru talman, står jag givetvis bakom samtliga
            reservationer där Kristdemokraterna finns med, men för tids vinnande
            yrkar jag bifall till reservation 5 under punkt 6.
          </note>
          <note type="speaker">
            Anf. 79 ANA MARIA NARTI (fp):
          </note>
          <note>
            Fru talman! Låt mig börja med att tala mot mig själv. I föregående
            inlägg sade jag att jag inte tror så mycket på vad kommuner och
            landsting kan göra för kulturen. Men när det gäller Stockholm
            och biblioteken har jag bevis för att kommunerna kan göra rätt
            betydande insatser på bokens, läsningens, bibliotekens område.
          </note>
          <note>
            Stockholms stads kulturkostnader har vuxit mellan 1999 och 2001
            med 40 miljoner kronor. 2002
          </note>
          <note>
            kommer ytterligare 22 miljoner kronor till den här förstärkningen.
            En mycket stor del av detta har gått till biblioteken. Jag måste
            säga att jag faktiskt är rätt nöjd med att vara folkpartist även
            om vi inte lever i en så bekväm tid just nu.
          </note>
          <note>
            Visst skulle jag kunna berätta väldigt mycket om vad boken, biblioteken,
            språken och kulturtidskrifterna betyder, men jag ska nöja mig
            med att mycket kort tala om en bok som jag läste under sportlovet.
            Då hade jag äntligen tid, för jag är en total obegåvning på idrottsområdet,
            framför allt när det gäller skidor. Då läste jag en bok jag länge
            hade velat läsa, nämligen
          </note>
          <note>
            Satansverserna. Det är en fantastisk bok.
          </note>
          <note>
            Den är mycket mer än vad jag trodde när jag tog del av hela polemiken.
            Den är ett stort litterärt verk.
          </note>
          <note>
            Men den är också ett monumentalt frågetecken över den migrationens
            och konfrontationernas tid som vi lever i, där kultur och kultur,
            tid och tid, tro och tro -
          </note>
          <note>
            eller brist på tro - möter varandra.
          </note>
          <note>
            Vi är alla helt överens om att det är viktigt med böcker, med
            läsning och med folkbibliotek - ja, det finns vissa undantag när
            det gäller just frågan om folkbiblioteken.
          </note>
          <note>
            Vad vi måste göra nu är att än mer förstärka bokens position
            i kulturlivet och i vardagen Det var faktiskt inte så på 1970-talet.
            Jag minns bataljerna.
          </note>
          <note>
            Man påstod klart och tydligt från s.k. progressiva grupper att
            bokkunskap var ett redskap för klassdominans från överklassen.
            Man sade att ungdomen skulle söka sin kunskap ute och att barnen
            själva skulle göra sina böcker osv. Det var inte en enkel polemik.
            För mig var den direkt skrämmande. Jag är glad att vi har lämnat
            den tiden bakom oss och att vi alla i dag står på bokens och läsningens
            sida.
          </note>
          <note>
            Nu ska jag tala om den reservation jag tänker yrka bifall till.
            Det är reservation 14 under punkt 16. Den gäller översättning
            av sådant som publiceras i Sverige på invandrarspråk.
          </note>
          <note>
            Till att börja med stöter själva publiceringsprocessen på enorma
            svårigheter. Jag har träffat många människor som jobbar med andra
            språk, med böcker och tidskrifter i Sverige. Jag har även träffat
            personer som under en lång tid har levat på socialbidrag och skrivit
            och publicerat sig på ett helt otroligt sätt. Jag har också träffat
            strålande översättare som översätter från svenska till sitt modersmål.
            Några av dem är medlemmar i Föprfattarförbundet men inte registrerade
            på Arbetsförmedlingen Kulturmedia därför att de inte passar in
            i Arbetsförmedlingens fyrkantiga etikettssystem.
          </note>
          <note>
            Jag tycker att vi i dag bör tänka ordentligt på hur vi kommunicerar
            mellan olika kulturer. Om vi i vår vardagsdebatt inte har en aning
            om vad som står i alla dessa publikationer som kommer ut på andra
            språk, hur ska vi kunna ha en dialog?
          </note>
          <note>
            Vi har ingen dialog. Det finns en undersökning som kom ut efter
            brandkatastrofen i Göteborg. Den bevisar vetenskapligt att stora
            grupper av människor i vissa områden i Sverige i dag lever utan
            att begripa sig på den svenska vardagen. Därför yrkar jag bifall
            till reservation 14.
          </note>
          <note type="speaker">
            Anf. 80 PETER PEDERSEN (v) replik:
          </note>
          <note>
            Fru talman! Jag ser att Folkpartiet har gjort ett särskilt yttrande
            om litteratur på invandrarspråk. Jag skulle vilja fråga: Hur kommer
            det sig att inte Folkpartiet tycker att det är värt att stödja
            våra utmärkta reservationer om översättning från mindre språk?
            Det kan även handla om att få översättning från arabiska till
            svenska, spanska till svenska osv. - inte bara översättning av
            engelsk och amerikansk litteratur.
          </note>
          <note>
            Varför ställer sig inte Folkpartiet bakom det?
          </note>
          <note>
            Vi har också en reservation som handlar om litteratur på invandrarspråk.
            Vi vill att man ska be Kulturrådet att se över detta och föreslå
            åtgärder för att stödja invandrarkulturer när det gäller utgivning
            av böcker på det egna språket. Det skulle även kunna gälla kulturtidskrifter.
          </note>
          <note>
            Varför ska man bara hänvisa till det man sagt i budgetförslaget?
            Här fanns det ju en möjlighet att än en gång markera vikten av
            detta, även om det nu råkar vara Vänsterpartiet som står för reservationen.
          </note>
          <note>
            Man kan ju hitta intressanta allianser.
          </note>
          <note type="speaker">
            Anf. 81 ANA MARIA NARTI (fp) replik:
          </note>
          <note>
            Fru talman! Peter Pedersen vet mycket väl att vi alltid kan mötas
            i lösningen av praktiska frågor.
          </note>
          <note>
            Jag misstänker att det helt enkelt är mitt fel att vi inte har
            ställt upp bakom reservationen, på grund av förvirring och alldeles
            för mycket jobb.
          </note>
          <note type="speaker">
            Anf. 82 EWA LARSSON (mp):
          </note>
          <note>
            Fru talman! Jag vill börja med att yrka bifall till reservation
            14 under punkt 16.
          </note>
          <note>
            Just nu pågår en debatt i Halmstad om biblioteken. Det är över
            300 personer som arbetar vid olika bibliotek i hela landet som
            har samlats för att ställa politiker mot väggen. De vill höra
            vad man på lokal, kommunal, landstings- och riksnivå gör för att
            stötta bibliotekens verksamhet.
          </note>
          <note>
            Det skrivna ordet är en viktig länk som binder samman människor
            i tid och rum. I Sverige har vi i ett globalt perspektiv ett unikt
            högt läskunnande. Det är skolväsendet tillsammans med studieförbunden
            och folkbiblioteken som tillsammans spelar denna viktiga roll
            för att skapa ett gott klimat för det skrivna ordet.
          </note>
          <note>
            Men bokläsandet har minskat under 1990-talet. Det är framför
            allt barn till lågutbildade som har minskat sitt bokläsande.
          </note>
          <note>
            Miljöpartiet ser med stor oro på konsekvenserna av den stora
            biblioteksslakten under 1990-talet, då nästan en tredjedel av
            landets biblioteksfilialer lades ned. Ana Maria Narti talar om
            den positiva utvecklingen i Stockholm. För mig som bor i en söderförort
            har utvecklingen inte varit positiv. Biblioteket i
          </note>
          <note>
            Hammarbyhöjden har lagts ned.
          </note>
          <note>
            Människors tillgång till bibliotek har de senaste åren försämrats
            även genom att biblioteken tar ut avgifter för olika tjänster,
            bl.a. när man beställer böcker som biblioteken saknar. Detta slår
            hårt mot dem som bor på mindre orter, där biblioteken är små.
          </note>
          <note>
            Även de små biblioteksfilialerna i glesbygden eller i förorterna
            är livsviktiga för att ge människor möjligheter till ett rikt
            litterärt liv och därmed möjlighet att behålla ett levande skriftspråk.
          </note>
          <note>
            Det finns också kommuner som satsar på sina bibliotek. Ett exempel
            är Katrineholm, där man också bygger ut nya biblioteksfilialer.
          </note>
          <note>
            Den sänkta bokmomsen har lett till att alltfler köper böcker
            - alla tecken tyder på det i dag - och den har blivit en formidabel
            succé. Vi tror att den kommer att leda till att det ställs större
            krav på de lokala biblioteken. Vi tror på en tillvänjning, så
            att fler börjar läsa och ställer högre krav. Vi hoppas att biblioteken
            kan gå folk till mötes och ha öppet de tider människor är lediga.
          </note>
          <note>
            Det finns många möjligheter att förmedla text i elektronisk form.
            Det är i dag svårt att veta i vilken form text kommer att förmedlas
            i framtiden. Vi vet inte om det är de tryckta eller elektroniskt
            förmedlade texterna som kommer att dominera.
          </note>
          <note>
            I det senare fallet anser vi att det vore olyckligt om det på
            grund av brister i lagstiftningen uppstår situationer där författarna
            förlorar kontrollen över sina verk eller inte får rimligt betalt
            för sina arbeten.
          </note>
          <note>
            Vi vill därför att man gör en översyn av författarnas rättigheter
            till elektroniskt publicerade verk.
          </note>
          <note>
            Internet har gett en ny form av kultur- och kunskapsspridning
            i form av elektroniska tidningar. Inom ramen för stödet till kulturtidskrifter
            tycker vi att
          </note>
          <note>
            Kulturrådet ska kunna ge stöd till elektroniskt publicerade tidskrifter.
            Vi hade denna fråga upp i budgetdebatten och har nu tagit upp
            detta i ett särskilt yttrande.
          </note>
          <note>
            Det finns en stor flora av invandrar- och minoritetsmedier. Det
            är bra. Men ännu bättre vore det om språkbarriären kunde brytas
            för att det inte ska vara som det nu är, att den interna debatten
            förs bara inom respektive språkområde. Då förlorar vi den breda
            samhällsdebatten. Då fungerar stödet faktiskt konserverande i
            stället för öppnande.
          </note>
          <note>
            För att kunna ge integrationsfrågorna en mer framflyttad plats
            i det offentliga samtalet, att t.ex.
          </note>
          <note>
            kunna ge Dagens Nyheter möjlighet att citera en kulturtidskrift
            från någon invandrargrupp, vill vi att man ska kunna ge öronmärkta
            pengar för att översätta kanske 20 % av materialet. Detta skulle
            göra att vi alla fick möjlighet att läsa innehållet, kanske i
            sammanfattning, på svenska.
          </note>
          <note>
            Fru talman! Jag vill också ge en kommentar till seriestödet.
            Det finns sedan länge en egen kulturform som riktar sig till både
            barn och unga, nämligen serier. Medan det fortfarande fanns en
            särskild seriegrupp inom Kulturrådet blomstrade och utvecklades
            den svenska serien. Det gör den inte riktigt längre. Nu säger
            man från Kulturrådet att man har sett till att det ska finnas
            kunskap om serier inom den barn- och ungdomsgrupp som fördelar
            seriebidraget. Men jag vill påminna om att det också finns serier
            för vuxna.
          </note>
          <note>
            Låt mig nämna en av mina favoritserietecknerskor,
          </note>
          <note>
            Cecilia Torudd, som har gjort Familjeliv och Ensamma mamman.
            Då förstår ni precis vad jag menar.
          </note>
          <note type="speaker">
            Anf. 83 GUNILLA TJERNBERG (kd) replik:
          </note>
          <note>
            Fru talman! Jag har inte tänkt att vi ska ha en
          </note>
          <note>
            Stockholmsdebatt nu, Ewa Larsson. Men Ewa Larsson nämnde detta
            i inledningen av sitt anförande.
          </note>
          <note>
            Därför vill jag informera henne om att Stockholm i dag har 42
            bibliotek och ytterligare ett kommer att öppnas på Sickla udde.
            1998 fanns det 41 bibliotek i
          </note>
          <note>
            Stockholm. Det görs alltså en satsning på bibliotek.
          </note>
          <note>
            Det behövdes ett tillrättaläggande i fråga om detta.
          </note>
          <note>
            Kristdemokraterna har en reservation som handlar om utvärdering
            av vissa läsfrämjande åtgärder. Vi är i grunden positiva till
            att staten engagerar sig i den viktiga frågan att fler ska upptäcka
            boken, få möjlighet att läsa den och att därmed också få ett intresse
            för att läsa.
          </note>
          <note>
            Ewa Larsson uttryckte oro. Jag känner också denna oro. Vi vet
            att läsandet bland barn och ungdomar minskar. Det är en av anledningarna
            till att vi vill ha denna utvärdering. Vi vill veta att de insatser
            som görs med våra gemensamma skattemedel förhoppningsvis leder
            fram till att ännu fler upptäcker och läser boken, inte minst
            barn och ungdomar som vi skriver om i vår reservation.
          </note>
          <note>
            Eftersom Miljöpartiet har valt att inte stödja denna reservation
            vill jag fråga Ewa Larsson: Vad vill Miljöpartiet göra för att
            stimulera och öka läsandet, inte minst bland barn och ungdomar?
          </note>
          <note type="speaker">
            Anf. 84 EWA LARSSON (mp) replik:
          </note>
          <note>
            Fru talman! Jag hoppades att det skulle komma en fråga. Jag tyckte
            att det först var bara en lång plädering.
          </note>
          <note>
            Det är en kommunal fråga att jobba med bibliotek.
          </note>
          <note>
            Eftersom Ana Maria Narti, som ledamot för Stockholms stad, sade
            att det är bra att bo i Stockholm om man vill ha bibliotek, var
            jag tvungen att kommentera det och säga att det beror på var i
            Stockholm man bor.
          </note>
          <note>
            Stockholm växer hela tiden, och det vore förbaskat märkligt om
            inte nya biblioteksfilialer öppnades. Men där jag bor i Hammarbyhöjden
            som är en gammal stadsdel har man lagt ned biblioteket. Det har
            man gjort också i andra äldre förorter.
          </note>
          <note>
            Vi vill jobba vidare med att ge kommunerna möjligheter att satsa
            pengar på kultur. Det gör vi genom att stödja det kommunala fördelningssystemet
            och genom att i vissa fall ge öronmärkta pengar som går till barn
            och ungdomar. Vi tror att det är svårt att i riksdagen bestämma
            hur biblioteken ska vara. Vi tycker att bibliotekslagen är bra.
            Vi tror att den kan utvecklas till att också ge stöd för skolbiblioteken
            som är de bibliotek som ligger närmast ungdomarna.
          </note>
          <note>
            När det gäller förskolebarnen har vi i förskolebetänkandet skrivit
            om barns möjligheter att ha närhet till kultur. Men det finns
            ingen regel som säger att det ska finnas någon bibliotek nära
            förskolorna. Det är en kommunal fråga att ta ansvar också för
            de små barnens möjligheter i fråga om detta.
          </note>
          <note type="speaker">
            Anf. 85 GUNILLA TJERNBERG (kd) replik:
          </note>
          <note>
            Fru talman! Ewa Larsson säger att det är en kommunal angelägenhet
            att stimulera och skapa intresse bland barn och ungdomar för boken,
            för att de ska upptäcka den och kunna få en bok att läsa och göra
            egna upplevelser.
          </note>
          <note>
            Jag har svårt att förstå sambandet med de statliga insatserna.
            Det hänger ju ihop. Vi har statliga insatser och statligt stöd.
            Vi ska inte styra, men vi ska i detta fall stödja och stimulera
            främjandet av läsandet. Ewa
          </note>
          <note>
            Larsson väljer att helt frikoppla det statliga stödet i fråga
            om synen på bokens värde för barn och ungdomar. Jag förstår inte
            att Ewa Larsson inte ägnar sig åt det statliga stödet utan enbart
            håller sig till det kommunala stödet. Det ska givetvis ske där
            också. Men här i riksdagen har vi framför allt ansvar för de statliga
            stöden.
          </note>
          <note type="speaker">
            Anf. 86 EWA LARSSON (mp) replik:
          </note>
          <note>
            Fru talman! Det är synd att Gunilla Tjernberg inte förstår varför
            inte alla partier ställer sig bakom Kristdemokraternas reservation.
            Men det finns faktiskt väldigt bra beskrivet i texten i betänkandet.
            För att
          </note>
          <note>
            Gunilla Tjernberg inte skulle missförstå mina ambitioner när
            det gäller det statliga ansvaret sade jag att vi tycker att bibliotekslagen
            är bra.
          </note>
          <note>
            Sänkningen av bokmomsen har varit en väldigt stor och framgångsrik
            fråga för oss i Miljöpartiet.
          </note>
          <note>
            Denna sänkning har redan visat sig ge mycket goda resultat. Vi
            tror att det kommer att öka efterfrågan.
          </note>
          <note>
            Barn kommer att se sina föräldrar läsa. Och barn gör inte det
            som vi säger, de gör det som vi gör. Vi hoppas att det är en väg.
          </note>
          <note>
            Sedan tycker vi också att det är viktigt med statliga insatser
            för att ge litterärt stöd och för att stödja vissa riktade läsbefrämjande
            åtgärder, precis som framgår av utskottsmajoritetens skrivning
            i betänkandet.
          </note>
          <note type="speaker">
            Anf. 87 AGNETA RINGMAN (s):
          </note>
          <note>
            Fru talman! Jag yrkar först och främst bifall till förslaget
            i utskottets betänkande.
          </note>
          <note>
            När vi i oktober 1999 behandlade samma områden som vi behandlar
            i dag gjorde ett enigt kulturutskott ett viktigt ställningstagande.
            Vi begärde då att regeringen skulle tillsätta en parlamentarisk
            språkpolitisk utredning. Så skedde också. Jag har själv haft förmånen
            att få ingå i denna utredning som inom kort lägger fram sina förslag.
          </note>
          <note>
            Det blir tillfälle att återkomma till utredningen och de förslag
            som läggs fram. Men jag kan redan nu säga att mycket av utredningens
            arbete kretsar kring det som finns i detta betänkande. Det föreligger
            inte några större skillnader mellan Kristdemokraterna och
          </note>
          <note>
            Socialdemokraterna när det gäller språkpolitiken -
          </note>
          <note>
            som Gunilla Tjernberg redan tidigare har tagit upp.
          </note>
          <note>
            Det grundläggande är allas rätt till ett språk. Här har litteraturen
            en central plats. På olika sätt måste vi därför stimulera läsandet.
            Det handlar om insatser i skolan, på arbetsplatser, på bibliotek
            eller för att få föräldrar att läsa för sina barn - för att ta
            några exempel.
          </note>
          <note>
            Vi gör mycket. Stödet till litteraturen och läsandet är ett av
            de områden där kulturpolitiken har varit som mest framgångsrik
            sedan riksdagen antog det senaste beslutet om mål för kulturpolitiken.
            Under en femårsperiod har litteraturstödet stärkts med 65 miljoner
            kronor, och det uppgår i dag till 240 miljoner kronor.
          </note>
          <note>
            Det tillsammans med en rad andra åtgärder kommer naturligtvis
            att på sikt ge resultat.
          </note>
          <note>
            Att stat, kommuner och landsting stöder litteraturen och läsandet
            är en självklar uppgift för kulturpolitiken. Lika lite som på
            många andra kulturområden kan vi här förlita oss på marknadskrafterna.
          </note>
          <note>
            Liza Marklund och Ulf Lundell klarar sig uppenbart utan stöd
            från det offentliga. Men för att få ett brett utbud och för att
            nå nya grupper läsare räcker marknaden inte till. Det innebär
            naturligtvis inte att jag nedvärderar Liza Marklund eller Ulf
            Lundell. Jag tycker i stället att det offentliga och marknaden
            kompletterar varandra.
          </note>
          <note>
            Ett aktuellt exempel är den enorma framgång som pocketboken har
            fått. Överallt ser man människor läsa pocketböcker - unga som
            gamla. Det är ett faktum som för mig är tydligt på tunnelbanan
            varje dag. Man läser inte bara gratistidningar. Det är mycket
            glädjande att kvalitetslitteraturen till en billig penning kan
            nå ut till större grupper.
          </note>
          <note>
            Det finns säkert många förklaringar till denna glädjande utveckling.
            En tror jag är att förlagen har kommit på nya distributionsformer.
            Man hittar numera pocketböcker på försäljningsställen där det
            för bara några år sedan vara otänkbart att de skulle ingå i sortimentet.
            I min matbutik hemma på Öland står tidnings- och pocketbokställen
            bredvid varandra vid kassan.
          </note>
          <note>
            Men slutsatsen är ändå att det inte räcker med marknadskrafterna.
            Fortfarande är både att läsa, att skriva själv och att besöka
            bibliotek en klassfråga.
          </note>
          <note>
            Flera undersökningar har kommit fram till det intressanta resultatet
            att kvinnor faktiskt läser mer än män.
          </note>
          <note>
            Jag har tagit upp detta faktum tidigare, men det finns all anledning
            att inte släppa frågan.
          </note>
          <note>
            För det första: Om läsandet och skrivandet öppnar nya infallsvinklar
            och ger stimulans till att tänka på ett annorlunda sätt, vad betyder
            då skillnaden mellan mäns och kvinnors läsvanor för t.ex. jämställdheten?
          </note>
          <note>
            Vad betyder detta för morgondagens arbetsliv där det ställs krav
            som stimuleras just genom läsandet och tillgången till ett språk?
          </note>
          <note>
            För det andra: Om papporna inte läser, hur påverkar det deras
            barns, främst pojkarnas, intresse för läsning? Jag önskar att
            det vore fler än Peter Pedersen som uppmärksammade detta.
          </note>
          <note>
            Litteraturen och läsandet är viktiga för demokratin, dvs. att
            alla får tillgång till ett språk som gör att de kan och vågar
            använda sin yttranderätt.
          </note>
          <note>
            Vi ska naturligtvis också lyfta fram läsandets glädje. Vem är
            i dessa dagar en bättre representant för det än Astrid Lindgren?
            Ingen har väl skrivit om skog och ängar i t.ex. mitt hemlän Kalmar
            så målande och tilltalande som hon har gjort. Ingen som Astrid
            Lindgren har väl roat så många generationer i så många länder
            med sina fantastiska barnböcker. Astrid har betytt mycket för
            läslusten hos många.
          </note>
          <note>
            Fru talman! Det har blivit en dålig årlig tradition att Moderaterna
            föreslår att bibliotekslagen avskaffas.
          </note>
          <note>
            I årets upplaga befarar Moderaterna att lagen ska vara ett hinder
            för förnyelse och mångfald på biblioteksområdet. Vad betyder det?
            Jo, det blir klart några rader längre fram i reservationen. Som
            väntat handlar förnyelse om att "både regionala biblioteksfunktioner
            och driften av folkbibliotek skulle kunna upphandlas". Det är
            som vanligt när det gäller Moderaterna.
          </note>
          <note>
            Också jag kan tänka mig att i t.ex. mindre kommuner andra intressenter
            än kommunen kan få ansvaret för biblioteken. Det kan vara föreningar
            eller kooperativ.
          </note>
          <note>
            Men när Moderaterna talar om upphandling misstänker jag att de
            menar något annat. Vad blir nästa steg?
          </note>
          <note>
            Är det att de avgiftsfria lånen ska avskaffas?
          </note>
          <note>
            Nej, Moderaternas reservation har gjort mig ännu mer övertygad
            om att vi behöver en bibliotekslag.
          </note>
          <note type="speaker">
            Anf. 88 PETER PEDERSEN (v) replik:
          </note>
          <note>
            Fru talman! Jag har hittills valt att inte kommentera bokmomsen.
            Jag bär på mig en försynt liten nål där det står: Äntligen! Det
            betyder äntligen sänkt bokmoms.
          </note>
          <note>
            Jag delar helt de ståndpunkter som Agneta Ringman för fram om
            att sänkta priser på t.ex. pocketboken - priset har gått ned från
            65 kr till 50 kr - dvs.
          </note>
          <note>
            den sänkta bokmomsen, har haft en stor betydelse.
          </note>
          <note>
            Enligt uppgift har försäljningen av böcker i affärerna ökat med
            20 %. Vissa pratar om en ökning på 50 %
          </note>
          <note>
            under rean.
          </note>
          <note>
            Varför kan man aldrig höra en socialdemokrat säga att sänkningen
            av bokmomsen var ett klokt beslut?
          </note>
          <note>
            Det är något som Socialdemokraterna har varit med om att fatta
            beslut om. Varför lämna över till alla andra att kamma hem vinsten?
            Varför inte säga att
          </note>
          <note>
            Socialdemokraterna faktiskt, trots en viss tveksamhet, tillsammans
            med Vänsterpartiet och Miljöpartiet har genomdrivit det som har
            diskuterats länge? Ta åt er äran!
          </note>
          <note type="speaker">
            Anf. 89 AGNETA RINGMAN (s) replik:
          </note>
          <note>
            Fru talman! Vad jag förstår var Socialdemokraterna med på detta
            beslut i kammaren. Vägen dit var lång - det kan jag erkänna.
          </note>
          <note>
            Vi kan tillsammans se att alla åtgärderna, inklusive den sänkta
            bokmomsen, måste få leda fram till de mål vi har, nämligen att
            fler ska läsa böcker. Jag hoppas att de utvärderingar som sker
            framöver - man kommer att noga följa att förlagen fullföljer sänkningarna
            - kommer att leda till resultat.
          </note>
          <note type="speaker">
            Anf. 90 EVA JOHANSSON (s):
          </note>
          <note>
            Fru talman! Jag vill helt kort tacka kulturutskottet för den
            positiva behandlingen av min motion. Det händer så sällan att
            man kan få en motion bifallen att jag tycker att det finns anledning
            att uppmärksamma det.
          </note>
          <note>
            Det här betyder förhoppningsvis att till listan över bibliotek
            som får exemplar av böcker utgivna med statligt stöd läggs snart
            fyra nya adresser. Det är biblioteken på Nordens hus på Island
            och Färöarna och
          </note>
          <note>
            Nordens Institut på Grönland och Åland.
          </note>
          <note>
            Nordens hus och Nordens Institut har som en av sina viktiga uppgifter
            att stärka banden mellan de nordiska länderna och stimulera och
            sprida kulturstämningarna i de nordiska länderna. Tillgången till
            litteratur på nordiska språk är en viktig beståndsdel i det arbetet.
            Jag tror självfallet inte att detta ensamt kommer att avgöra om
            arbetet lyckas eller inte, men det är en viktig pusselbit.
          </note>
          <note>
            Till den nordiska kulturen hör också språkgemenskapen. Vi socialdemokrater
            har i Nordiska rådet aktualiserat frågan, och vi har föreslagit
            att ministerrådet ska utarbeta ett förslag till hur vi ännu bättre
            än i dag kan värna den tillgång som språkgemenskapen utgör. Att
            kunna göra sig förstådd med varandra är en förutsättning för kontakter
            människor emellan.
          </note>
          <note>
            Tillgången till litteratur på andra nordiska språk betyder i
            det här sammanhanget en hel del, även om jag tror att det kanske
            skulle vara ännu effektivare i det avseendet om vi kunde se varandras
            TV-program.
          </note>
          <note>
            Men det är en annan fråga.
          </note>
          <note>
            Jag vill ge ett stort tack till utskottet för god känsla för
            det nordiska samarbetet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            9 § Museer och utställningar
          </note>
          <note>
            Föredrogs kulturutskottets betänkande 2001/02:KrU14
          </note>
          <note>
            Museer och utställningar.
          </note>
          <note type="speaker">
            Anf. 91 JAN BACKMAN (m):
          </note>
          <note>
            Fru talman! Det är då en sista timma av kulturpolitik före påsklovet.
          </note>
          <note>
            Vårt kollektiva minne, museerna, har som vanligt väckt riksdagsledamöternas
            motionslusta. Jag tror att detta är det område inom kulturpolitiken
            som har lockat flest motionärer med hemvist i andra utskott.
          </note>
          <note>
            Av respekt för gruppledarnas överenskommelse yrkar jag bifall
            bara till den moderata reservationen nr 3
          </note>
          <note>
            under punkt 3. Där avhandlas en fråga som under många år har
            varit föremål för utskottets omsorger.
          </note>
          <note>
            Ända sedan först Museiutredningen och sedan den stora Kulturutredningen
            1995 diskuterade den svenska museistrukturen har vi efterlyst
            ett initiativ från kulturministern. Vår besvikelse blev därför
            stor när hon i budgetpropositionen i höstas meddelade att översynsarbetet
            inom museisektorn hade gett vid handen att inga ytterligare strukturella
            förändringar bör ske för närvarande. Vi pekar i vår reservation
            på ett antal områden där man fortfarande väntar på en lösning.
            Ett förslag som kombinerar tydliga myndighetsfunktioner med decentraliserat
            institutionsansvar under stor rörelsefrihet tror vi skulle hälsas
            med tillfredsställelse inom kultursektorn. Nyligen har medierna
            uppmärksammat förhållanden vid olika statliga museer där en sådan
            lösning kunde ha varit möjlig; då hade man kunnat komma till rätta
            med de akuta problem som har dykt upp.
          </note>
          <note>
            Fru talman! Ett annat problem är begreppsförvirringen. I höstens
            budgetproposition hittade jag begreppen "centrala museer", "ansvarsmuseer",
          </note>
          <note>
            "nationella museer", "regionala museer",
          </note>
          <note>
            "nätverksansvariga museer", "museer med nationella uppdrag",
            "arbetslivsmuseer" och "offentligt finansierade museer". Jag har
            säkert missat något. Eftersom utskottet samtidigt än en gång upprepar
            sitt ställningstagande från 1987, att det i princip för närvarande
            inte bör inrättas fler centrala museer, drar jag slutsatsen att
            vi måste angripa problemet från ett helt annat håll för att äntligen
            komma fram till någon form av lösning.
          </note>
          <note>
            Vårt huvudförslag är en vidareutveckling av begreppet "nationella
            uppdrag". Det skulle kunna ske genom att olika museer, oberoende
            av huvudman, tilldelas väldefinierade nationella ansvarsuppdrag
            och att statens finansiering av dessa regleras i fleråriga avtal.
            De nuvarande ansvarsmuseerna skulle då kunna återgå till att bli
            de centrala museer som de också är.
          </note>
          <note>
            Fru talman! Låt mig också kort beröra gallringsproblemet i museerna.
            Utvärderingen av Sesamprojektet, som löpte från 1995 till 1998,
            visade att arbetet med gallringsplaner, som var en av de tankar
            som väcktes i samband med projektet, inte alls hade fått den uppmärksamhet
            från museernas sida som man från början räknade med. Under kulturutskottets
            studiebesök i Australien hösten 2001 stiftade vi bekantskap med
            begreppet "signifikans" som där användes som ett hjälpmedel för
            museernas föremålsansvariga i deras upprättande av gallringsplaner.
            Vi anser att man även i Sverige skulle ha nytta av att tillämpa
            ett liknande synsätt.
          </note>
          <note>
            Slutligen, fru talman, vill jag nämna att jag i ett eget särskilt
            yttrande har pekat på behovet av stöd från statens sida för ett
            historiskt upplevelsecentrum vid den stora fornlämningen i Uppåkra
            by i Staffanstorps kommun i Skåne. Ett skäl är att ett statligt
            stöd på ett påtagligt sätt skulle peka på de kvaliteter som finns
            i detta unika fynd. Därmed skulle de ansvariga på både kommunal
            och regional nivå få ytterligare ett starkt argument för att stimulera
            intresserade sponsorer att gå in i ett samarbete kring denna nya
            spännande anläggning.
          </note>
          <note type="speaker">
            Anf. 92 PETER PEDERSEN (v):
          </note>
          <note>
            Fru talman! Det finns en rad olika museer runtom i landet, som
            även Jan Backman var inne på. Det finns nationella eller, som
            det egentligen heter, centrala museer. Det finns länsmuseer, som
            har en betydande statlig finansiering, och en rad lokala museer
            som drivs med varierande finansiering, ofta handlar det om stiftelser
            eller kommunala och privata medel.
          </note>
          <note>
            I vårt vackra land finns det alltså ett finmaskigt nät som museiälskare
            kan åka runt i. De kan se på en rad intressanta samlingar osv.
          </note>
          <note>
            År efter år kommer det in ett antal motioner till riksdagen där
            man föreslår inrättande av nya museer, där staten via centrala
            medel ska ta ett större ansvar -
          </note>
          <note>
            jag kan säga att jag är medskyldig till en del av de motionerna.
            Varje gång avslås de med hänvisning till att vi har antagit vissa
            principiella ställningstaganden
          </note>
          <note>
            1987 som innebär att det i princip för närvarande inte bör inrättas
            fler centrala museer, dvs. statliga museer eller med dem jämställda
            museer. Då frågar jag min återigen: Hur länge ska vi säga "för
            närvarande"? Det låter som att vi inte ska ha någonting just nu,
            men det har varit så här sedan 1987. Enda undantaget är när regeringen
            kommer på att man faktiskt vill ha ett nytt museum. Då brukar
            den här principen fall bort, men alla gånger det kommer upp i
            riksdagen hänvisar man till principen.
          </note>
          <note>
            Jag förstår inte det som utskottsmajoriteten säger i betänkandet,
            att man inte anser att det behöver göras någon konsekvensanalys
            av det här principiella ställningstagandet. Utskottet har inte
            den uppfattningen, som framförs i motionerna, att ställningstagandet
            hindrar inrättandet av nya centrala museer.
          </note>
          <note>
            Jag kan inte direkt komma på något exempel utom det undantag
            som man pratade om, Statens museer för världskultur. Jag är osäker
            på om det var riksdagen som kom med det första förslaget eller
            om det var regeringen. Det skulle inte förvåna mig ett dugg om
            det var regeringen som kom på att man skulle slå ihop det här
            till en myndighet. Så var det säkert - jag ser att Ewa Larsson
            nickar. Alltså kan man i princip säga så här: Alla goda förslag,
            och även de dåliga, slås ned på samma sätt genom att man hänvisar
            till en princip.
          </note>
          <note>
            Vi tycker att det vore mycket bättre om man tog det här seriöst
            och tittade på varje nytt förslag och värderade om det fanns någon
            seriositet bakom. Finns det ett viktigt samhällsområde som vi
            bör stödja med statliga pengar ska vi inte bara hänvisa till en
            princip, utan vi ska också kunna tillstyrka att det tillskapas
            nya museer.
          </note>
          <note>
            Jag konstaterar att det är ynkedom att det inte finns ett idrottsmuseum
            t.ex. Den största folkrörelsen, som faktiskt är idrott, har inget
            centralt museum. Vi har heller inget museum som tar hand om det
            här med populärmusik, som vi också har varit inne på tidigare.
          </note>
          <note>
            Därför yrkar jag bifall till reservation 1 under punkt 1
          </note>
          <note>
            som handlar om att vi faktiskt ska se över det här principiella
            ställningstagandet. Det får dessutom nämligen den konsekvensen
            att det bevarar det redan befintliga och i princip omöjliggör
            nyetableringar eller nya tankar.
          </note>
          <note>
            Vi vet alla att de flesta av de centrala museerna ligger i Stockholm.
            Det är ganska självklart att det är så, men det borde finnas möjlighet
            för fler museer att tillskapas utanför tillväxtcentrum. Det har
            en stor betydelse. Det finns ett tråkigt exempel på just att de
            inte hamnar utanför tillväxtcentrum, där de kanske skulle kunna
            göra mer nytta. Det finns några motioner som handlar om Nobelmuseum
            - jag har en egen personlig, men jag tänker inte yrka bifall till
            den.
          </note>
          <note>
            Man kan tänka sig att stödja ett Nobelmuseum i
          </note>
          <note>
            Stockholm från 2003 med 10 miljoner kronor i statliga pengar.
            Det tycker jag är ett utmärkt förslag. Men jag tycker också att
            det vore värdefullt om detta kunde samordnas på ett bättre sätt
            med det Nobelmuseum som finns i Karlskoga, där man har en helt
            annan arbetsmarknadssituation än vad man har i Stockholm och där
            ett antal nya jobb utöver dem som nu har fixats via Björn Rosengren
            på andra områden skulle ha en väldigt stor betydelse. Man skulle
            kunna ha intressanta utställningar där som anknöt till någon annan
            del av Nobels verksamhet än den som handlar om krut och sprängämnen
            - kanske litteraturpristagarna.
          </note>
          <note>
            Då hänvisar man till att de får fixa detta på egen hand i Karlskoga,
            och man är med lite grann på ett hörn. När det däremot gäller
            Stockholm går man in med 10 miljoner. Det är just den inställningen
            som jag tycker är något tråkig. Detta skulle vi kunna ändra på
            genom att ändra det här principiella ställningstagandet, så att
            man tittar på varje enskilt förslag lite mera seriöst och inte
            bara hänvisar till en gammal princip.
          </note>
          <note type="speaker">
            Anf. 93 DAN KIHLSTRÖM (kd):
          </note>
          <note>
            Fru talman! Det är spännande att läsa alla motioner som behandlar
            museiområdet. I detta betänkande behandlas motioner från den allmänna
            motionstiden både 2000/01 och 2001/02.
          </note>
          <note>
            Här finns begäran om statligt stöd till allt från flygvapen-
            till skoindustrimuseum. Alla önskningar sammanställs, som sagts
            tidigare här, i tabell och avslås i klump. Det finns naturligtvis
            orsaker till detta.
          </note>
          <note>
            Jag började med att säga att det är spännande att läsa alla motioner.
            Det är intressant att läsa om att det faktiskt sjuder av aktivitet
            på museiområdet på olika nivåer i hela landet. Det ska naturligtvis
            uppmuntras.
          </note>
          <note>
            Innan jag glömmer det vill jag yrka bifall till reservation 7
            under punkt 8. Jag står givetvis bakom alla kristdemokratiska
            reservationer, men för tids vinnande yrkar jag bifall bara till
            denna reservation.
          </note>
          <note>
            Fru talman! Museerna ansvarar för en stor del av vårt gemensamma
            kulturarv. De har ansvar för att föremålen bevaras på ett bra
            sätt och för att de finns tillgängliga för allmänheten och forskarsamhället.
          </note>
          <note>
            Museerna är också en naturlig plats för diskussion om människans
            förutsättningar, livsfrågor och värderingar under olika tidsepoker
            både i Sverige och i andra delar av världen. Jag tror att den
            rollen kommer att stärkas. I arbetet för att motverka främlingsfientlighet
            och rasism kan därför museernas roll inte nog poängteras.
          </note>
          <note>
            Trots en statlig resursförstärkning i år finns stora behov och
            utmaningar. Det handlar bl.a. om tillgängligheten, samlingarna
            och säkerheten. Jag tror också att samarbetet med skolan kan utvecklas
            mycket mer.
          </note>
          <note>
            Den utåtriktade verksamheten på ett museum bör syfta till att
            skapa ökad förståelse för vårt kulturarv och stimulera människor
            till att ställa frågor om sig själva, om vårt samhälle och om
            våra värderingar.
          </note>
          <note>
            I reservation 7 tar vi på nytt upp frågan om ABM-
          </note>
          <note>
            utredningen. Samverkan mellan arkiv, bibliotek och museer är
            en viktig och intressant fråga. I bevarandet av kulturarvet spelar
            arkiv, bibliotek och museer en särskild roll, och vi anser att
            de har en uppgift som förenar dem. Ansvaret ligger i att välja
            ut vad som ska bevaras, systematisera materialet och sprida information
            till allmänheten. Dessa tre delar i ABM-
          </note>
          <note>
            institutionernas uppgift måste uppfyllas för att institutionerna
            ska fullgöra sin roll. Detta förenar dem, men det innebär inte
            att de är utbytbara. Varje institutions särart måste tas till
            vara.
          </note>
          <note>
            Förra året motionerade vi kristdemokrater om tillsättande av
            en statlig utredning om möjligheterna till ett utökat samarbete
            mellan ABM-institutionerna.
          </note>
          <note>
            Glädjande nog fick vi stöd i riksdagen för detta. Tanken med
            utredningen var att lyfta fram de positiva aspekterna av samarbete
            och ringa in behoven för att kunna vidareutveckla det samarbete
            som redan pågår.
          </note>
          <note>
            Utifrån regeringens redovisning av utredningens uppdrag i budgetpropositionen
            för år 2002 drar vi slutsatsen att regeringen missförstått utskottets
            begäran och gått in för att utvärdera gjorda erfarenheter.
          </note>
          <note>
            Som jag redan sagt handlade utskottets begäran mer om att undersöka
            hur samarbetet kan gå vidare och på vilket sätt detta bör ske.
          </note>
          <note>
            Vi anser att regeringen med större noggrannhet borde tagit till
            sig kulturutskottets begäran. Det kan inte nog betonas att samarbete
            inte innebär samgående. Det är viktigt att varje institution får
            bevara sitt unika uppdrag och sin unika profil.
          </note>
          <note>
            Fru talman! I ett särskilt yttrande med utgångspunkt från kristdemokratiska
            motioner har vi kristdemokrater tillsammans med flera andra ledamöter
            utvecklat önskemål om en utredning om bidrag till ett nationellt
            skogsmuseum. För övrigt behandlar flera motionsyrkanden i betänkandet
            just detta område.
          </note>
          <note>
            Skogen och den svenska skogens historia är värda mycket mer uppmärksamhet
            än de får i dag. Den svenska skogens historia är också historien
            om Sveriges ekonomi och handel, om vår exportindustri och den
            framväxande industrialiseringen. Kanske är skogen och skogsmarken
            upphovet till själva staten - det allmänna.
          </note>
          <note>
            För de flesta av oss är skogen något som vi har inom oss. Många
            svenskar är faktiskt också mer eller mindre skogsägare. En stor
            del av Sveriges yta täcks av skogen. Vad vill jag nu ha sagt med
            detta?
          </note>
          <note>
            Skogen och skogsbruket har under hela vår svenska historia varit
            basen för överlevnad, utveckling och tillväxt. Precis som det
            anges i motionerna finns det ett antal lokala och regionala skogsmuseer
            som stöds av lokala och regionala intressenter. Skogens historia
            skulle behöva bevaras i ett heltäckande nationellt skogshistoriskt
            museum. Våra grannländer Danmark,
          </note>
          <note>
            Norge och Finland har insett detta. Deras nationella skogsmuseer
            är välbesökta. Med vårt yttrande har vi velat föra upp frågan
            på den kulturella agendan.
          </note>
          <note type="speaker">
            Anf. 94 ANA MARIA NARTI (fp):
          </note>
          <note>
            Fru talman! Första reaktionen när jag tittade på betänkandet
            var frestelsen att yrka bifall till minst sex eller sju reservationer.
            Det är faktiskt en oerhört rik samling av synpunkter, önskningar
            och drömmar, och det är väldigt vackert att det är så.
          </note>
          <note>
            Men det är klart att vi inte kan förlora oss i alla dessa olika
            detaljerade önskningar, så jag ska nöja mig med tre yrkanden.
            Jag yrkar bifall till reservation
          </note>
          <note>
            4 under punkt 4, som gäller vård av museisamlingarna. Jag yrkar
            bifall till reservation 16 under punkt 28, som gäller Sveriges
            Teatermuseum. Drottningholms teatermuseum är det gamla namnet.
            Det är en av de institutioner i Sverige jag älskar mest. Jag yrkar
            också bifall till reservation 20 under punkt 33, som gäller
          </note>
          <note>
            Marionettmuseets samling av dockor från hela världen.
          </note>
          <note>
            Sedan kom den andra reaktionen när jag satt med betänkandet.
            Det var faktiskt sorg. Efter det att jag kom in i riksdagen har
            jag haft i min hand t.ex. SE-
          </note>
          <note>
            SAM-skrivelsen. Där kom det mycket klart och tydlig fram att
            det saknas väldigt mycket på museiområdet, att det finns samlingar
            som hotar att förfalla, att det saknas kvalificerad arbetskraft
            med erfarenheter som kan ta hand om samlingarna, osv.
          </note>
          <note>
            SESAM var en försöksverksamhet på detta område. SESAM drevs,
            som brukligt är, med AMS-
          </note>
          <note>
            pengar. Jag vill än en gång fråga varför pengarna går en sådan
            omväg när de ska till kulturen. Varför kan de inte komma direkt
            till kulturen? Framför allt undrar jag varför de inte kan stanna
            där.
          </note>
          <note>
            I SESAM-skrivelsen erkände man mycket klart och tydligt att bara
            några få av alla hål hade fyllts under projektet.
          </note>
          <note>
            Det är också därför vi stöter på så många motioner. Det saknas
            väldigt mycket på väldigt många områden. Vi borde göra en stor
            ansträngning för att korrigera dessa missförhållanden.
          </note>
          <note>
            Återigen undrar jag varför pengarna går via AMS.
          </note>
          <note>
            Varför går inte pengarna direkt till kulturen? Genom tillfälliga
            insatser, med personal som kommer till följd av arbetsmarknadsåtgärder,
            kan man inte täcka de behov av mycket speciell kvalificerad arbetskraft
            som museerna har.
          </note>
          <note>
            Innan jag slutar vill jag också påminna om det särskilda yttrandet
            om ett skogsmuseum. Jag tycker att det är ett viktigt yttrande
            och att vi borde försöka jobba vidare med denna fråga, såsom det
            står i det särskilda yttrandet.
          </note>
          <note type="speaker">
            Anf. 95 EWA LARSSON (mp):
          </note>
          <note>
            Fru talman! Jag vill börja med att yrka bifall till reservation
            11 under punkt 12 och till reservation 23
          </note>
          <note>
            under punkt 38.
          </note>
          <note>
            Hela 17,8 miljoner människor besöker varje år museer med statligt
            stöd. De regionala museerna har en omfattande publik verksamhet
            där de sprider kunskap om kulturarv och om samhällsutveckling.
            Museerna samlar in, bearbetar och förmedlar kunskap om länets
            och regionens utveckling och kulturarv. De kanske även bjuder
            mer av visioner i framtiden.
          </note>
          <note>
            Även konstutveckling, samhällets utveckling och miljön i övrigt
            ligger inom museets arbetsfält. En del av museerna har särskilt
            utvecklat sin verksamhet tillsammans med skolbarn. Och några har
            gratis inträde för att ytterligare öka sin tillgänglighet. Vi
            hoppas att fler länsmuseer ska kunna erbjuda fritt inträde.
          </note>
          <note>
            Fru talman! Genom tiderna har kvinnans roll i samhällsbygget
            systematiskt underskattats, för att inte säga helt negligerats.
            Att kvinnan arbetade i jordbruket vet vi i dag, men att kvinnan
            också arbetade i gruvan och körde traversen har vi nästan ingen
            kunskap om alls. Även om medvetenheten om den bristande genusaspekten
            på våra museer ökar är bristerna fortfarande mycket stora. Miljöpartiet
            menar därför att könsperspektivet radikalt måste få ett större
            genomslag i museernas verksamhet, inte minst för att föra vidare
            visionen om ökad jämställdhet mellan könen i morgondagens samhälle.
          </note>
          <note>
            Nu är genusarbetsgruppen i gång med sitt arbete.
          </note>
          <note>
            Jag träffade dess ordförande på Kvinnonätverkets årsmöte i måndags.
            Även DEA-föreningen, som arbetar för ett kvinnomuseum, var där
            och delade med sig av sina kunskaper. DEA-föreningen har 70 medlemmar
            bakom sitt ideella arbete. Det kom fram att det finns oändligt
            mycket att göra. Generella förbättringar i museernas utställningsverksamhet
            vad gäller kvinnors roll och kvinnors perspektiv motverkar inte
            behovet av ett särskilt kvinnomuseum. Det kom fram på årsmötet
            och i samtalet kring vad man kan göra.
          </note>
          <note>
            Det kan också vara så att arbetsgruppen som ska ta fram ett förslag
            till hur genusperspektivet ska stärkas kommer fram till en sådan
            slutsats att det ska vara ett särskilt kvinnomuseum för att motverka
            bristerna på övriga museer. Vad vet jag.
          </note>
          <note>
            Ett sådant museum vore världsunikt och skulle kunna ha sin grund
            i genusforskning från världens universitet. Tänk om vi skulle
            kunna få det i samverkan med andra länder i EU och inom Europa.
            Det vore fantastiskt, tycker jag.
          </note>
          <note>
            Den utveckling som finns för att lyfta fram specifika kvinnor,
            exempelvis Museum Anna Nordlander i
          </note>
          <note>
            Skellefteå, är också ett eftersatt område. Museum
          </note>
          <note>
            Anna Nordlander är ett av två museer i Europa som uttalat arbetar
            med och för kvinnliga konstnärer. Det museet borde få ett nationellt
            stöd.
          </note>
          <note>
            Fru talman! När det gäller det samiska kulturarvet finns det
            på Nordiska museet en stor samling samiska föremål. En del är
            utställda, en del förvaras i magasin
          </note>
          <note>
            - den övervägande delen. Vi anser att den samiska kulturskatten
            ska överföras till samernas museum och att regeringen ska verka
            för att återlämnandet av de samiska kulturskatterna inleds.
          </note>
          <note>
            I betänkandet säger majoriteten på det här sättet om museer som
            förvarar nationella skatter, vilket vi har reserverat oss mot:
            "Dessa museer har ett nationellt ansvar för att göra kulturarvet
            inom sina respektive verksamhetsområden känt och tillgängligt
            i hela landet. För detta ändamål bedriver museerna t.ex. en depositions-
            och utlåningsverksamhet både nationellt och internationellt. Detta
            innebär bl.a. att de har möjligheter att låna ut samiska kulturföremål
            till olika museer, vilket är värdefullt för att öka kännedomen
            om och förståelsen för den samiska kulturen såväl inom som utom
            vårt lands gränser."
          </note>
          <note>
            Men det är svårt att få tillgång till de nationella kulturskatterna
            ute i landet. Det fick utskottet bekräftat vid sin resa i Västernorrland.
          </note>
          <note>
            Och när det gäller de heliga samiska trummorna anser vi att det
            är en skam att de ännu icke är återförda.
          </note>
          <note type="speaker">
            Anf. 96 LENA EK (c):
          </note>
          <note>
            Fru talman! Ärade ledamöter och åhörare! Människor runt om i
            landet har återupptäckt den svenska historien. Det är bra, för
            det ger kontakt med våra rötter, samtidigt som det ger kunskap
            inför framtiden.
          </note>
          <note>
            Det ger också kunskap om hur människor bott, rest, umgåtts, träffat
            andra och om att Sverige därför i dag har en befolkning med mycket
            olika släkthistorier och mycket olika släktrötter.
          </note>
          <note>
            Runtom i landet finns fynd av olika dignitet som berättar om
            hur våra förfäder reste till olika länder som ligger många hundra
            mil bort och som måste ha upplevts som enormt annorlunda. De hade
            föremål med sig tillbaka till sina hembyar som vi i nutid hittar
            i marken vid arkeologiska utgrävningar.
          </note>
          <note>
            En del av de fynd som görs kan visas upp på de länsmuseer och
            andra lokala museer som finns. Men när man hittar stora dyrbara
            fynd som berättar mycket, som visar mycket och som är extra spännande
            får man inte behålla dem nära fyndplatsen, utan då ska de skickas
            till Statens historiska museer i Stockholm.
          </note>
          <note>
            Om fynden anses vara av nationellt intresse ska de vara tillgängliga
            för forskare, säger man. Det innebär att de ska förvaras i huvudstaden.
          </note>
          <note>
            Vi i Centerpartiet har inte förståelse för det här resonemanget.
            Vi anser att fyndet ska visas i ett museum så nära fyndplatsen
            som möjligt. Det är en nedlåtande, överlägsen och djupt osympatisk
            hållning att människors berättigade intresse för att få ta del
            av sin egen historia förringas. Jag förstår inte inställningen
            att det inte går att bedriva forskning därför att material förvaras
            i Östergötland, ett län med stort universitet, mycket forskning
            och en mycket stor befolkning.
          </note>
          <note>
            Forskning kan mycket väl bedrivas vid andra museer än de i Stockholmsregionen.
            Det är mycket lättare att flytta på en, två eller tre kvalificerade
            fullt friska forskare än att flytta på 10, 20, 50 eller 100 skolklasser
            eller familjer som kanske inte har ekonomi för att resa till Stockholm
            och gå på museum för att ta del av sin egen historia.
          </note>
          <note>
            Till råga på allt förvaras ofta fynden i källarlokaler, vilket
            innebär att allmänheten inte alls har möjlighet att se dem. Historiska
            museet säger att man oftast är välvilligt inställd till att låna
            ut fynd, men det finns också exempel på att så inte är fallet.
            Stigeskatten, som är Norrlands största silverskatt, får inte lånas
            upp till Sundsvalls museum därför att den anses vara av så stort
            nationellt värde att den inte ska visas i
          </note>
          <note>
            Sundsvall. Det är i och för sig roligt att den är värdefull,
            men för befolkningen i Sundsvall är det sorgligt att inte kunna
            se den. Inställningen till områden utanför Stockholm är djupt
            beklämmande.
          </note>
          <note>
            Samma sak gäller också en mängd fynd från Gotland, där det finns
            kapacitet och möjlighet att både förvara och visa de fynd som
            kommer från Gotland.
          </note>
          <note>
            Och så är det också med Linköpingsskatten, den skatt som visar
            en viktig del av vår historia.
          </note>
          <note>
            Det finns ett annat östgötskt exempel. Jag ska citera lite ur
            Maja Hagermans och Claes Gabrielssons bok Tusenårsresan. Det är
            ett kapitel som heter En försvunnen smådrottning. Tiden är 900-tal:
          </note>
          <note>
            "Hon färdades över till den andra sidan på en vagn eller släde.
            Dubbla par av hästar drog dödsbädden rakt upp på gravbålet och
            vidare in i dödsriket, in i gravhögen. De fyra hästarna verkar
            ha offrats till henne i en tid när varje häst var en dyrbarhet.
            Spår av deras betsel och vackra selbågsprydnader i brons till
            ekipaget fanns bland de förbrända resterna."
          </note>
          <note>
            Men - jag fortsätter med ett annat citat ur samma bok - "hennes
            fantasieggande skepnad är så svår att få syn på. Letar man på
            den plats i västra Östergötland där hennes grav hittades av en
            slump år 1920
          </note>
          <note>
            finner man bara en åker. Det är allt. Inte så mycket som en skylt
            med en text eller en teckning.
          </note>
          <note>
            - - -
          </note>
          <note>
            Letar man efter henne på Östergötlands länsmuseum finner man
            i stort sett ingenting. I en monter ligger bara en kopia av en
            liten silverberlock formad som ett manshuvud. Den har ingen närmare
            förklaring mer än fyndorten.
          </note>
          <note>
            Originalsakerna finns i Stockholm, på lite olika ställen på Statens
            Historiska Museum. Ett silversmycke ligger i Guldrummet, de andra
            ligger nedpackade i magasin. Selbågskrönen, karaffen och några
            andra saker ligger i en monter på ett annat våningsplan. Sådan
            är nu en gång den lärda världens sätt att ordna saker."
          </note>
          <note>
            För min del kan jag inte finna att detta är acceptabelt, varken
            ur den aspekten att man ska ha respekt för människor från olika
            delar av landet eller ur den aspekten att man ska ha respekt för
            människors vilja att lära sig saker och se sin historia.
          </note>
          <note>
            Denna tingens ordning har man på sina håll försökt att ändra
            på. Olika länsmuseer och andra kvalificerade museer har försökt
            att få låna en del av sin egen historia och har då bemötts av
            nedlåtande brev, nekanden, krångligheter i oändlighet och byråkratiska
            hinder som jag inte hade haft tid att räkna upp ens om jag hade
            två dygn på mig här i talarstolen. Denna tingens ordning är icke
            acceptabel!
          </note>
          <note>
            Jag förstår vetenskapens krav på att ha tillgång till material
            för sin forskning. Jag är forskare själv. Men jag förstår inte
            vetenskapens krav på att man rent fysiskt måste sitta på föremålen
            för att kunna forska.
          </note>
          <note>
            Jag förstår inte heller vetenskapens krav på att man nödvändigtvis
            ska sitta på dem just i Stockholm. Det finns andra ställen där
            man korrekt kan bevara de här föremålen under säkra former. Jag
            yrkar därför bifall till reservation 10 under punkt 11, som handlar
            om exponering av kulturskatter i regionen.
          </note>
          <note>
            Jag tycker ärligt talat att det är ett svaghetstecken att man
            inte har kunnat bifalla det motionsyrkandet, som handlar om att
            skapa en statlig strategi för att ge människor runtom i landet
            möjlighet att hitta sin historia på ett säkerhetsmässigt betryggande
            och för vetenskapen acceptabelt sätt. Detta har man helt sonika
            valt att rösta ned, och i stället har man gått på de argument
            som säger att materialet rent fysiskt ska finnas i källare i Stockholm
            för att det ska vara korrekt.
          </note>
          <note>
            Fru talman! Jag skulle avslutningsvis vilja ta upp en annan sak
            som också har berörts i debatten.
          </note>
          <note>
            Samernas kulturarv behandlas på samma sätt. Deras samlingar finns
            på Nordiska museet i Stockholm, och den rätta placeringen är givetvis
            samernas museum. Det är oerhört nedlåtande mot denna folkgrupp
            att dess kulturarv, t.ex. de samiska trummorna, förvaras i Stockholm.
            Det finns ett fantastiskt museum i
          </note>
          <note>
            Jokkmokk där detta bör visas i stället, där samerna själva kan
            dra nytta av de inkomster från turismen och kulturturismen som
            så väl behövs i deras landsända och där det kan visas i ett sammanhang
            med dagens verklighet som är till nytta för kunskap och utveckling.
          </note>
          <note>
            Centerpartiet har lagt fram många motioner om museer. En del
            av våra förslag handlar om att fler museer bör få ett nationellt
            uppdrag, bl.a. Museum
          </note>
          <note>
            Anna Nordlander i Skellefteå. Det är ett museum där kvinnors
            konstnärliga skapande finner olika uttrycksformer som exempelvis
            samarbetsprojekt, föreläsningar, utveckling av konstpedagogiska
            metoder och fortbildning.
          </note>
          <note>
            I Norge och Danmark finns kvinnomuseer som har nationella uppdrag,
            och det är inte mer än rätt att även vi i Sverige har ett sådant.
            Det är viktigt inte minst ur jämställdhetssynvinkel. Vi hade i
            vårt partis budgetmotion avsatt pengar till ett nationellt uppdrag
            till Anna Nordlander-museet.
          </note>
          <note>
            En kraftfull satsning på att bevara och göra den fotografiska
            bilden tillgänglig behövs också, vad gäller både stillbildsfotografi
            och film. Filmen kommer förhoppningsvis att bevaras i det filmvårdscentrum
            som byggs upp i Grängesberg, även om vi har vissa farhågor för
            att inte all film kommer att räddas via detta centrum. Stillbilderna
            är det mer oroande med, och därför anser vi i Centerpartiet att
            det bör inrättas ett foto-SESAM. SESAM-projektet, som fanns för
            några år sedan, visade sig vara ett mycket lyckat projekt när
            det gällde att registrera museiföremål, och vi tror att ett foto-SESAM
            skulle kunna bli lika lyckosamt.
          </note>
          <note>
            Fru talman! Centerpartiets förslag när det gäller museer och
            utställningar handlar om att ge alla människor, oavsett var de
            bor och oavsett deras inkomst, en möjlighet att se och delta i
            sin egen historia. Det är anledningen till våra motioner och våra
            reservationer, och jag är mycket besviken och ledsen över att
            majoriteten inte vill ge människor samma chans som vi vill.
          </note>
          <note type="speaker">
            Anf. 97 ANNIKA NILSSON (s):
          </note>
          <note>
            Fru talman! Jag vill börja med att yrka bifall till utskottets
            förslag i betänkandet.
          </note>
          <note>
            I detta betänkande behandlar vi motioner som berör museer. Först
            vill jag säga att vi i Sverige har en oerhörd bredd på museerna.
            De finns runtom i vårt land, och de har en fantastisk verksamhet.
            Grunduppdraget som museum kan sammanfattas i att samla in föremål
            och vittnesbörder, att bevara och bruka vårt kulturarv, att forska
            för att söka nya upptäckter och förklaringar samt att förmedla
            sin kunskap till oss utanför museerna i form av bl.a. utställningar.
          </note>
          <note>
            När jag reser runt i vårt land möter jag många eldsjälar som
            gör ett fantastiskt arbete med just sitt lokala museum. Jag tycker
            mig möta ett allt större intresse för den lokala historien, och
            det ser vi bl.a.
          </note>
          <note>
            genom hembygdsmuseer och arbetslivsmuseer. Men man ska också
            vara ärlig och säga att det i denna uppväxt av arbetslivsmuseer
            och hembygdsmuseer ligger en viss kritik mot de befintliga museerna,
            en känsla av att just de egna behoven inte blir tagna på allvar,
            att det inte finns plats för just ens egen del av historien på
            de befintliga museerna.
          </note>
          <note>
            För några år sedan drog vi i gång ett projekt som handlade om
            industrisamhällets historia. Det har gett oerhört positiva reaktioner.
            Jag tror att de ordinarie museerna inte alltid har kunnat möta
            det intresse som funnits för 1900-talets historia, och därför
            var denna satsning viktig.
          </note>
          <note>
            I betänkandet behandlas många motioner med krav på att staten
            ska engagera sig i ett museum eller flera. De museer som nämns
            i motionerna är alla viktiga och gör redan i dag ett bra arbete.
            Om vi från riksdagen skulle bifalla alla dessa motioner skulle
            det dock innebära ganska stora kostnader för staten, och det är
            jag inte beredd till i det här läget. Diskussionen om statligt
            stöd får tas när vi behandlar budgeten till hösten.
          </note>
          <note>
            Jag vill dock framhålla att bara för att ett museum inte har
            statligt stöd innebär det inte att verksamheten inte spelar en
            viktig roll. Det kan inte vara så att ett museum måste ha statligt
            stöd för att få en kvalitetsstämpel. Vi har runtom i vårt land
            kommunala museer och ideella museer som gör ett fantastiskt arbete.
          </note>
          <note>
            Jag skulle inte vilja stå i den här kammaren och säga att bara
            för att de inte får kronor och ören från staten innebär det att
            de skulle göra ett sämre arbete kvalitativt. Det gör ett bra arbete.
            Det kan inte vara så att kvalitetsmärket kommer enbart med pengar
            från staten.
          </note>
          <note>
            I betänkandet finns det många reservationer, och jag vill här
            bemöta några av dem.
          </note>
          <note>
            Den första handlar om det principiella ställningstagande vi har
            gjort när det gäller inrättande av nya museer. Jag anser liksom
            reservanterna att de centrala museerna måste utvecklas. Jag är
            också överens med dem om att nya samlingsområden och infallsvinklar
            måste tillåtas växa fram. Vad jag däremot inte håller med reservanterna
            om är att detta kräver nya centrala museer. Jag tycker nämligen
            att det är viktigt att de befintliga museerna inte står still.
            Jag tror på möjligheten att utveckla dem.
          </note>
          <note>
            I tisdags var jag med när Svenska Museiföreningen delade ut priset
            till årets museum, som gick till
          </note>
          <note>
            Malmö museer. De har på ett fantastiskt sätt visat att ett museum
            kan arbeta på ett nytt sätt, nå nya grupper och fånga in nya insamlingsområden.
            Jag anser därför inte att vi ska ändra vårt principiella ställningstagande
            om nya museer just på grund av detta.
          </note>
          <note>
            Jag tycker också att det är viktigt att säga att om man väljer
            att starta nya museer på olika platser runtom i vårt land, måste
            grundarna vara medvetna om de kostnader som uppstår och ta ansvar
            för dem.
          </note>
          <note>
            I en annan reservation lyfts ABM-utredningen fram. Riksdagen
            beslutade förra våren att uppdra åt regeringen att tillsätta en
            utredning som skulle se över möjligheterna till utökat samarbete
            mellan ABM-
          </note>
          <note>
            institutionerna. Reservanterna är oroliga att regeringen missförstått
            riksdagens beslut.
          </note>
          <note>
            Regeringen har lagt ut ett uppdrag på Kungliga biblioteket, Statens
            kulturråd och Riksarkivet att bl.a.
          </note>
          <note>
            kartlägga de åtgärder som hittills vidtagits då det gäller samverkan
            inom ABM-området. Jag ser detta som ett första steg och som en
            början på ett arbete och kan inte se att det finns fog för att
            misstänka att regeringen inte skulle följa riksdagens beslut utan
            jag utgår från att regeringen gör det.
          </note>
          <note>
            Den tredje fråga som jag vill lyfta fram handlar om exponeringen
            av kulturskatter runtom i vårt land.
          </note>
          <note>
            I motioner har frågan om möjligheterna att låna samt att deponera
            föremål som funnits i trakten på det lokala eller regionala museet.
            Det museum som är mest berört är Historiska museet eftersom många
            av de fornfynd som upptäckts har placerats där.
          </note>
          <note>
            Vid utskottets beredning har det kommit fram att de senaste två
            årens ansökningar - som uppgår till ungefär 200 - har museet avslagit
            enbart 3. Jag vet att det finns en spänning mellan de centrala
            museerna och de lokala och regionala museerna. Jag tror att detta
            ligger lite grann i sakens natur.
          </note>
          <note>
            Jag anser, precis som vi skriver i utskottets betänkande, att
            föremålen är en del av vårt gemensamma kulturarv och att det är
            positivt att det finns ett intresse för vår historia i hela landet.
            Därför är det viktigt att en generös policy tillämpas både vid
            utlåning och vid deponering av museiföremål. Naturligtvis ska
            förutsättningar finnas att garantera föremålens säkerhet.
          </note>
          <note>
            Jag vill avsluta med att säga att jag anser att museerna står
            inför stora utmaningar. Det handlar om att locka nya grupper av
            besökare, om att möta nya områden, om att utveckla utställnings-
            och programverksamhet och om att koppla samman forskning och utställningsverksamhet
            i ett närmare samarbete. Jag är övertygad om att museerna kan
            spela en allt viktigare roll i samhället. Vi får i dag ofta höra
            beskrivningar i svart eller vitt av skeenden i samhället. Museerna
            kan som inga andra förklara det svåra att man inte ska se i svart
            eller vitt. Med den kunskap i historia som de har kan de på ett
            unikt sätt beskriva dagens utveckling.
          </note>
          <note type="speaker">
            Anf. 98 LENA EK (c) replik:
          </note>
          <note>
            Fru talman! Jag skulle vilja att Annika Nilsson förklarar några
            saker för mig.
          </note>
          <note>
            För det första: Vad menar Annika Nilsson med tillgänglighet för
            forskare? Vad betyder orden
          </note>
          <note>
            "tillgängligt för forskare"?
          </note>
          <note>
            För det andra: Hur ser Annika Nilsson på frasen
          </note>
          <note>
            "vårt gemensamma kulturarv"? Vilka är "vi", och vad är det som
            är gemensamt? Räknas alla Sveriges invånare lika mycket när man
            pratar om vårt gemensamma kulturarv?
          </note>
          <note>
            För det tredje vill jag få en motivering till en formulering
            på s. 18 i utskottsbetänkandet. Det framhålls där att en anledning
            till att den s.k. Linköpingsskatten inte kan lånas ut, så att
            man kan titta på den ens några månader om året i den bygd som
            den kommer ifrån och som har ett museum med tillfredsställande
            säkerhetsarrangemang, är att den "alltid varit utställd i den
            permanentea medeltidsutställningen, där den intagit en självklar
            och central plats". Finns det självklara och centrala utställningsplatser
            bara i Stockholm?
          </note>
          <note type="speaker">
            Anf. 99 ANNIKA NILSSON (s) replik:
          </note>
          <note>
            Fru talman! Jag skulle till att börja med vilja bemöta en del
            av det som Lena Ek lyfte fram. Jag tror att alla vi som sitter
            här inne, inte enbart centerpartister, anser att museerna finns
            till för alla i vårt land.
          </note>
          <note>
            Vi har faktiskt på olika sätt utvecklat och stött museiutvecklingen
            i vårt land. Det handlar om alltifrån att öka resurserna för de
            regionala museerna till att stödja arbetslivsmuseer och främja
            den ideella delen av museerna.
          </note>
          <note>
            Vad avser tillgänglighet för forskare kan jag inte säga att materialet
            ska vara tillgängligt enbart i
          </note>
          <note>
            Stockholm. Det är viktigt att det finns en närhet och att forskare
            kan veta var de kan hitta föremålen. I det sammanhanget har vi
            ett jätteproblem, nämligen hur magasinsutrymmena ser ut. Jag vet
            att man på nästan varje museum och även på Kulturdepartementet
            jobbar med detta.
          </note>
          <note>
            Vad gäller vårt gemensamma kulturarv tycker jag att det är väldigt
            tydligt att det är ett kulturarv för hela landet. Därför tycker
            jag att även om det finns en eller några institutioner som har
            ansvar för det här, ska man tillämpa en generositet med utlokalisering,
            deponering och lån.
          </note>
          <note>
            Jag tycker ibland att Lena Ek tar i så att hon nästan spricker
            när hon beskriver hur illa det står till med utlåningar. Den bild
            som jag har är att det har hänt väldigt mycket under de senaste
            två åren. Det är bara
          </note>
          <note>
            3 ansökningar av 200 som har avslagits.
          </note>
          <note>
            Ett exempel är Ölandsguldet, som visades på Solliden i somras.
            Jag vet att man då på Öland inte hade några som helst problem
            med Historiska museet.
          </note>
          <note type="speaker">
            Anf. 100 LENA EK (c) replik:
          </note>
          <note>
            Fru talman! Det kan ju möjligen bero på att det den gången var
            kungen som frågade. När det handlar om andra regioner och andra
            föremål har man jätteproblem, som t.ex. med Stigeskatten i Sundsvall.
            Alla gotlänningar är djupt upprörda över att de inte kan visa
            upp det som de vill visa från den egna historien, och östgötarna
            är, uppriktigt sagt, väldigt ilskna.
          </note>
          <note>
            Snart spricker de väl av ilska, för att nu använda ett sådant
            ordval i den här debatten. Jag tycker inte att det är särskilt
            snyggt.
          </note>
          <note>
            Det som jag talar om är respekt för människors vilja att ta del
            av sitt eget kulturarv, och den viljan respekterar jag djupt.
          </note>
          <note>
            Jag tycker också att det blir lite fånigt om man som argument
            för att inte exponera föremål tar upp att det är besvärligt med
            magasinsutrymmen just i
          </note>
          <note>
            Stockholm. Det finns ju ganska gott om sådana ute i landet. Dessutom
            ligger mycket av det som skulle kunna visas ute i landet skingrat
            och splittrat och är nästan omöjligt att ta del av. Det är precis
            detta som
          </note>
          <note>
            Maja Hagerman tar upp i sin bok. Det går inte att få en samlad
            bild av fornfyndet av prinsessan, som hon kallar det i sin vetenskapliga
            redovisning av hur det materialet förvaras. Det är inget föredöme.
            Det skulle kunna skötas mycket bättre.
          </note>
          <note>
            Mot denna bakgrund - respekt för människors vilja att ta del
            av sin historia, möjligheterna att visa saker ute i landet, trångheten
            i magasinen i Stockholm och en hel del andra argument - tycker
            jag att det hade varit naturligt att ta upp frågan om att utarbeta
            en nationell strategi för hur det här ska gå till.
          </note>
          <note>
            Jag tycker att det är uttryck för en dålig människosyn och brist
            på respekt för människor ute i landet att inte ens vilja diskutera
            en sådan strategi utan avstyrka ett sådant yrkande.
          </note>
          <note type="speaker">
            Anf. 101 ANNIKA NILSSON (s) replik:
          </note>
          <note>
            Fru talman! Jag anser att vi har respekt för människors vilja
            att ta del av sitt kulturarv. Jag menar att vi i kulturutskottet
            är ganska eniga om att det är viktigt att faktiskt utveckla kulturarvet
            i hela landet, och det gör vi på olika sätt.
          </note>
          <note>
            Jag har uppfattningen att det har skett mycket under de senaste
            åren. Jag kan hålla med om att det kanske var tungrott tidigare,
            men jag tycker nog att det har kommit en förändrad attityd under
            de senaste två åren. Jag har mött många som säger att det faktiskt
            är på det viset. Därför tycker jag att det är viktigt att man
            från Historiska museet och från andra museer har en generös attityd
            till deponering och utlåning.
          </note>
          <note>
            Min utgångspunkt är att den generositeten är viktig.
          </note>
          <note type="speaker">
            Anf. 102 EWA LARSSON (mp) replik:
          </note>
          <note>
            Fru talman! När regeringen vill inrätta nya museer beviljas statliga
            stöd geschwint. Men när Anna
          </note>
          <note>
            Nordlander Museum öppnar, ett av två museer i Europa som uttalat
            arbetar med och för kvinnliga konstnärer, ja, då ska kommunen
            klara sig själv: Det borde man ha insett.
          </note>
          <note>
            Från Miljöpartiets sida jublar vi över att Skellefteå har satt
            Sverige på Europakartan i det här avseendet, och vi kommer att
            rösta för den reservation som tar upp behovet av konsekvensanalys.
            Frågan är då om inte Annika Nilsson också tycker att det är dags
            att göra en konsekvensanalys.
          </note>
          <note type="speaker">
            Anf. 103 ANNIKA NILSSON (s) replik:
          </note>
          <note>
            Fru talman! När det handlar om att inrätta nya museer är det
            flera som har sagt att när regeringen vill inrätta nya museer
            är det okej. Men det är faktiskt så att det är vi här i riksdagen
            som fattar beslut om budgeten, och vi har alla möjligheter i världen
            att avslå regeringens förslag om vi skulle tycka att det är det
            vi vill.
          </note>
          <note>
            Jag har reagerat emot att man tycker att det bara är genom att
            få ett statligt bidrag som man kan få ett erkännande för kvaliteten.
            Jag tycker att det är viktigt att säga att allt det som görs runtom
            i vårt land på museisidan är fantastisk verksamhet, även om det
            betyder att man inte har stöd från staten. Man kan ha stöd på
            en massa andra sätt.
          </note>
          <note>
            När det handlar om Anna Nordlander tycker jag också att man har
            en väldigt bra verksamhet. Nu har vi en arbetsgrupp som tittar
            på genusperspektivet, och vi får se vad den kommer fram till om
            hur vi ska kunna stödja det kvinnliga perspektivet och genusperspektivet
            på museerna. Jag vill invänta den arbetsgruppens rapport.
          </note>
          <note type="speaker">
            Anf. 104 EWA LARSSON (mp) replik:
          </note>
          <note>
            Fru talman! På Anna Nordlander Museum jobbar man inte specifikt
            med genusperspektivet; man jobbar uttalat med och för kvinnliga
            konstnärer. Man har profilerat sig på ett speciellt område, ett
            område där det finns mycket kritik: det saknas konst över huvud
            taget på våra länsmuseer.
          </note>
          <note>
            När det gäller regeringens möjligheter att få igenom sina förslag
            till nya museer och att de besluten tas här i riksdagen är det
            ju så att Vänsterpartiet och
          </note>
          <note>
            Miljöpartiet har varit väldigt välvilligt inställda till regeringens
            förslag. Dock skulle jag önska att regeringen var lite mer välvillig
            till andra förslag än sina egna, och därför kommer vi nu att rösta
            för behovet av en konsekvensanalys.
          </note>
          <note type="speaker">
            Anf. 105 PETER PEDERSEN (v) replik:
          </note>
          <note>
            Fru talman! Jag tycker att det är ett slags cirkelresonemang
            som förs i utskottsmajoritetens text och i vad Annika Nilsson
            säger. Hon säger att en garanti för att man ska få statliga pengar
            inte är något slags kvalitetsstämpel. Nej, vem har sagt det? Jag
            vet inte vilken verklighet som Annika lever i om hon tror att
            man kan starta och bygga upp museer ute i olika kommuner, som
            har andra problem. Det här är inte det första som man satsar pengar
            på. Man måste satsa de pengar man har kvar på skola, vård, omsorg
            och annat. Trots det är det några som faktiskt lyckas satsa pengar
            på museiverksamhet.
          </note>
          <note>
            Det handlar ju inte om att sätta en kvalitetsstämpel. Det handlar
            faktiskt om detta: Genom att gå in med statliga pengar markerar
            vi att något är av riksintresse. De museerna kan finnas i Stockholm,
            men de kan också finnas på andra platser. Som det just i dag ser
            ut hindrar vi i princip alla sådana alternativ.
          </note>
          <note>
            Det har ingenting att göra med att vi på något vis nedvärderar
            de insatser som görs ute på länsmuseer och framför allt lokala
            museer.
          </note>
          <note>
            Annika säger att detta tas med budgeten. Vilket parti vill ta
            ansvar för att fälla ett budgetförslag med hänvisning till att
            man inte vill ha ett museum - framför allt om man är kulturpolitiker?
            Det handlar om att man ska se alla förslag, bedöma dem lika och
            sedan fatta beslut om det finns anledning att tillsätta ett nytt
            eller inte. Det är det jag tycker att Annika missar helt i sitt
            resonemang.
          </note>
          <note type="speaker">
            Anf. 106 ANNIKA NILSSON (s) replik:
          </note>
          <note>
            Fru talman! Många av de motioner som har lämnats in här handlar
            om befintliga museer och om att starta nya museer. Jag tycker
            att de befintliga museer som vill ha statligt stöd har en väldigt
            bra verksamhet redan i dag. Där tror jag faktiskt att jag och
            Peter
          </note>
          <note>
            Pedersen är överens med resten av utskottet också.
          </note>
          <note>
            Men man kan inte gå därifrån till att säga att de kan utvecklas
            enbart genom statligt stöd. Jag tycker att det är viktigt att
            utveckla museisektorn, men det är inte ett ansvar bara för oss
            här, utan det är ett ansvar för hela museisektorn.
          </note>
          <note>
            Jag reagerade mot Peter Pedersens och andras invändningar när
            det handlar om vårt principiella ställningstagande. I reservationen
            skriver man vad gäller nya insamlingsområden att man konserverar
            en befintlig struktur. Jag vill se ett levande museiväsende.
          </note>
          <note>
            Jag vill se levande statliga museer. Jag vill se att de förändras.
            Jag vill se att de jobbar mot nya grupper och att de möter nya
            behov. Jag vill inte att de ska vara konserverande. Det skulle
            göra mig väldigt orolig om det var på det viset. Jag tycker att
            de statliga museer vi har ska arbeta mot just det som Peter Pedersen
            och en del andra tar upp, nämligen att nå nya grupper, nya insamlingsområden
            och annat. Det ansvaret tycker jag faktiskt att vi alla ska ge
            de befintliga museerna. Det är det jag har reagerat mot i Peter
          </note>
          <note>
            Pedersens reservation, dvs. att man skulle konservera den befintliga
            museistrukturen. Jag ser museer som en ständig rörelse och en
            ständig förändring.
          </note>
          <note type="speaker">
            Anf. 107 PETER PEDERSEN (v) replik:
          </note>
          <note>
            Fru talman! Jag börjar ändå se en liten öppning här. Om man läser
            de principiella ställningstagandena står det också här i en av
            punkterna att om man uppmärksammat någonting som förbisetts ska
            utvecklingen i första hand ske inom befintlig museiorganisation.
          </note>
          <note>
            Ett bra exempel på det var när man hade en ganska avancerad idrottsutställning
            på Nordiska museet.
          </note>
          <note>
            Det var jättebra under den korta stund som den fanns.
          </note>
          <note>
            Problemet är att om man sedan säger att ett museum ska ta på
            sig nya arbetsuppgifter måste det antingen få nya medel eller
            försumma något annat område. Det är det som är problemet. Man
            kan inte bara säga åt museerna att utveckla hela tiden, utan man
            måste också tillföra en och annan krona för att nya områden ska
            kunna utvecklas. Annars kommer ett annat viktigt område, som man
            från början tillskapade museet för, att falla i träda. Kan man
            hitta sådana lösningar har jag ingenting emot det.
          </note>
          <note>
            Men nu hänvisar vi hela tiden till de här principerna, och det
            innebär faktiskt en konservering av befintlig organisation att
            vi alltid gynnar det som redan finns, medan det som ska växa till
            sig måste visa framfötterna mycket mer för att man ska kunna få
            status av att man ingår i ett centralt museum.
          </note>
          <note type="speaker">
            Anf. 108 ANNIKA NILSSON (s) replik:
          </note>
          <note>
            Fru talman! Jag delar Peter Pedersens uppfattning att om man
            ska lägga nya uppgifter på de centrala museerna så måste man också
            ta diskussionen om resurserna. Det gör vi i samband med budgeten
            och när vi fördelar de medel som är avsatta för museisektorn.
          </note>
          <note>
            Jag tycker också att det är viktigt att vi som är de centrala
            museernas uppdragsgivare också tar vårt ansvar, från riksdag och
            regering, att se på detta: Om det är så att man tillför nya uppgifter,
            innebär det att man ska ta bort några andra, eller är det så att
            man måste ha mer resurser för att jobba? Men det är ett arbete
            som vi får göra när vi kommer till budgeten.
          </note>
          <note type="speaker">
            Anf. 109 ANA MARIA NARTI (fp) replik:
          </note>
          <note>
            Fru talman! Jag ska nöja mig med att precisera att vi som kritiserar
            kulturens ekonomi inte alls ser ned på folk som jobbar inom kulturen.
            Tvärtom: Vi vet att de gör ett fantastiskt arbete, och vi respekterar
            och beundrar dem.
          </note>
          <note>
            Men vi förstår inte varför man från de här människorna kräver
            nästan omänskligt stora insatser. När det gäller museerna bevisade
            Museiutredningen att det saknades oerhört mycket på hela området.
            Sedan kom Sesamskrivelsen som bekräftade att en försöksverksamhet
            - med AMS-pengar dessutom - inte har lyckats fylla alla behov.
            Där är vi fortfarande. Ingenting väsentligt har förändrats i kulturens
            ekonomi.
          </note>
          <note>
            Så vi ser inte ned på alla ansträngningar som görs i olika delar
            av landet. Men vi förstår inte snålheten.
          </note>
          <note>
            Vi förstår inte varför man inte satsar mycket mer från början,
            så att det är klart från budgeten, på detta område.
          </note>
          <note>
            Vi vet att vi stötte på mycket stort motstånd också när vi diskuterade
            bokmomsen. Folkpartiet var också med. Och vi ser att det finns
            pengar. Bokmomsen har gått ned.
          </note>
          <note type="speaker">
            Anf. 110 ANNIKA NILSSON (s) replik:
          </note>
          <note>
            Fru talman! Jag är övertygad om att både jag och
          </note>
          <note>
            Ana Maria Narti samt alla andra i den här kammaren som sysslar
            med kulturpolitik absolut inte ser ned på dem som jobbar med kulturen
            - snarare upp.
          </note>
          <note>
            Vi ser all den kraft, all den energi och all den initiativkraft
            som finns inom alla kultursektorer. De gör ett fantastiskt arbete.
            Det tror att vi är överens om.
          </note>
          <note>
            Sedan kan vi hamna i diskussioner om var nivåer ska ligga i ekonomin.
            Men det är en annan fråga.
          </note>
          <note>
            Frågan om museerna behöver nya resurser och annat är en fråga
            vi får ta när vi diskuterar budgeten.
          </note>
          <note>
            Jag tänker inte sticka under stol med att museerna står inför
            väldigt stora utmaningar. I det ligger en del ekonomiska problem,
            och en del museer behöver nya resurser. Men den diskussionen vill
            jag ta när vi behandlar budgeten.
          </note>
          <note type="speaker">
            Anf. 111 ELISABETH FLEETWOOD (m):
          </note>
          <note>
            Fru talman! Marionetteatern och Marionettmuseet började sin verksamhet
            redan i början av 50-talet. Det var en unik verksamhet som startades
            och fortfarande är beroende av Michael Meschke. Det är den svenska
            person i hela världen som lär vara den mest kända.
          </note>
          <note>
            Kanske har han eventuellt konkurrens från Hans
          </note>
          <note>
            Majestät Konungen, men jag tror inte det. Jag tror att
          </note>
          <note>
            Michael Meschke här tar priset.
          </note>
          <note>
            För närvarande får Marionetteatern 2 miljoner i anslag från Stockholms
            stad och 1 miljon 140 000 kr från staten. För museet, som är helt
            unikt i hela världen, bl.a. genom det nära samarbetet med teatern,
            kommer det inte ett enda öre vare sig från staten eller staden.
          </note>
          <note>
            Museet är som jag sade unikt. Det har gått rykten om att franska
            staten är intresserad av att ta över de ungefär 3 000 dockor som
            nu finns i museet. Det får i så fall inte ske, såsom jag uppfattar
            det. Det unika samarbetet mellan teater och museum skulle gå om
            intet. Dessutom skulle vi här i Sverige förlora denna unika samling.
          </note>
          <note>
            Enligt utskottet kan Statens museer för världskultur inte överväga
            att inlemma Marionettmuseet i sin myndighet. Man har nämligen
            frågat det, och vi har föreslagit detta. Det vill inte göra det
            ekonomiskt. Det kan möjligtvis tänka sig ett samarbete med något
            av de fyra underställda museerna.
          </note>
          <note>
            Att Världskulturmuseet säger så beror som jag ser det kanske
            på nonchalans, och definitivt på okunskap.
          </note>
          <note>
            Världskulturmuseets anslag från staten har under de senaste två
            åren legat på omkring 90 miljoner. Jämför det med de noll kronor
            som Marionettmuseet har fått.
          </note>
          <note>
            I reservation 20 under punkt 23 hävdar vi reservanter att Marionettmuseets
            framtid måste utredas så att möjligheten att inlemma det i Statens
            Museer för
          </note>
          <note>
            Världskultur kan analyseras. Vi föreslår i vår reservation att
            det ska ges regeringen till känna. Det måste vara allas vårt gemensamma
            ansvar att se till att detta värdefulla museum med sitt innehåll
            finns kvar i
          </note>
          <note>
            Sverige.
          </note>
          <note>
            Jag yrkar inte bifall till reservation 20, eftersom också jag
            följer gruppledarnas admonition att begränsa oss till en reservation.
            Men jag har den stora turen att Ana Maria Narti redan har yrkat
            bifall till den, varför det jag hoppades på ändå kommer att ske,
            även om det härifrån är utan min medverkan.
          </note>
          <note type="speaker">
            Anf. 112 INGEGERD SAARINEN (mp):
          </note>
          <note>
            Fru talman! Visionen för Museum Anna Nordlander i Skellefteå
            är att bli ett nordiskt museum för kvinnors konstnärliga skapande,
            en faktasamling och en pedagogisk resurs, ett besöksmål och en
            inspirationskälla på nationell och internationell nivå och en
            förebild för museer och andra aktörer inom konstområdet i arbetet
            med jämställdhetsfrågor genom att sätta kvinnliga konstnärer och
            deras verksamhet i fokus.
          </note>
          <note>
            Museum Anna Nordlander är en liten del i det stora, nationella
            konstsammanhanget. Det är också en del av Västerbottens samlade
            konstuttryck med etablerade aktörer som Bildmuseet, Konsthögskolan,
          </note>
          <note>
            Umeå universitet, Nordiska Scenografiskolan, Västerbottens Museum,
            Ricklundsgården med EU-
          </note>
          <note>
            projektet Young European Artists, Konstvägen Sju
          </note>
          <note>
            Älvar och andra saker. Dessa regionala verksamheter utgör tillsammans
            en varierad växtplats som underlättar Museum Anna Nordlanders
            utveckling.
          </note>
          <note>
            Danmark och Norge har som nämnts här i debatten kvinnomuseer
            med nationella uppdrag. Det har gett ett ökat intresse för och
            kunskapsspridning om kvinno- och genusfrågor vid andra museer.
            Sverige behöver ett kvinnokonstmuseum. Jag anser därför att det
            bör få ett nationellt stöd.
          </note>
          <note type="speaker">
            Anf. 113 ROY HANSSON (m):
          </note>
          <note>
            Fru talman! Jag begärde ordet när Annika Nilsson hävdade att
            centrala museer har en generös policy vid lån till regionala museer
            och länsmuseer.
          </note>
          <note>
            Då är min fråga: Är det generöst att länsmuseet på
          </note>
          <note>
            Gotland, Gotlands fornsal, i november 2000 efter långa förhandlingar
            fick låna Duneskatten åtta dagar?
          </note>
          <note>
            10 000 av 58 000 gotlänningar åkte till Fornsalen dessa åtta
            dagar från Burgsvik och Fårösund för att se på den unika Duneskatten.
          </note>
          <note>
            Är det uttryck för en generös inställning från centrala museer?
          </note>
          <note type="speaker">
            Anf. 114 ANNIKA NILSSON (s) replik:
          </note>
          <note>
            Fru talman! Jag tänker inte gå in på enskilda fall.
          </note>
          <note>
            Det enda jag kan säga är att vi i betänkandet har tagit reda
            på fakta. Historiska Museet har avslagit tre ansökningar på två
            år av 200 ansökningar.
          </note>
          <note>
            Min uppfattning är att centrala museer ska vara generösa. Om
            människor ute i landet uppfattar att de inte är det beklagar jag
            det. Det är min utgångspunkt att de ska vara generösa i sin utlåning
            och sin deponering.
          </note>
          <note type="speaker">
            Anf. 115 ROY HANSSON (m) replik:
          </note>
          <note>
            Fru talman! Att det bara är tre som har fått avslag säger inte
            ett dyft om hur många museer som har gett upp försöken att få
            hem sina kulturskatter. Hur många har avbrutit försöken efter
            ombyggnationer och annat? Jag vet att det var nära att Fornsalen
            hade gett upp sitt försök att få hem Duneskatten. Det fick åtta
            dagar i november. Det är inte generöst.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            10 § Beslut om ärenden som slutdebatterats vid dagens sammanträde
          </note>
          <note>
            KrU10 Film
          </note>
          <note>
            Punkt 1 (Utvärdering av 2000 års filmavtal)
          </note>
          <note>
            1. utskottet
          </note>
          <note>
            2. res. 1 (m, fp)
          </note>
          <note>
            Votering:
          </note>
          <note>
            181 för utskottet
          </note>
          <note>
            68 för res. 1
          </note>
          <note>
            1 avstod
          </note>
          <note>
            99 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 s, 33 v, 31 kd, 7 c, 13 mp
          </note>
          <note>
            För res. 1: 58 m, 10 fp
          </note>
          <note>
            Avstod: 1 m
          </note>
          <note>
            Frånvarande: 34 s, 22 m, 10 v, 11 kd, 11 c, 3 mp,
          </note>
          <note>
            6 fp, 2 -
          </note>
          <note>
            Punkt 5 (En satsning på de nationella minoriteterna inom filmens
            område)
          </note>
          <note>
            1. utskottet
          </note>
          <note>
            2. res. 4 (v)
          </note>
          <note>
            Votering:
          </note>
          <note>
            210 för utskottet
          </note>
          <note>
            48 för res. 4
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 33 kd, 10 c, 9 fp
          </note>
          <note>
            För res. 4: 34 v, 13 mp, 1 fp
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 6 (Projektet Film i Sameland och Tornedalen)
          </note>
          <note>
            1. utskottet
          </note>
          <note>
            2. res. 5 (mp)
          </note>
          <note>
            Votering:
          </note>
          <note>
            242 för utskottet
          </note>
          <note>
            14 för res. 5
          </note>
          <note>
            2 avstod
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 31 v, 33 kd, 10 c, 10 fp
          </note>
          <note>
            För res. 5: 1 v, 13 mp
          </note>
          <note>
            Avstod: 2 v
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 7 (Inrättande av en utvecklingsfond)
          </note>
          <note>
            1. utskottet
          </note>
          <note>
            2. res. 6 (mp, fp)
          </note>
          <note>
            Votering:
          </note>
          <note>
            235 för utskottet
          </note>
          <note>
            23 för res. 6
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 34 v, 33 kd, 10 c
          </note>
          <note>
            För res. 6: 13 mp, 10 fp
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 10 (Kammarrättens samråd med beteendevetare inför beslut
            om åldersgräns på film)
          </note>
          <note>
            1. utskottet
          </note>
          <note>
            2. res. 8 (kd)
          </note>
          <note>
            Votering:
          </note>
          <note>
            223 för utskottet
          </note>
          <note>
            34 för res. 8
          </note>
          <note>
            92 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 58 m, 34 v, 10 c, 13 mp, 9 fp
          </note>
          <note>
            För res. 8: 1 m, 33 kd
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 7 fp,
          </note>
          <note>
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KrU11 Radio- och TV-frågor
          </note>
          <note>
            Punkt 2 (Privatisering av public service-kanaler)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            199 för utskottet
          </note>
          <note>
            59 för res. 1
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 34 v, 33 kd, 10 c, 13 mp, 10 fp
          </note>
          <note>
            För res. 1: 59 m
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 3 (Finansieringsformen för public serviceföretagen)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 5 (Regler för jämlik valbevakning)
          </note>
          <note>
            1. utskottet
          </note>
          <note>
            2. res. 6 (mp)
          </note>
          <note>
            Votering:
          </note>
          <note>
            243 för utskottet
          </note>
          <note>
            15 för res. 6
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 57 m, 34 v, 33 kd, 10 c, 10 fp
          </note>
          <note>
            För res. 6: 2 m, 13 mp
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 6 (Handlingsplan för att bryta maktstrukturerna i SVT:s
            nyhetssändningar)
          </note>
          <note>
            1. utskottet
          </note>
          <note>
            2. res. 7 (v)
          </note>
          <note>
            Votering:
          </note>
          <note>
            223 för utskottet
          </note>
          <note>
            33 för res. 7
          </note>
          <note>
            93 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 33 kd, 10 c, 13 mp, 9 fp
          </note>
          <note>
            För res. 7: 33 v
          </note>
          <note>
            Frånvarande: 32 s, 22 m, 10 v, 9 kd, 8 c, 3 mp, 7 fp,
          </note>
          <note>
            2 -
          </note>
          <note>
            Punkt 7 (Ljudsignal före program med våldsinslag)
          </note>
          <note>
            1. utskottet
          </note>
          <note>
            2. res. 8 (kd, c)
          </note>
          <note>
            Votering:
          </note>
          <note>
            213 för utskottet
          </note>
          <note>
            43 för res. 8
          </note>
          <note>
            1 avstod
          </note>
          <note>
            92 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 98 s, 58 m, 34 v, 13 mp, 10 fp
          </note>
          <note>
            För res. 8: 1 m, 32 kd, 10 c
          </note>
          <note>
            Avstod: 1 kd
          </note>
          <note>
            Frånvarande: 33 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 10 (Riktlinjer rörande de språkliga och etniska minoriteterna
            i Sverige)
          </note>
          <note>
            1. utskottet
          </note>
          <note>
            2. res. 10 (kd, fp)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 23 (Mediernas brist på jämställdhet)
          </note>
          <note>
            1. utskottet
          </note>
          <note>
            2. res. 18 (mp)
          </note>
          <note>
            Votering:
          </note>
          <note>
            242 för utskottet
          </note>
          <note>
            13 för res. 18
          </note>
          <note>
            94 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 33 v, 31 kd, 10 c, 10 fp
          </note>
          <note>
            För res. 18: 13 mp
          </note>
          <note>
            Frånvarande: 32 s, 22 m, 10 v, 11 kd, 8 c, 3 mp, 6 fp,
          </note>
          <note>
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KrU12 Arkiv
          </note>
          <note>
            Punkt 1 (Ökade resurser för utveckling av Svensk arkivinformation
            [SVAR])
          </note>
          <note>
            1. utskottet
          </note>
          <note>
            2. res. 1 (c)
          </note>
          <note>
            Votering:
          </note>
          <note>
            241 för utskottet
          </note>
          <note>
            14 för res. 1
          </note>
          <note>
            94 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 95 s, 58 m, 33 v, 32 kd, 13 mp, 10 fp
          </note>
          <note>
            För res. 1: 4 s, 10 c
          </note>
          <note>
            Frånvarande: 32 s, 23 m, 10 v, 10 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 3 (Pedagogiskt utvecklingsarbete m.m. vid landsarkiven)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            243 för utskottet
          </note>
          <note>
            15 för res. 2
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 34 v, 33 kd, 8 c, 10 fp
          </note>
          <note>
            För res. 2: 2 c, 13 mp
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 6 (Arkivansvarig personal vid statliga myndigheter)
          </note>
          <note>
            1. utskottet
          </note>
          <note>
            2. res. 4 (fp)
          </note>
          <note>
            Votering:
          </note>
          <note>
            Kammaren biföll utskottets förslag genom uppresning.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KrU13 Bibliotek, litteratur, kulturtidskrifter och språk
          </note>
          <note>
            Punkt 1 (Upphävande av bibliotekslagen m.m.)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            199 för utskottet
          </note>
          <note>
            59 för res. 1
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 34 v, 33 kd, 10 c, 13 mp, 10 fp
          </note>
          <note>
            För res. 1: 59 m
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 6 (Utvärdering av vissa läsfrämjande åtgärder)
          </note>
          <note>
            1. utskottet
          </note>
          <note>
            2. res. 5 (kd)
          </note>
          <note>
            Votering:
          </note>
          <note>
            224 för utskottet
          </note>
          <note>
            33 för res. 5
          </note>
          <note>
            92 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 33 v, 10 c, 13 mp, 10 fp
          </note>
          <note>
            För res. 5: 33 kd
          </note>
          <note>
            Frånvarande: 32 s, 22 m, 10 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 7 (Översättning från mindre språkområden)
          </note>
          <note>
            1. utskottet
          </note>
          <note>
            2. res. 6 (kd, v)
          </note>
          <note>
            Votering:
          </note>
          <note>
            188 för utskottet
          </note>
          <note>
            69 för res. 6
          </note>
          <note>
            92 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 s, 59 m, 10 c, 12 mp, 10 fp
          </note>
          <note>
            För res. 6: 1 s, 34 v, 33 kd, 1 mp
          </note>
          <note>
            Frånvarande: 33 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 13 (Distribution av kulturtidskrifter och införande av
            kulturporto)
          </note>
          <note>
            1. utskottet
          </note>
          <note>
            2. res. 10 (v)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 16 (Översättningsstöd m.m. för tidskrifter)
          </note>
          <note>
            1. utskottet
          </note>
          <note>
            2. res. 14 (mp, fp)
          </note>
          <note>
            Votering:
          </note>
          <note>
            233 för utskottet
          </note>
          <note>
            23 för res. 14
          </note>
          <note>
            93 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 s, 59 m, 34 v, 33 kd, 10 c
          </note>
          <note>
            För res. 14: 13 mp, 10 fp
          </note>
          <note>
            Frånvarande: 34 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KrU14 Museer och utställningar
          </note>
          <note>
            Punkt 1 (Konsekvensanalys av riksdagens principiella ställningstaganden
            i museifrågor)
          </note>
          <note>
            1. utskottet
          </note>
          <note>
            2. res. 1 (v, c)
          </note>
          <note>
            Votering:
          </note>
          <note>
            202 för utskottet
          </note>
          <note>
            56 för res. 1
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 33 kd, 1 c, 10 fp
          </note>
          <note>
            För res. 1: 34 v, 9 c, 13 mp
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 3 (Inriktningen av museipolitiken)
          </note>
          <note>
            1. utskottet
          </note>
          <note>
            2. res. 3 (m)
          </note>
          <note>
            Votering:
          </note>
          <note>
            197 för utskottet
          </note>
          <note>
            60 för res. 3
          </note>
          <note>
            92 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 33 v, 33 kd, 10 c, 13 mp, 9 fp
          </note>
          <note>
            För res. 3: 59 m, 1 fp
          </note>
          <note>
            Frånvarande: 32 s, 22 m, 10 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Elver Jonsson (fp) anmälde att han avsett att rösta ja men markerats
            ha röstat nej.
          </note>
          <note>
            Punkt 4 (Vård av museisamlingarna)
          </note>
          <note>
            1. utskottet
          </note>
          <note>
            2. res. 4 (fp)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 8 (ABM-utredningen)
          </note>
          <note>
            1. utskottet
          </note>
          <note>
            2. res. 7 (kd, m, c, fp)
          </note>
          <note>
            Votering:
          </note>
          <note>
            146 för utskottet
          </note>
          <note>
            112 för res. 7
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 34 v, 13 mp
          </note>
          <note>
            För res. 7: 59 m, 33 kd, 10 c, 10 fp
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 6 fp,
          </note>
          <note>
            2 -
          </note>
          <note>
            Punkt 11 (Exponering av kulturskatter i regionerna)
          </note>
          <note>
            1. utskottet
          </note>
          <note>
            2. res. 10 (m, c)
          </note>
          <note>
            Votering:
          </note>
          <note>
            242 för utskottet
          </note>
          <note>
            14 för res. 10
          </note>
          <note>
            93 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 56 m, 34 v, 32 kd, 12 mp, 9 fp
          </note>
          <note>
            För res. 10: 3 m, 1 kd, 10 c
          </note>
          <note>
            Frånvarande: 32 s, 22 m, 9 v, 9 kd, 8 c, 4 mp, 7 fp,
          </note>
          <note>
            2 -
          </note>
          <note>
            Punkt 12 (Det samiska kulturarvet)
          </note>
          <note>
            1. utskottet
          </note>
          <note>
            2. res. 11 (mp, c, fp)
          </note>
          <note>
            Votering:
          </note>
          <note>
            205 för utskottet
          </note>
          <note>
            33 för res. 11
          </note>
          <note>
            18 avstod
          </note>
          <note>
            93 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 16 v, 31 kd
          </note>
          <note>
            För res. 11: 1 kd, 10 c, 13 mp, 9 fp
          </note>
          <note>
            Avstod: 18 v
          </note>
          <note>
            Frånvarande: 32 s, 22 m, 9 v, 10 kd, 8 c, 3 mp, 7 fp,
          </note>
          <note>
            2 -
          </note>
          <note>
            Eva Zetterberg (v) anmälde att hon avsett att avstå från att
            rösta men markerats ha röstat ja.
          </note>
          <note>
            Punkt 28 (Sveriges Teatermuseum)
          </note>
          <note>
            1. utskottet
          </note>
          <note>
            2. res. 16 (fp)
          </note>
          <note>
            Votering:
          </note>
          <note>
            248 för utskottet
          </note>
          <note>
            9 för res. 16
          </note>
          <note>
            1 avstod
          </note>
          <note>
            91 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 59 m, 34 v, 33 kd, 10 c, 13 mp
          </note>
          <note>
            För res. 16: 9 fp
          </note>
          <note>
            Avstod: 1 s
          </note>
          <note>
            Frånvarande: 31 s, 22 m, 9 v, 9 kd, 8 c, 3 mp, 7 fp,
          </note>
          <note>
            2 -
          </note>
          <note>
            Punkt 33 (Marionettmuseet)
          </note>
          <note>
            1. utskottet
          </note>
          <note>
            2. res. 20 (m, fp)
          </note>
          <note>
            Votering:
          </note>
          <note>
            189 för utskottet
          </note>
          <note>
            66 för res. 20
          </note>
          <note>
            1 avstod
          </note>
          <note>
            93 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 s, 34 v, 33 kd, 10 c, 13 mp
          </note>
          <note>
            För res. 20: 58 m, 8 fp
          </note>
          <note>
            Avstod: 1 fp
          </note>
          <note>
            Frånvarande: 32 s, 23 m, 9 v, 9 kd, 8 c, 3 mp, 7 fp,
          </note>
          <note>
            2 -
          </note>
          <note>
            Punkt 38 (Museum Anna Nordlander)
          </note>
          <note>
            1. utskottet
          </note>
          <note>
            2. res. 23 (mp)
          </note>
          <note>
            Votering:
          </note>
          <note>
            231 för utskottet
          </note>
          <note>
            14 för res. 23
          </note>
          <note>
            12 avstod
          </note>
          <note>
            92 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 97 s, 59 m, 34 v, 33 kd, 8 fp
          </note>
          <note>
            För res. 23: 1 s, 13 mp
          </note>
          <note>
            Avstod: 1 s, 10 c, 1 fp
          </note>
          <note>
            Frånvarande: 32 s, 22 m, 9 v, 9 kd, 8 c, 3 mp, 7 fp,
          </note>
          <note>
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2001/02:153 Lotterier över Internet m.m.
          </note>
          <note>
            Motioner med anledning av skr. 2001/02:125 Redovisning av fördelningen
            av medel från Allmänna arvsfonden under budgetåret 2001
          </note>
          <note>
            2001/02:So45 av Ingrid Burman m.fl. (v)
          </note>
          <note>
            med anledning av skr. 2001/02:160 Berättelse om verksamheten
            i Europeiska unionen under 2001
          </note>
          <note>
            2001/02:U2 av Marianne Andersson m.fl. (c)
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 22 mars
          </note>
          <note>
            2001/02:334 av Yvonne Ruwaida (mp) till utrikesminister Anna
            Lindh
          </note>
          <note>
            Palestinska barn i fängelse
          </note>
          <note>
            2001/02:335 av Ola Karlsson (m) till statsrådet Mona
          </note>
          <note>
            Sahlin
          </note>
          <note>
            Kommunal näringsverksamhet
          </note>
          <note>
            2001/02:336 av Désirée Pethrus Engström (kd) till socialminister
            Lars Engqvist
          </note>
          <note>
            Behovet av geriatriker
          </note>
          <note>
            2001/02:337 av Rigmor Stenmark (c) till kulturminister Marita
            Ulvskog
          </note>
          <note>
            TV 4:s fortsatta verksamhet
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 2 april.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 22 mars
          </note>
          <note>
            2001/02:943 av Ann-Marie Fagerström (s) till statsrådet Ingela
            Thalén
          </note>
          <note>
            Rehabiliteringsersättning
          </note>
          <note>
            2001/02:944 av Ulla Hoffmann (v) till socialminister
          </note>
          <note>
            Lars Engqvist
          </note>
          <note>
            Diskriminering av äldre
          </note>
          <note>
            2001/02:945 av Ulla Hoffmann (v) till statsrådet Jan
          </note>
          <note>
            O Karlsson
          </note>
          <note>
            Arbetstillstånd för asylsökande
          </note>
          <note>
            2001/02:946 av Tasso Stafilidis (v) till justitieminister Thomas
            Bodström
          </note>
          <note>
            Förordnande av vigsel- och partnerskapsförrättare
          </note>
          <note>
            2001/02:947 av Tasso Stafilidis (v) till justitieminister Thomas
            Bodström
          </note>
          <note>
            Rätt för trossamfund att förrätta partnerskap
          </note>
          <note>
            2001/02:948 av Inger René (m) till justitieminister
          </note>
          <note>
            Thomas Bodström
          </note>
          <note>
            Trafficking
          </note>
          <note>
            2001/02:949 av Tuve Skånberg (kd) till justitieminister Thomas
            Bodström
          </note>
          <note>
            Religionsfriheten
          </note>
          <note>
            2001/02:950 av Tuve Skånberg (kd) till utrikesminister Anna Lindh
          </note>
          <note>
            Kompensation för judiska flyktingar
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 2 april.
          </note>
          <note>
            14 § Kammaren åtskildes kl. 15.33.
          </note>
          <note>
            Förhandlingarna leddes av tredje vice talmannen från sammanträdets
            början t.o.m. 5 § anf. 35 (delvis), av förste vice talmannen därefter
            t.o.m. 7 § anf. 72
          </note>
          <note>
            (delvis) och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
