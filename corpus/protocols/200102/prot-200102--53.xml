<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--53</head>
          <docDate when="2002-01-17 00:00:00">2002-01-17 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Avsägelse
          </note>
          <note>
            Tredje vice talmannen meddelade att Gunnar
          </note>
          <note>
            Goude (mp) avsagt sig uppdraget som suppleant i socialutskottet.
          </note>
          <note>
            Kammaren biföll denna avsägelse.
          </note>
          <note>
            2 § Kompletteringsval till socialutskottet
          </note>
          <note>
            Tredje vice talmannen anmälde att Miljöpartiet de grönas riksdagsgrupp
            på grund av uppkommen vakans anmält Marianne Samuelsson som suppleant
            i socialutskottet.
          </note>
          <note>
            Tredje vice talmannen förklarade vald till
          </note>
          <note>
            suppleant i socialutskottet
          </note>
          <note>
            Marianne Samuelsson (mp)
          </note>
          <note>
            3 § Anmälan om förändring i regeringens sammansättning
          </note>
          <note>
            Från statsminister Göran Persson hade följande skrivelse inkommit:
          </note>
          <note>
            Till riksdagens talman
          </note>
          <note>
            Förändring i regeringens sammansättning
          </note>
          <note>
            Jag har i dag med verkan fr.o.m. den 1 februari
          </note>
          <note>
            2002 entledigat statsrådet Ingegerd Wärnersson.
          </note>
          <note>
            Stockholm den 15 januari 2002
          </note>
          <note>
            Göran Persson
          </note>
          <note>
            Skrivelsen lades till handlingarna.
          </note>
          <note>
            4 § Anmälan om sammansatta utrikes- och försvarsutskottet
          </note>
          <note>
            Tredje vice talmannen anmälde att av en till kammarkansliet inkommen
            promemoria framgick att utrikesutskottet och försvarsutskottet
            jämlikt riksdagsordningen 4 kap. 8 § i separata beslut den
          </note>
          <note>
            16 januari 2002 hade överenskommit att genom deputerade i sammansatt
            utskott gemensamt bereda dels proposition 2001/02:60 Svenskt deltagande
            i en multinationell säkerhetsstyrka i Afghanistan, dels de motioner
            som väckts med anledning av propositionen.
          </note>
          <note>
            Promemorian med bilaga hade delats ut till kammarens ledamöter.
          </note>
          <note>
            Promemorian med bilaga hade följande lydelse:
          </note>
          <note>
            Sammansatta utrikes-och försvarsutskottet
          </note>
          <note>
            Promemoria 2002-01-16
          </note>
          <note>
            Kansliet
          </note>
          <note>
            Ex. t.
          </note>
          <note>
            Kammarkansliet
          </note>
          <note>
            Sammansatt utrikes- och försvarsutskott
          </note>
          <note>
            1 bil.
          </note>
          <note>
            Utrikesutskottet och försvarsutskottet har jämlikt riksdagsordningen
            4 kap 8 § i separata beslut den 16
          </note>
          <note>
            januari 2002 överenskommit att genom deputerade i sammansatt
            utskott gemensamt bereda dels proposition 2001/02:60 Svenskt deltagande
            i en multinationell säkerhetsstyrka i Afghanistan, dels de motioner
            som kan komma att väckas med anledning av propositionen.
          </note>
          <note>
            Till deputerade i det sammansatta utskottet har utsetts de i
            bifogade förteckning upptagna riksdagsledamöterna.
          </note>
          <note>
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde denna
            dag utsett följande presidium:
          </note>
          <note>
            Urban Ahlin (s), ordförande
          </note>
          <note>
            Henrik Landerholm (m), vice ordförande
          </note>
          <note>
            Thomas Hörberg Ingemar Wahlberg
          </note>
          <note>
            Bilaga
          </note>
          <note>
            Sammansatt utrikes- och försvarsutskott (UFöU), våren 2002
          </note>
          <note>
            Ordinarie Suppleanter
          </note>
          <note>
            (s) Urban Ahlin Sören Lekberg
          </note>
          <note>
            Carina Hägg Marianne Jönsson
          </note>
          <note>
            Agneta Brendt Birgitta Ahlqvist
          </note>
          <note>
            Christer Skoog Kurt Kvarnström
          </note>
          <note>
            Karin Wegestål Ulla Wester
          </note>
          <note>
            Berndt Sköldestig Nils-Göran Holmqvist
          </note>
          <note>
            (m) Göran Lennmarker Liselotte Wågö
          </note>
          <note>
            Karin Enström Sten Tolgfors
          </note>
          <note>
            Henrik Landerholm Björn Leivik
          </note>
          <note>
            Olle Lindström Anna Lilliehöök
          </note>
          <note>
            (v) Lars Ohly Murad Artin
          </note>
          <note>
            Berit Jóhannesson Stig Sandström
          </note>
          <note>
            (kd) Holger Gustafsson Jan Erik Ågren
          </note>
          <note>
            Amanda Agestav Åke Carnerö
          </note>
          <note>
            (c) Marianne Andersson Erik Arthur Egervärn
          </note>
          <note>
            (fp) Runar Patriksson Karl-Göran Biörsmark
          </note>
          <note>
            (mp) Lars Ångström Marianne Samuelsson
          </note>
          <note>
            5 § Ändring i kammarens sammanträdesplan
          </note>
          <note>
            Tredje vice talmannen meddelade att ett meddelande om ändring
            i kammarens sammanträdesplan delats ut till kammarens ledamöter.
          </note>
          <note>
            6 § Regional samverkan och statlig länsförvaltning
          </note>
          <note>
            Föredrogs konstitutionsutskottets betänkande 2001/02:KU7
          </note>
          <note>
            Regional samverkan och statlig länsförvaltning (prop.
          </note>
          <note>
            2001/02:7).
          </note>
          <note type="speaker">
            Anf. 1 NILS FREDRIK AURELIUS (m):
          </note>
          <note>
            Fru talman! När Moderata samlingspartiet motsatte sig det mesta
            av den försöksverksamhet med nya regionala organ som riksdagen
            fattade beslut om för drygt fem år sedan var det av två huvudsakliga
            skäl.
          </note>
          <note>
            Vi vill för det första inte att det ska finnas för många politiska
            nivåer, särskilt inte med beskattningsrätt.
          </note>
          <note>
            För det andra menar vi att en bättre, patientstyrd sjukvård inte
            behöver landstingen som politisk nivå.
          </note>
          <note>
            Det kan tilläggas att vi inte tror att detta att flytta politisk
            makt mellan den ena eller andra nivån är den riktigt stora demokratiska
            utmaningen. Av dessa skäl motsatte vi oss de embryon till superlandsting
            som försöksverksamheten innebar.
          </note>
          <note>
            Vårt alternativ till en ny regional eller pseudoregional nivå
            är frivillig samverkan mellan kommunerna genom kommunalförbund.
            Detta utvecklade vi vidare i en intern utredning inom partiet
            för några år sedan. I det moderata särskilda yttrande som vi skrev
            till PARK-utredningen - alltså den utredning som, så gott det
            nu gick, hade att utreda de pågående försöken
          </note>
          <note>
            - satte vi rubriken "Frivilliga kommunalförbund är ett alternativ".
            Förslaget i propositionen om samverkansorgan är mot den bakgrunden,
            trots alla konstigheter i propositionen, inte någon osympatisk
            idé för oss.
          </note>
          <note>
            Beträffande sambandet mellan beskattningsnivåer och skattetryck
            är det intressant att notera att Göran
          </note>
          <note>
            Persson i DN i november i fjol explicit sade att han för sin
            del tror att det behövs tre skattenivåer för att kunna fortsätta
            att ta ut hög skatt i Sverige.
          </note>
          <note>
            Motiven för de försök som inleddes 1997 var framför allt demokratiska.
            Bättre folklig förankring av den regionala utvecklingen, en ny
            regional demokrati och en ny sorts politiker var de höga målen.
            Vi menade redan när beslutet fattades att det var fåfängt att
            tro att demokratin utvecklas bäst genom att besluten flyttas mellan
            olika politiska nivåer eller genom att nya politiska organ tillskapas.
            Denna bedömning har visat sig riktig. Som en av de många utvärderarna,
          </note>
          <note>
            Jörgen Johansson, konstaterade har medborgarintresset varit begränsat.
            Docent Magnus Jerneck skrev för sin del att "uteblivet folkligt
            stöd är en minst sagt besvärande omständighet."
          </note>
          <note>
            Någon ny politikertyp har vi inte heller mött, tycker jag, utan
            i stället är det än en gång
          </note>
          <note>
            "Tordenskjolds soldater", som ett danskt uttryck lyder. Tordenskjold
            var ju den danske, eller egentligen norske, våghals som under
            det stora nordiska kriget i början av 1700-talet lurade svenskarna
            genom att låta samma soldater vandra runt som en teaterarmé och
            därigenom ge intryck av att vara nya, trots att det var samma
            gubbar. Så är det också i regionförsöken.
          </note>
          <note>
            Att landstingsråden omdefinierats till regionråd har, såvitt
            kunnat märkas, inte lett till någon demokratisk entusiasm.
          </note>
          <note>
            Den andra huvuduppgiften med försöken var att få en bättre utveckling
            i länen. Också här är det svårt att se märkbara resultat, även
            om entusiasmen, som så ofta när ett försök inleds, varit stor
            bland de aktivt inblandade. Bra saker har säkert gjorts - jag
            vet flera sådana exempel från mitt hemlän Kalmar - men någon verklig
            betydelse för utvecklingen är svår att avläsa. Den bakomliggande
            frågan är förstås hur stor betydelse den typ av regionalpolitik
            som nu förs i
          </note>
          <note>
            Sverige har över huvud taget. Resultatet av satsningarna hittills
            är ju knappast imponerande.
          </note>
          <note>
            Hanterandet av denna fråga visar att försöken inte har varit
            några riktiga försök, alltså en process som ska utvärderas sakligt
            och fördomsfritt efter en tid för att kunna ligga till grund för
            generella åtgärder. Typiskt nog hävdade en del reservanter i PARK-
          </note>
          <note>
            utredningen på en gång att försöken måste fortsätta för att det
            har gått för kort tid och att de därefter skulle permanentas,
            vilket ju blir något ologiskt.
          </note>
          <note>
            Förklaringen ligger inte bara i metodisk förvirring utan framför
            allt i att de s.k. försöken av vissa har uppfattats som en oåterkallelig
            process. Detta förklarar väl också en del av det hätska engagemanget
            från en del politiker som skådat en framtid av ännu större maktbefogenheter.
            Sedan ska det väl sägas att de befogenheter som försökslänen har
            haft hittills inte är så stora. Regionförbundet i Kalmar har exempelvis
            en budget som är ungefär en femtedel av den som den största förvaltningen
            i Kalmar kommun har.
          </note>
          <note>
            Nu till det aktuella förslaget. Vi ställer oss bakom tanken att
            kommunerna i förening ska kunna överta vissa utvecklingsuppgifter
            från länsstyrelserna om de så önskar och kan enas om detta. Det
            innebär inte att vi inte samtidigt ser svagheterna i konstruktionen,
            som blir tämligen skör. Det finns många oklarheter i förslaget,
            vilket väl återspeglar tillkomstprocessen.
          </note>
          <note>
            Det är naturligtvis inte alls tillfredsställande, herr statsråd
            och andra, att en proposition ändras i sista stund efter kritik
            under delningen. Detta har lett till åtskilliga oklarheter, t.ex.
            beträffande ansvarsfördelningen mellan olika organ. Oavsett vad
            man tycker om PARK-utredningen torde det vara nästan unikt att
            en proposition så helt bortser från den bakomliggande utredningen.
          </note>
          <note>
            Förslaget är naturligtvis inte särskilt långtgående.
          </note>
          <note>
            Kommunerna ska i samverkan kunna överta en del uppgifter som
            hittills skötts av länsstyrelserna. Att då som vissa debattörer
            gjort tala om Göran Persson som en ny Axel Oxenstierna, som vill
            centralisera all makt, är inte speciellt rimligt, i varje fall
            inte utifrån det här exemplet, möjligen utifrån andra. Man undrar
            varför den store riksbyggaren - jag syftar förstås på
          </note>
          <note>
            Axel Oxenstierna - ska behöva utsättas för den jämförelsen. Förklaringen
            ligger väl än en gång i de dåliga historiekunskaperna.
          </note>
          <note>
            Behandlingen i utskottet har lett till den förändringen att majoriteten
            föreslår att försöken ska fortsätta oförändrade i Skåne och Västra
            Götaland i fyra år till. När vi moderater nu ställer oss bakom
            de fortsatta försöken i Skåne, som vi faktiskt också motionerat
            om, är det värt att påpeka att vi redan 1996 accepterade den första
            delen av försöket där, nämligen skapandet av ett regionförbund
            för hela Skåne. Skåne fick alltså en moderat särbehandling redan
            då.
          </note>
          <note>
            Mera allmängiltiga argument för fortsatta försök just i Skåne
            är den historiska bakgrunden, det tidigt anmälda intresset, den
            länssammanslagning som var naturlig och behovet av ett gemensamt
            organ för kontakterna med Danmark, inte minst sedan bron byggts.
            Inget av dessa skäl talar för Västra Götaland.
          </note>
          <note>
            Ska försöken fortsätta någonstans i oförändrad form ligger alltså
            Skåne bäst till.
          </note>
          <note>
            Jag tror att senare talare kommer att ytterligare utveckla varför
            det här kan vara bra för Skåne.
          </note>
          <note>
            Ytterligare ett argument, naturligtvis mindre generellt och måhända
            avsett mer för en intern krets, är att opinionen bland landstings-
            och kommunpolitikerna är olika i olika delar av Sverige. I Skåne
            har vi väl mött en tämligen samstämmig opinion för någon typ av
            fortsättning av försöken; så inte i de andra försökslänen. Däremot
            kan man inte hävda att det finns någon bred folklig förankring
            för försöken någonstans, och det har inte heller utvärderarna
            kunnat hitta. Det ligger möjligen i sakens natur att det är svårt
            att göra den här typen av verksamhet djupt förankrad. De bekanta
            jag själv har i exempelvis Skåne är knappast eller nätt och jämnt
            medvetna om att det pågår några försök. Däremot finns det nog
            en viss eller ganska stor sympati för detta att man fått ett sammanslaget
            Skåne.
          </note>
          <note>
            Fru talman! Utvecklingsuppgifterna kommer onekligen att hanteras
            på ett ganska olikartat sätt i de
          </note>
          <note>
            21 svenska länen de närmaste åren om majoritetslinjen från utskottet
            vinner. Vi kan urskilja minst fyra olika strukturer framöver.
            I två län, Skåne och Västra
          </note>
          <note>
            Götaland, fortsätter försöken, om än något olika, med respektive
            utan hanterandet av kulturbidrag till de statliga kulturinstitutionerna.
            För Kalmar och Gotlands län gäller övergångsbestämmelser i fyra
            år. Upp till 15 län har enligt uppgift redan visat intresse för
            den nya typen av kommunalförbund, bestående av alla kommunerna
            i länet - med eller utan landstinget, som ju inte behöver vara
            med. I den fjärde gruppen hamnar så de län som inte är intresserade
            eller inte kan enas. Det räcker ju med att en kommun ställer sig
            utanför för att den hittillsvarande modellen inte ska fungera
            eller för att förslaget till kommunalförbund inte ska realiseras.
          </note>
          <note>
            Den splittrade bilden stämmer förstås dåligt med det försök till
            enhetlighet och permanens som propositionens förslag till samverkansorgan
            säger sig vara ett uttryck för.
          </note>
          <note>
            Uppdraget att utveckla länet med statliga pengar kommer följaktligen
            att skötas av regionförbunden i försökslänen, av de nya samverkansorganen
            i andra län och av länsstyrelserna i län utan kommunalt samverkansorgan.
            Lägg därtill att alla länsstyrelser har utvecklingsuppgifter,
            enligt sina instruktioner, och att alla landsting också har detta,
            samt att det ofta finns en avdelning av Svenska kommunförbundet
            i länet.
          </note>
          <note>
            Jag tror att vi kan enas om att bilden är minst sagt brokig.
            Redan av propositionen framgår det att det behövs en allmän översyn
            av uppgifts- och ansvarsfördelningen mellan staten, kommunerna
            och landstingen samt av länsstyrelsernas roll.
          </note>
          <note>
            En tendens som funnits länge och som även återkommer i propositionen
            är att länsstyrelsernas och landshövdingarnas roll renodlas mot
            myndighetsutövning. I dag är som bekant en landshövding på en
            gång företrädare för regeringen i länet och en böneman uppåt mot
            regeringen för lokala intressen. Det kan vara riktigt att sträva
            efter en mer begränsad landshövdingeroll, men vi ska vara medvetna
            om att något då också går förlorat. Som Peter Ehn visat i en studie
            för PARK-utredningen, I skärningspunkten, kommer vi att få en
            annan typ av landshövdingar om utvecklingsuppgifterna tas ifrån
            dem. Den traditionella, ofta namnkunniga, stundom färgrika, samlande
            symbolen för länet - jag tänker på sådana exempel som Ruben Wagnsson
            och Erik Krönmark från Kalmar län, inbördes faktiskt rätt så olika
            - kommer då att ersättas av en vanlig tråkig generaldirektör.
          </note>
          <note>
            Låt mig avsluta med en blick framåt. Dagens beslut kommer inte
            att göra landstingens roll tydligare.
          </note>
          <note>
            Redan detta att landstingen kan vara med i det nya samverkansorganet
            eller stå utanför tyder på att den framtida rollen är oklar. Jag
            noterar därtill att statsministern flera gånger, bl.a. på ett
            landshövdingemöte, gjort antydningar om att en omprövning av huvudmannaskapet
            för sjukvården kan bli aktuell.
          </note>
          <note>
            Statssekreterare Sören Häggroth skriver på Finansdepartementets
            hemsida apropå den kommande översynen bl.a. att det på sikt kan
            bli aktuellt med en ny kommunindelningsreform och att huvudmannaskapet
            för sjukvården kan flyttas. Enligt Häggroth vill regeringen i
            vilket fall som helst inte utveckla landstingens befogenheter
            till att också gälla utvecklingsfrågor innan översynen har gjorts.
          </note>
          <note>
            Många tecken tyder således på att den nuvarande regionala röran
            kan ersättas av något bättre först om och när landstingens roll
            omprövas.
          </note>
          <note>
            Fru talman! Jag yrkar bifall till reservation 2.
          </note>
          <note type="speaker">
            Anf. 2 INGVAR SVENSSON (kd):
          </note>
          <note>
            Fru talman! Först vill jag uttrycka min tillfredsställelse över
            att statsrådet Lövdén vill delta i debatten i dag. Det är bra
            att ministrarna deltar i den här typen av debatter, och det skulle
            kunna ske oftare.
          </note>
          <note>
            Fru talman! Har det regionala självstyret kommit för att stanna,
            stanna upp eller möjligen avstanna?
          </note>
          <note>
            Det är en s.k. bra fråga. Huvudinriktningen i det beslut som
            vi ska fatta i anslutning till detta betänkande handlar nog mest
            om att avstanna. Konservatismens centralistiska krafter har dess
            värre funnit varandra.
          </note>
          <note>
            Men jag tror att oavsett vad som nu sker i denna kammare så har
            den politiska idén om ett utökat regionalt självstyre kommit för
            att stanna. Det är en sådan idé som har framtiden för sig.
          </note>
          <note>
            Fru talman! Politiska förändringar tar sin tid. Det kan förflyta
            lång tid mellan en tankes väckande och dess genomförande. Det
            krävs tålamod, ja, mycket tålamod och för all del även envishet,
            för politiker som tror på en förändring. Jag brukar tala om de
            små stegens filosofi. En annan politiker för ett antal år sedan
            använde ett annat mer negativt uttryck - han talade om de små
            stegens tyranni. Men grundinställningen i båda fallen bygger på
            den faktiska vetskapen om politikens villkor. Den grundläggande
            skillnaden mellan de goda vägarna och de dåliga är ju inte de
            små stegen utan vilken rörelseriktningen är. Vart är vi på väg?
            Vad händer sedan? Vilka konsekvenser i morgon får de beslut vi
            fattar i dag? Rörelseriktningen är viktig. Den kanske inte alltid
            i nuläget uppvisar avsevärda substantiella skillnader - men i
            morgon då?
          </note>
          <note>
            Fru talman! Beslutet med anledning av propositionen handlar om
            inriktning för framtiden av regionernas utveckling. I stället
            för att fullfölja den breda enighet om framtidsinriktningen som
            förelåg i den s.k. PARK-kommitténs betänkande Regionalt folkstyre
            och statlig länsförvaltning väljer regeringen att ta två steg
            tillbaka. I stället för regionalt självstyre väljs regional samverkan.
            Denna inriktning anser vi felaktig. Det är fel rörelseriktning,
            helt enkelt.
          </note>
          <note>
            Fru talman! Det där med två steg tillbaka handlar om att försöksverksamheten,
            och för all del den inriktning som PARK-kommittén hade, får ses
            som ett steg framåt. Men i stället för att återgå, om man nu är
            missnöjd med detta steg, förstärker man centralismen.
          </note>
          <note>
            Det blir ytterligare ett steg bakåt. Och med uttrycket
          </note>
          <note>
            "man" menar jag socialdemokraterna och moderaterna.
          </note>
          <note>
            Fru talman! Troligen har jag någon gång tidigare här i kammaren
            hänvisat till ett roligt citat på en ledarsida. Jag tror att jag
            läste det någon gång på 70-
          </note>
          <note>
            talet. Där hävdades med bestämdhet att Lenin vid något tillfälle
            hade beskrivit den politiska processen som ett steg framåt och
            sedan två steg tillbaka. Skulle detta ha varit sant skulle det
            ha inneburit en politik som backar in i framtiden. Nu var citatet
            inte korrekt.
          </note>
          <note>
            Inte ens Lenin var så dum. Men den praktiska politik som regeringen
            med stöd av moderaterna nu satsar på är en baklängesrörelse. Författaren
            och historikern
          </note>
          <note>
            Henry Adams lär någon gång ha sagt - jag delar inte hans åsikt
            - att praktisk politik består i att ignorera fakta. Kanske har
            socialdemokrater och moderater förläst sig på Adams.
          </note>
          <note>
            Fru talman! Vad vi här i dag ser är att konservatismens krafter
            är starka, och det oberoende av politisk färgnyans. Här kan inget
            högerspöke eller vänsterspöke frammanas i debatten. Inriktningen
            av majoritetens beslut i det här betänkandet leder till en ökad
            centralism - jag pratar då om huvudinriktningen. Och ska vi vara
            ärliga är det kanske inte så konstigt att statscentralismen i
            socialdemokratin finner sin motsvarighet i statscentralismen hos
            moderaterna. Ideologiskt har ju socialism och genuin konservatism
            alltid förespråkat en oerhört stark statsmakt. Socialdemokraterna
            och moderaterna har funnit varandra och faller i varandras armar.
          </note>
          <note>
            Fru talman! I utskottet har vi upptäckt att vi har en poet, nämligen
            socialdemokraten Kenth Högström.
          </note>
          <note>
            Han levererar briljanta verser vid terminssluten inför utskottet.
            Kanske är det dags för honom att skriva en ny sång - Bakåtsträvarnas
            vals.
          </note>
          <note>
            Fru talman! Det rimliga borde ju egentligen ha varit att fortsätta
            försöksverksamheten och utvidga den med sikte på att under nästa
            mandatperiod fatta ett permanent beslut om det regionala självstyret.
            Regeringen tillsammans med moderaterna väljer nu en samverkansmodell
            som i länen kan stoppas av en enda kommun. I stället borde renodling
            i ansvarsfördelningen mellan stat och självstyrelseorgan ha varit
            en grundläggande princip. Men med regeringens förslag blir det
            regionala företrädarskapet oklart, och otydligheten ökar i relation
            till omvärlden.
          </note>
          <note>
            Fru talman! Enligt kristdemokratiskt synsätt är subsidiaritetsprincipen
            central i arbetet för maktdelningen mellan samhällets olika nivåer.
            Den vilar på två grundsatser, nämligen dels att det som en gemenskap
            kan sköta på ett ändamålsenligt sätt ska gemenskapen också få
            sköta, dels att de överordnade gemenskaperna, t.ex. staten, har
            skyldighet att stödja där det behövs. Detta stöd ska respektera
            de enskilda människornas rättigheter och gemenskapernas egna kompetensområde.
          </note>
          <note>
            Det socialdemokratiska och moderata förslaget innebär dessvärre
            en maktcentralisering, och regeringen har inte på ett övertygande
            sätt visat att denna centralisering ökar ändamålsenligheten i
            beslutsfattandet.
          </note>
          <note>
            Den konstitutionella utgångspunkten borde i stället ha varit
            den grundläggande principen att beslut ska fattas så nära de berörda
            som möjligt.
          </note>
          <note>
            Fru talman! I stället för självständiga, starka regioner föreslås
            kommunalförbund där varje kommun ges vetorätt i varje fråga. Dessutom
            innebär kommunalförbundstanken att enbart de större partierna
            blir representerade i samverkansorganet. Den politiska mångfalden
            och representativiteten minskar. Medborgarinflytandet försvagas.
            Genomskinlighet och möjlighet till ansvarsutkrävande försvåras.
          </note>
          <note>
            I andra sammanhang är t.ex. socialdemokraterna alltid väldigt
            noga med att försvara folksuveränitetstanken. Men här har man
            inte lyckats hävda den i de regionala sammanhangen.
          </note>
          <note>
            Från våra ideologiska utgångspunkter har en av folket vald fullmäktigeförsamling
            alltid ett högre demokratiskt värde än en indirekt vald sådan
            församling. Detta gäller oavsett om valet avser riksdagen, landstingsfullmäktige
            eller kommunfullmäktige. Det är ju alltid de direktvalda församlingarna
            som utser de indirekt valda ledamöterna. Redan härav följer att
            de direktvalda är överordnade och mer suveräna än de indirekt
            valda församlingarna.
          </note>
          <note>
            Folksuveränitetstanken får här - enligt socialdemokraterna och
            moderaterna - stiga åt sidan. I stället kanske det rör sig om
            att se om sitt hus, att bevara en förgången maktstruktur. Effekterna
            av det indirekta valet till samverkansorganen blir ju att dessa
            - åtminstone kortsiktigt får vi hoppas - kommer att totaldomineras
            av socialdemokraterna och moderaterna.
          </note>
          <note>
            Fru talman! För några år sedan var det väl Folkpartiet som körde
            med slogan att det är för mycket socialdemokrater och moderater
            i politiken. Jo, så kommer det att bli i de nya regionala samverkansorganen.
            Förvisso finns det ideologiska synpunkter på denna deformering
            av självstyrelsetanken, men jag förmodar att dessa två partier
            inte ser någon nackdel i att det nya systemet ensidigt gynnar
            just dessa två partier.
          </note>
          <note>
            Fru talman! Förslaget om samverkansorgan i länen innebär ingenting
            nytt, bara att man i en ny lag upprepar det kommunerna redan kan,
            nämligen bilda kommunalförbund. Ingenting hindrar riksdag och
            regering från att lägga ut de uppgifter som beskrivs i propositionen
            på kommunalförbund redan i dag. Det självstyre som antyds genom
            samverkansförfarandet, där varje ingående organ beslutar i fråga
            om sin egen ekonomiska medverkan, låter bra men blir snabbt tomt
            på innehåll när det står klart att staten tänker behålla pengarna.
          </note>
          <note>
            Fru talman! Sammantaget innebär alltså betänkandet att regeringen
            och moderaterna i praktiken föreslår en avveckling av starka,
            relativt självständiga regioner, stärkt makt för regeringen genom
            möjligheten att utse landshövdingar med ökade befogenheter och
            styrelser för länsstyrelser och ökad kontroll över landets regioner
            genom att i praktiken allt regionerna tar sig före ska godkännas
            av regeringen.
          </note>
          <note>
            Fru talman! Visst, som jag sade inledningsvis, om man skulle
            jämföra den faktiska beslutssubstansen just i nuläget så finns
            det inga avgrundsdjupa skillnader. Men det beslut vi fattar här
            och nu är ett inriktningsbeslut som får konsekvenser för den framtida
            utvecklingen.
          </note>
          <note>
            Fru talman! Vi kan konstatera att betänkandet inte är konsekvent
            i sitt upplägg. Skåne och Västra Götaland får fortsätta enligt
            försökslagen. Vår ambition var och är ju att den framtida utvecklingen
            skulle ha byggt på försökslagen och att alltfler skulle komma
            in i systemet så att vi skulle kunna få en permanent lösning på
            frågan om regionalt självstyre från 2006
          </note>
          <note>
            eller 2007. Så blir det nu inte.
          </note>
          <note>
            Fru talman! Den moderata ideologin tog paus när den kom till
            Skånegränsen. Då räckte inte argumenten längre. Vad det beror
            på får väl framtidens historisk-politiska analytiker grunna på.
            I alla fall är det fullständigt klart att logiken inte räckte
            till. För att återigen anknyta till och travestera Henry Adams:
          </note>
          <note>
            Moderat praktisk politik består i att ignorera den egna regionala
            ideologin från Loshult och söderut.
          </note>
          <note>
            Karl XI blev av med sin krigskassa i Loshult, och moderaterna
            berövades sin ideologi där. Snapphanarna ville helt enkelt ha
            sitt. Inom parentes sagt är jag av gammal snapphanesläkt.
          </note>
          <note>
            Fru talman! Moderaterna föreslog alltså att Skåne skulle få fortsätta
            enligt försökslagen, men i övrigt skulle regeringen vinna moderaternas
            gehör. Nu vållade ju det moderata avsteget lite huvudbry hos oss
            andra; vi kunde ju inte gärna rösta mot vår egen huvudinriktning
            för det regionala självstyret för att stödja enbart Skåne. Men
            vi hittade - efter en del funderande - en beslutsteknik som skulle
            göra detta möjligt, och eftersom det då fanns en utskottsmajoritet
            för Skåne tyckte socialdemokraterna att då måste väl ändå Västra
            Götaland också få vara kvar enligt försökslagen. Skåne kvar i
            försökslagen gav alltså bonus i form av Västra Götaland.
          </note>
          <note>
            Fru talman! Även om vi vill ha en annan huvudinriktning får vi
            ändå anse fortsatt försöksverksamhet för Skåne och Västra Götaland
            som en framgång i den övriga dysterheten.
          </note>
          <note>
            Fru talman! En sak har dock frapperat mig när jag ser tillbaka
            på beslutsprocessen, nämligen Vänsterpartiets tystnad. I sin motion
            med anledning av propositionen hade partiet samma huvudinriktning
            som
          </note>
          <note>
            Kristdemokraterna, Centerpartiet, Folkpartiet och
          </note>
          <note>
            Miljöpartiet. Men som synes av betänkandet finns inte en enda
            markering från Vänsterpartiet, varken reservation eller särskilt
            yttrande. I stället har man under tystnad anslutit sig till alliansen
            socialdemokrater och moderater. Det finns alltså två vänsterinriktningar
            som vi kan urskilja här, dels motionens, dels betänkandets. Vilken
            är det som gäller? Kanske var det så att Vänstern inte bara drabbades
            av ett ideologistopp av moderattyp utan helt blev av med sin regionala
            idévärld? Var det så? Det vore klart välgörande om någon vänsterpartist
            försökte förklara slalomåkningen.
          </note>
          <note>
            Fru talman! Det finns ett intressant indiskt ordspråk: Också
            en avhuggen kvist växer ut igen.
          </note>
          <note>
            Fru talman! Innebörden har inget med vänsterpartisten Kenneth
            Kvist att göra, däremot vad jag påpekade i början: Den politiska
            idén om ett utökat regionalt självstyre har kommit för att stanna.
            Även om nu socialdemokrater och moderater tillfälligt har brutit
            åtminstone en del av den regionala självstyrelsens kvist, så kommer
            den att växa ut igen. Den har framtiden för sig.
          </note>
          <note>
            Fru talman! Jag ber att få yrka bifall till reservation nr 1.
          </note>
          <note>
            Anf. 3 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Vi börjar med Skåne. Det är uppenbart att det är
            många som inte är konsekventa när de tar ställning till den fortsatta
            försöksverksamheten.
          </note>
          <note>
            Många vill ha fortsatt försöksverksamhet i Skåne och
          </note>
          <note>
            Västra Götaland - den senaste talaren här - men inte i de andra
            försökslänen. Man har i flera partier gjort olika bedömning på
            olika områden. I vårt fall menade vi att Skåne hade lite speciella
            förutsättningar att fortsätta, vilket jag redogjorde för i mitt
            huvudanförande.
          </note>
          <note>
            Jag tycker att Ingvar Svensson på ett nästan övertydligt sätt
            bekräftar det jag sade i mitt inledningsanförande, nämligen att
            han och många andra inte uppfattar försöken som försök som ska
            utvärderas på vanligt, beprövat, vetenskapligt, eller åtminstone
            omdömesgillt, sätt. Han vet redan hur det ska bli. Jag förstår
            inte vad det är för mening med försök om man redan vet hur man
            vill ha det. Varför då tala om att det behövs fortsatt försöksverksamhet?
          </note>
          <note>
            Samtidigt säger Ingvar Carlsson - Ingvar Svensson, förlåt, det
            är en viss skillnad - på en gång att det här handlar om avveckling
            av starka regioner. Vad har man för verklighetsuppfattning när
            man talar om att vi med den nuvarande försöksverksamheten har
            starka regioner i Sverige i dag?
          </note>
          <note>
            Jag nämnde som ett exempel att hela regionförbundet i Kalmar
            län har en budget som är 20 % av vad en enda förvaltning i Kalmar
            kommun kan ha.
          </note>
          <note>
            Det måste vara det här dubbeltänkandet, som vi känner från en
            del andra sammanhang, när man tror att något eventuellt kommande
            tillstånd som man önskar sig i någon mening redan existerar. Så
            är det ju inte.
          </note>
          <note>
            Jag vill verkligen betona, fru talman, att moderater och socialdemokrater
            inte faller i varandras armar i regionfrågor. Jag tyckte att jag
            antydde något av det i mitt anförande. Det finns många skäl att
            vara kritisk mot mycket i propositionen när det gäller hanterandet,
            vilket vi återkommer till.
          </note>
          <note>
            Ingvar Svensson låter som en torgmötestalare när han talar om
            statscentralism. Får jag fråga: Hur kan det vara statscentralism
            att ge kanske 15 nya län möjlighet att överta uppgifter från länsstyrelserna
            och i kommunalförbund sköta dessa?
          </note>
          <note type="speaker">
            Anf. 4 INGVAR SVENSSON (kd) replik:
          </note>
          <note>
            Fru talman! Det var många saker som Nils Fredrik
          </note>
          <note>
            Aurelius tog upp här. Kristdemokraternas huvudinriktning är att
            vi ska fortsätta att bygga ut det regionala självstyret, och då
            får vi givetvis ta det i etapper.
          </note>
          <note>
            Det hade varit bra att utgå från PARK-kommitténs underlag i det
            fortsatta arbetet, där man har gjort vissa utvärderingar och har
            tyckt att vi skulle fortsätta med den här inriktningen framöver
            för att så småningom hitta någonting. I en utvärdering går det
            alltid att hitta vissa punkter här och där. I PARK-kommittén -
            jag satt inte där, men det finns de här i kammaren som satt där
            och som vet detta - fanns det en huvudinriktning som man var överens
            om, och den har man övergett.
          </note>
          <note>
            Moderaterna har inte gjort några våldsamma avvikelser när det
            gäller regeringens proposition. Det är väldigt svårt att hitta
            några sådana, bortsett från Skåne alltså. Det skulle vara intressant
            att få en redogörelse för vilka stora avvikelser som finns. Man
            har egentligen hamnat på samma ideologiska linje.
          </note>
          <note>
            Vad jag menar när jag talar om statscentralism är att det i grunden
            finns ett ideologiskt tänkande att vi ska ha en oerhört stark
            stat. Det finns även en problematik i liberalismen, men jag ska
            inte gå in på den nu, för det skulle föra för långt.
          </note>
          <note>
            När jag talar om starka regioner är det väldigt relativt, men
            det finns i alla fall en styrka i utvecklingspotentialen när det
            gäller det regionala självstyret.
          </note>
          <note>
            Måhända var det kanske en överdrift när jag sade "för starka
            regioner".
          </note>
          <note>
            Anf. 5 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Det var nog en överdrift när Ingvar
          </note>
          <note>
            Svensson talade om statscentralism också. Jag fick inget tydligt
            svar på frågan: Hur kan det faktum att länsstyrelserna, regeringens
            organ, får avstå utvecklingsuppgifter till kommunalförbund betecknas
            som ett steg mot mer av statscentralism? Det har jag mycket svårt
            att se. Det måste vara någon annan verklighet som Ingvar Svensson
            egentligen talar om.
          </note>
          <note>
            När det gäller vår syn på politiska nivåer över huvud taget antydde
            jag i mitt anförande att när vi talar om subsidiaritet kan vi
            mena mycket - det kan Ingvar
          </note>
          <note>
            Svensson också. Men en sak är att den enskilde medborgaren ska
            ha mycket att säga till om och att vi inte ska ha för många nivåer
            med beskattningsmakt.
          </note>
          <note>
            Jag nämnde i mitt anförande att ett argument för
          </note>
          <note>
            Göran Persson för att ha många nivåer just var att han ville
            ta ut mycket skatt. Det är bakgrunden till att vi menar att det
            inte ska finnas för många nivåer som tar ut skatt av medborgarna.
          </note>
          <note>
            Däremot ska vi naturligtvis ha starka kommuner -
          </note>
          <note>
            starkare än i dag, enligt vår uppfattning - och vi ska ha en
            stark och handlingskraftig stat. Dessutom har vi vår EU-gemenskap
            att tänka på. Men vi tror att det är fel väg att gå att utveckla
            ytterligare en mellannivå med beskattningsmakt.
          </note>
          <note>
            Svara framför allt på frågan om statscentralismen,
          </note>
          <note>
            Ingvar Svensson!
          </note>
          <note type="speaker">
            Anf. 6 INGVAR SVENSSON (kd) replik:
          </note>
          <note>
            Fru talman! Vi har redan en mellannivå - Nils
          </note>
          <note>
            Fredrik Aurelius kanske inte har observerat det. Den nivån ligger
            inte över primärkommunerna, men den ligger på den regionala sidan,
            även om den har specificerade uppgifter.
          </note>
          <note>
            Frågeställningen om statscentralismen är intressant. Vad man
            gör är inte att säga "nej, ni får inget som helst inflytande"
            osv., utan man skapar ett system som är svagt och som inte har
            samma genomslag för folkviljan i förhållande till den idé som
            finns i PARK-kommittén. Där är det en utveckling, men det är ingen
            absolut statscentralism. Det är en utveckling åt det hållet från
            ett annat läge. Det var det som var mitt synsätt.
          </note>
          <note type="speaker">
            Anf. 7 ÅSA TORSTENSSON (c):
          </note>
          <note>
            Fru talman! För mig handlar demokrati om människors rätt att
            styra sig själva. Det är också vad dagens debatt borde handla
            om: hur vi ska göra det möjligt för fler att få ökat inflytande
            över sin egen vardag och hur vi ska ordna samhället så att beslut
            fattas så nära dem som berörs av besluten som möjligt.
          </note>
          <note>
            För Centerpartiet leder övertygelsen till att vi vill organisera
            samhället underifrån. Vi vill börja med den enskilda människan
            och hennes frihet och möjligheter i vardagen. Vi vill utgå från
            människors frivilliga samverkan för att lösa en mängd problem
            och förtretligheter i det lilla sammanhanget. Grunden är att människor
            sluter sig samman därför att vi vet att vi blir starkare tillsammans.
          </note>
          <note>
            Men ska det bli meningsfullt att stärka de frivilliga gemenskaperna
            måste samhället också organiseras så att makten byggs underifrån,
            så att man inte hindrar de nära sammanhangen från att fatta beslut.
            Det krävs att man som rikspolitiker ibland vågar släppa taget
            och lita på att människor faktiskt vet bäst själva vilka behov
            de har.
          </note>
          <note>
            Det måste, fru talman, vara grunden för samhällets organisation,
            för de politiska nivåerna, att politiska beslut ska fattas så
            nära de berörda som möjligt och att det finns både resurser och
            frihet att fatta de beslut som människorna lokalt och regionalt
            efterfrågar. Därför är Centerpartiet det parti som tydligast slåss
            för kommunalt självstyre, som avvisar alla försök till statlig
            klåfingrighet när det gäller kommunerna och som konsekvent verkar
            för att låta människor styra sig själva och bilda eget också i
            strid med gamla makthavare.
          </note>
          <note>
            Frågan om regioner är en annan sida av samma mynt. Med tron att
            samhället ska, ja, måste byggas underifrån blir detta naturligt.
          </note>
          <note>
            När kommunen är för liten och staten är för stor måste man bejaka
            en regional nivå. Det är en nivå som har kraft att fatta stora
            beslut om sjukvård, infrastruktur, regional utveckling, kollektivtrafik,
            kultursatsningar och mycket annat. Det är också en nivå som är
            tillräckligt nära och överblickbar för att människor, organisationer,
            småföretagare och anställda ska känna att den går att påverka.
          </note>
          <note>
            Fru talman! Det är ingen slump att de flesta länder har en regional
            nivå. På de flesta håll har den växt fram därför att man har sett
            ett behov av att regionalt få råda över just regionala frågor.
            I många fall har det handlat om hur man ska skydda regionerna
            mot centrala regleringar och central klåfingrighet.
          </note>
          <note>
            Det är heller ingen slump att just Sverige saknar en tydlig regional
            nivå, att kommuner och landsting egentligen är samma sak men med
            olika uppgifter.
          </note>
          <note>
            Det kommer givetvis också ur historien, ur en historia som handlar
            om att styra, reglera och kontrollera medborgarna.
          </note>
          <note>
            Dagens samhällsorganisation har alltmer kommit att utmanas av
            hur verkligheten ser ut, av självständigare människor med krav
            på att själva få bestämma och av en snabbt föränderlig omvärld.
            Det gör att landet inte längre kan styras som när Gunnar Sträng
            hade statens finanser på fickan. Samhällsorganisationen utmanas
            också av ett tilltagande samarbete mellan regioner som strävar
            efter större självständighet.
          </note>
          <note>
            Detta sker i Tyskland, Frankrike, Storbritannien och
          </note>
          <note>
            Italien, ja, t.o.m. i Sverige.
          </note>
          <note>
            Fru talman! Försöken med en ny, regional nivå har än så länge
            varit framgångsrika. Företagen i de berörda regionerna har uppskattat
            att ha en stark och tydlig partner. De lokala utvecklingsprogrammen
            har vunnit på en sammanhållen regional nivå. Den regionala nivån
            har blivit tydligare för medborgarna, och den har kunnat ta på
            sig nya roller.
          </note>
          <note>
            Ändå väljer regeringen att backa tillbaka och försöka vrida klockan
            bakåt när utvecklingen har en helt annan inriktning. Man väljer
            att på nytt centralisera, centralstyra och peka med hela handen.
          </note>
          <note>
            Visst önskar jag att det fanns mildare sätt att se på saken och
            att man skulle kunna utgå från att regeringen har goda avsikter.
            Men så är det inte. En apelsin är en apelsin. Ett äpple är ett
            äpple. Fru talman! Toppstyrning och centralisering är och förblir
            toppstyrning och centralisering.
          </note>
          <note>
            Det hjälper inte att regeringen försöker dölja ambitionerna bakom
            välvilliga formuleringar om samverkansorgan, självstyre och lokal
            kraft. Bortom högtidstalen och de vackra formuleringarna döljer
            sig en krass politik som syftar till att förhindra regioner att
            driva en annan politik än den som för dagen är på modet i Rosenbad.
          </note>
          <note>
            Man behöver inte ens skrapa på ytan för att upptäcka att socialdemokratin
            tycker att självstyret har gått för långt och att det nu är dags
            att skärpa kontrollen.
          </note>
          <note>
            Det skull vara berömvärt om regeringen och socialdemokraterna
            i riksdagen kunde erkänna att det är så - att ni inte tycker att
            självstyret är något att hänga upp sig på och att ni faktiskt
            tycker att riksdag och regering fritt ska styra och ställa i kommuner,
            landsting och regioner. Ni ger hellre makt till landshövdingar
            och statliga myndigheter än till lokalt förtroendevalda. Ni tilltror,
            när allt kommer omkring, faktiskt inte lokalt valda förmågan att
            fatta beslut som är bra för de egna medborgarna.
          </note>
          <note>
            Då skulle vi också kunna få ett val som handlade om ideologi
            - om självstyre eller centralisering - och om hur vi ska styra
            samhället, där man inte gömde djupa ideologiska konflikter bakom
            kaskader av ord och försök att blanda bort korten.
          </note>
          <note>
            För så är det, fru talman. Regeringen försöker ge sken av att
            det inte skulle vara någon skillnad mellan kommunalförbund och
            självstyrande regioner. Men det är en stor skillnad mellan en
            kraftfull region med beskattningsrätt och ett kommunalförbund,
            där enskilda medlemmar kan hoppa av till följd av varje enskild
            fråga. Det är stor skillnad mellan en region, som har den faktiska
            beslutanderätten i frågor om infrastruktur och regional utveckling,
            och ett kommunalförbund, som är beroende av att varje kommun för
            sig skjuter till medel och följer besluten.
          </note>
          <note>
            Regeringen låter påskina att de nya regionförbunden inte får
            mindre att säga till om än regionerna. Det stämmer inte. Där regionerna
            hade beslutanderätt över planer och program får regionförbunden
            inflytande över planer som fastställs av landshövdingen.
          </note>
          <note>
            Regionerna har stort inflytande över kulturmedel, men regeringen
            förnekar de nya regionförbunden samma möjlighet.
          </note>
          <note>
            Fru talman! Det är ändå inte bara regeringen och socialdemokratin
            som förtjänar kritik i dag. I nästan lika stor utsträckning gäller
            det moderaterna. Utan deras villiga bifall hade vi i dag kunnat
            fatta beslut om att permanenta regionbildningarna och tillåta
            fler regioner att uppstå. Vi hade kunnat stärka den regionala
            demokratin i stället för att försöka förhindra att den utvecklas.
          </note>
          <note>
            Moderaterna talar ofta och gärna om att stärka det lokala självstyret.
            Ofta - det ska erkännas - röstar man tillsammans med oss när det
            handlar om att värna självstyret mot statlig klåfingrighet.
          </note>
          <note>
            Men när det kommer till regioner blir tonen en annan. Då finns
            inte självstyrelseargumentet längre.
          </note>
          <note>
            Då finns inte ambitionen att öka den regionala makten för att
            inskränka den statliga makten.
          </note>
          <note>
            Den moderata lösningen är i stället att avskaffa regioner och
            landsting. Men då blir moderaterna verkligen svaret skyldiga.
            Om inte regionerna ska sköta sjukvården, vem ska då besluta om
            den? Om inte regionerna ska ha ansvaret för regional infrastrukturplanering,
            vem ska då ha ansvaret? Om inte regionerna tar tag i kollektivtrafiken,
            vem tar då tag i den?
          </note>
          <note>
            Vi har hört ett svar tidigare. Moderaterna ska ersätta landstingen
            med en sjukvårdspeng. Det är kanske gott och väl, men då ska man
            också tala klarspråk om förlängningen. Man vill inte ha offentligt
            och privat driven vård bredvid varandra, utan man vill helt enkelt
            avskaffa det offentliga huvudmannaskapet för vården. Man tycker
            faktiskt att det privata alltid är bättre än det offentliga, och
            man vill därför minska det gemensamma rummet.
          </note>
          <note>
            Om det inte är så, vad är då alternativet? Det måste rimligen
            vara så att moderater tycker som socialdemokraterna, dvs. att
            svaga regionförbund med regeringen som överrock är att föredra
            och att det är bättre att regering och riksdag beslutar om lokala
            och regionala frågor än att lokalt och regionalt folkvalda gör
            det.
          </note>
          <note>
            Är det t.o.m. så att man tycker att frågor som beslutas regionalt
            inte är så viktiga? Bryr man sig inte riktigt om vad som händer
            med regional kollektivtrafik, med regionala infrastrukturplaner
            eller med regional kultur?
          </note>
          <note>
            Frågorna är många, fru talman. De blir inte färre när man ser
            hur moderaterna agerat i frågor om regioner i riksdagen. Plötsligt
            gäller inte moderaternas principiella hållning att regionerna
            ska avvecklas. Nu ska vissa regioner avvecklas, medan andra ska
            vara kvar.
          </note>
          <note>
            Det enda som verkar motivera detta är att moderaterna i en region
            har misslyckats och vill skylla misslyckandet just på regionen
            och att moderaterna i den andra regionen varit så framgångsrika
            att man gärna vill fortsätta att styra självständigt.
          </note>
          <note>
            Moderaternas tunna förklaringar om att Skåne, till skillnad från
            hela övriga Sverige, är en homogen och historisk region håller
            inte. Varför driver man i så fall inte frågan att Östergötland
            ska bli region? Varför driver man inte frågan att Gotland ska
            få utökat självstyre? Hur förklarar moderaterna att man beskriver
          </note>
          <note>
            Skåne som homogent och en naturlig region, medan man inte vill
            beskriva Jämtland i samma termer?
          </note>
          <note>
            Jag har hört försöken att förklara detta. Jag kan bara konstatera
            att det ibland är bäst att vara tyst. Ofta blir förklaringen pinsammare
            än den ohållbara åsikten i sig. När man har gjort principlösheten
            till högsta princip bör man nog också försöka avstå ifrån att
            förklara det principiella i sin hållning.
          </note>
          <note>
            Fru talman! Jag kan, liksom många andra, vara glad över att man
            i Skåne och Västra Götaland får fortsätta regionförsöken och att
            man där kan ägna en period åt att försöka finna och stärka formerna
            för en ännu bättre fungerande regional nivå och lägga energi på
            att stärka demokratin och dialogen med invånarna.
          </note>
          <note>
            Men ändå är det svårt att jubla, för jag vet att vi har varit
            nära och att det är många som stått i startgroparna. Människor
            i Västernorrland, Jämtland, Norrbotten, Kalmar och på många andra
            håll är besvikna därför att regeringen, understödd av moderaterna,
            inte vill ge dem möjligheten att utveckla och stärka det egna
            självstyret.
          </note>
          <note>
            Jag kan också lova att striden inte är slut för Centerpartiets
            del. Vi tänker inte sluta att angripa regeringen eller partier
            som förnekar delar av landet möjligheten att styra sig själva.
            Vi tänker inte luta oss tillbaka och vara nöjda. Vi tänker fortsätta
            slåss för livskraftiga och självstyrande regioner i hela Sverige,
            för vi tror på regionpolitikers förmåga att fatta kloka beslut.
            Vi tror på medborgarnas förmåga att faktiskt styra sig själva,
            också utan det överförmynderi som regeringens demokratipolitik
            innebär.
          </note>
          <note>
            Jag skulle vilja avsluta med att yrka bifall till reservation
            nr 1.
          </note>
          <note>
            Anf. 8 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Åsa Torstensson undrar varför vi inte har föreslagit
            att Jämtland ska bli en region. Den frågan var inte aktuell. Man
            var inte ens med i första omgången.
          </note>
          <note>
            Här handlade det om huruvida något av de nu inledda försöken
            skulle få fortsätta ograverat. Det är ju en situation när man
            ska starta och en annan situation när man har startat.
          </note>
          <note>
            När det gäller landstingen är det viktigt att vi är medvetna
            om att det inte gäller en regional nivå utan ett annat slags kommuner.
            Man säger att vi vill avskaffa landstingen. Vår inställning är
            att man ska avskaffa landstingen som politisk nivå. Sjukvården
            kan vara organiserad på många olika sätt - statligt, kommunalt,
            privat, kooperativt osv. Det är det diskussionen handlar om -
            inte det som Åsa Torstensson här tror.
          </note>
          <note>
            Sedan instämmer jag däremot i lovorden för det kommunala självstyret.
            Där brukar vi ju alltid ha samma åsikt. Det är dåligt i Sverige
            i dag, och det behöver utvecklas. Men jag är inte så övertygad
            om att vi behöver ha något slags överkommuner, för det är vad
            det handlar om, i form av regioner. Den kommunala nivån är ändå
            den som är närmast människorna, och i kommunalförbund kan kommunerna
            samverka om olika gemensamma frågor.
          </note>
          <note>
            Beträffande staten, för att vara lite fullständig här, delar
            jag också åsikten att statsmakten naturligtvis ska vara begränsad,
            bl.a. genom att man inte tar ut hur mycket skatt som helst av
            människorna. Däremot ska staten vara stark i den meningen att
            man står upp för saker som staten måste göra. Det gäller rättssamhället
            och sådant.
          </note>
          <note>
            Någon principlöshet tycker jag inte att vi har här.
          </note>
          <note>
            Jag argumenterade just i mitt första anförande - men det kände
            ju inte Åsa Torstensson till när hon skrev sitt anförande - för
            de principer som vi utgår ifrån när vi tycker att det räcker med
            två politiska nivåer i
          </note>
          <note>
            Sverige utöver det vi har i form av EU och sådant -
          </note>
          <note>
            nämligen kommuner som kan samverka och staten, som ska ha begränsade
            men viktiga uppgifter.
          </note>
          <note>
            Så har jag bara en fråga bara som gäller folkligt stöd. Åsa Torstensson
            hade ett mycket demokratiskt sätt att närma sig frågan. Hon säger
            att människor är besvikna. Vilka människor? Är det så att det
            är ett utbrett folkligt stöd i Västra Götaland och att människor
            i Västra Götaland, människor som hon träffar på gatan, går omkring
            och är besvikna över att det inte fortsätter ett regionförsök
            där?
          </note>
          <note type="speaker">
            Anf. 9 ÅSA TORSTENSSON (c) replik:
          </note>
          <note>
            Fru talman! Nu har vi hört ytterligare ett inlägg där Nils Fredrik
            och Moderaterna försöker blanda bort korten så att man inte framstår
            som den som räddar socialdemokratisk centraliseringspolitik. Men
            jag tror att det är lätt att genomskåda de förklaringar som Nils
            Fredrik försöker gömma sig bakom.
          </note>
          <note>
            Naturligtvis har det funnits mycket barnsjukdomar under de år
            då Västra Götaland och Skåne har haft direktvalda organ. Vi har
            suttit i samma PARK-
          </note>
          <note>
            utredning och konstaterat att det finns mycket kvar att göra
            just i fråga om det demokratiska arbetet. Men det som är betänksamt
            är ju att Moderaterna här väljer att återigen backa från ambitionen
            att stärka den demokratiska delaktigheten hos medborgaren genom
            direkt påverkan på vilka förtroendevalda man önskar ha på den
            regionala nivån till fördel för en landshövding. Är det att stärka
            det demokratiska inflytandet och medborgarens delaktighet i utvecklingen
            av dennes närområde?
          </note>
          <note>
            Vad gäller principlösheten får jag nog upprepa precis det som
            Ingvar Svensson också var inne på i sitt anförande. Principlösheten
            gällde när Moderaterna kom till Skånegränsen. I den frågan bör
            nog Moderaterna återigen förtydliga sig. Det gäller principlösheten
            i att detta homogena, historiska starka Skåne skulle fortsätta
            ha ett organ för självstyre medan ett starkt, homogent Jämtland
            inte skulle kunna ges möjlighet att få ett självstyrelseorgan.
          </note>
          <note>
            Anf. 10 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Landshövdingarna stärks inte om kommunerna i flera
            län får möjlighet att överta vissa uppgifter från länsstyrelsen.
            Det är obegripligt att man kan uppfatta utvecklingen på det sättet.
            Det innebär en viss, låt vara begränsad, utveckling av en tendens
            som vi har sett tidigare, att landshövdingarnas roll börjar renodlas
            mer mot att de ska vara myndighetsutövande. Att skildra detta
            att de avstår en viss makt som att de stärker sin makt tycker
            jag inte är speciellt övertygande.
          </note>
          <note>
            Sedan har vi det här med Socialdemokraterna. Det är vi moderater
            som länge har drivit frågan om ett kommunalförbund - bl.a. genom
            utredningar som jag själv har varit med i - som det bästa sättet
            att stärka kommuners möjligheter att samverka. Om sedan regeringen
            till viss del ansluter sig så är de också välkomna, liksom alla
            andra.
          </note>
          <note>
            Den demokratiska delaktigheten hos medborgarna talar Åsa Torstensson
            om. Den skulle vara hotad genom att man inte skapar en politisk
            mellannivå eller överkommuner. Då måste jag fråga, och jag upprepar
            lite av det som jag sade i mitt förra inlägg:
          </note>
          <note>
            Är det så att Åsa Torstensson har uppfattat att det är en väldig
            demokratisk delaktighet i försöket i Västra
          </note>
          <note>
            Götaland? Är det ett väldigt folkligt stöd? Är det så att människor
            nu går omkring och talar om detta på gator och torg på olika håll
            och säger att de är besvikna över att regeringen har lagt fram
            den här propositionen eller att KU har kommit fram till det här
            förslaget? Är det verkligen den uppfattningen Åsa har? Är det
            inte så med den delaktighet det talas om här att de som möjligen
            är lite arga snarare är diverse kommunalpolitiker medan folket
            är ganska oengagerat?
          </note>
          <note type="speaker">
            Anf. 11 ÅSA TORSTENSSON (c) replik:
          </note>
          <note>
            Fru talman! Det är ju beklagansvärt att Moderaterna i den här
            kammaren inte kan tillstå att man plockar makt från sina egna
            förtroendevalda när det gäller deras möjlighet att utveckla sin
            regionala nivå och lägger tonvikten på en starkare statlig styrning
            med en landshövding som får en tydligare roll, med en länsstyrelse
            som är starkare styrd från staten och där kommunerna i en samverkan,
            med varje kommuns egen vetorätt, ges en mycket svag faktiskt genomförandemöjlighet.
            Även Moderaterna borde i det här underlaget kunna se att så sker.
          </note>
          <note>
            Återigen: Medborgarrollen i de här strukturerna i
          </note>
          <note>
            Västra Götaland, Skåne eller Kalmar är ingen folklig fråga. Det
            är helt rätt. Det har vi diskuterat i PARK
          </note>
          <note>
            under hela tiden tillsammans med företrädarna på den regionala
            nivån. Vad jag säger är att i t.ex. Västra
          </note>
          <note>
            Götaland har medborgarna mycket tydligare kunnat identifiera
            politiska företrädare på den regionala nivån än vad man tidigare
            gjorde. Det finns olika orsaker till detta. Tidigare moderata
            regionföreträdare i ledningen har varit tydligt identifierade
            i mätningar, så det är klart att medborgarna har kunnat identifiera
            den regionala nivån.
          </note>
          <note>
            Att det för Centerpartiets del är att föredra direktval framför
            indirekta val beror på att den enskilda invånaren i Västra Götaland
            faktiskt kan identifiera och avsätta de förtroendevalda man inte
            önskar ha och tillsätta dem man önskar ha.
          </note>
          <note type="speaker">
            Anf. 12 BO KÖNBERG (fp):
          </note>
          <note>
            Fru talman! När vi från liberalt håll tar ställning till hur
            man ska organisera ett samhälle är en av de fundamentala principerna
            det som vi brukar kalla den liberala närhetsprincipen, helt enkelt
            att beslut ska fattas så nära medborgarna som möjligt - allrahelst,
            om det går, av dem själva. Går inte det ska det ske på en så nära
            nivå som möjligt. Ett antal beslut kan inte fattas av var och
            en av oss utan måste fattas i samverkan. Då finns det kommuner
            för det. Kan man inte fatta besluten där så får man välja andra
            nivåer.
          </note>
          <note>
            Det är den principiella inställningen. Sedan är det fråga om
            hur många nivåer det ska finans i ett land.
          </note>
          <note>
            Det är en rent praktisk fråga som inte är principiell.
          </note>
          <note>
            Den kommer säkert att kunna besvaras olika i olika länder. Jag
            förmodar att man kanske kommer fram till att det inte behövs så
            många nivåer när man diskuterar frågan i Monaco. När man diskuterar
            den i Luxemburg kommer man kanske fram till någon nivå till.
          </note>
          <note>
            När man diskuterar den i Tyskland kommer man kanske fram till
            ytterligare någon nivå. Det är en rent praktisk fråga. Den bör
            rimligen diskuteras då och då i varje samhälle för att se om man
            har hamnat på en riktig avvägning som är praktiskt möjlig.
          </note>
          <note>
            Men när det väl är gjort, fru talman, är det vår inställning
            att det ska vara direktval till dessa nivåer.
          </note>
          <note>
            Det ska vara så tydligt som möjligt för medborgarna vem som har
            ansvaret. Ansvaret ska kunna utkrävas.
          </note>
          <note>
            Det kan förstås göras i större utsträckning ju tydligare det
            är. Det är den princip som också på senare tid har kommit till
            stånd i Europa när vi har bestämt oss för att ha direktval till
            EU-parlamentet sedan ett tjugotal år tillbaka. Det minns jag inte
            att Moderaterna har vänt sig emot, men så kanske är fallet.
          </note>
          <note>
            När det gäller antalet nivåer och direktval så har de allra flesta
            länder i Europa, åtminstone länder över en viss storlek, en regional
            nivå. Och utvecklingen under senare år går ju definitivt i den
            riktningen. Man behöver bara titta på två tidigare så centralistiska
            länder i Europa som Frankrike och Storbritannien för att se i
            vilken riktning utvecklingen går - bort från centralism i riktning
            mot mera regionalt inflytande.
          </note>
          <note>
            Ett av de få undantagen i Europa när det gäller en direktvald
            nivå mellan kommuner och stat är Finland.
          </note>
          <note>
            Man kan säga att Finland under sin tid som storhertigdöme under
            Tsarryssland faktiskt fick den svenska kommunreformen på 1860-talet,
            trots att man lämnat det gamla riket i och med Rysslands övertagande
            ett femtiotal år tidigare. Men den stora skillnaden i det som
            tsar Alexander II släppte igenom var att han inte ville ha direktvalda
            landsting. Han var alltså på den punkten på samma linje som moderaterna
            har varit i den svenska debatten under senare år.
          </note>
          <note>
            När det gäller förhållandena i vårt land är det inte bara så
            att de allra flesta av oss har kommit fram till att det nog behövs
            tre offentliga nivåer i ett land av
          </note>
          <note>
            Sveriges storlek, utan det är också så att vi i vårt land har
            en väldig röra på mellannivå. På mellannivån är alla tre offentliga
            nivåer engagerade - de direktvalda landstingen som vi har haft
            i vårt land under 130-140
          </note>
          <note>
            år, företrädare för statsmakten via direkt av regeringen utsedda
            landshövdingar och maktbefogenheter på länsstyrelserna men också
            förstås sammanslutningar från den tredje nivån, från kommunernas
            sida. Den röran leder inte till ett effektivare beslutsfattande
            och inte heller till tydlighet och genomskinlighet för medborgarna
            när det gäller vem som har ansvar för vad.
          </note>
          <note>
            Vad är då alternativet till denna liberala närhetsprincipen?
            På den punkten är väl Moderata samlingspartiet det parti som är
            tydligast. Moderaterna säger inte att Sverige är ett land som
            skulle klara sig med två nivåer. De tycks tycka att det finns
            ett antal viktiga beslut som rör en nivå som varje kommun inte
            kan fatta beslut om och inte heller statsmakten. Då väljer de
            en lösning med indirekt valda kommunalförbund och, förmodar jag,
            i vissa fall förstatligande av uppgifter som finns på mellannivå.
            Det behövs ju inte någon särskilt genomträngande analys för att
            säga att det åtminstone när det gäller tydlighet och ansvarsutkrävande
            är det en sämre metod än direktvalda regionala nivåer.
          </note>
          <note>
            Moderaterna är väldigt tydliga, och det är ju i och för sig bra,
            även om de är tydliga i fråga om en dålig och felaktig princip.
            Det är något mer oklart med
          </note>
          <note>
            Socialdemokraterna. Men den grundläggande traditionen inom svensk
            socialdemokrati att vara centralistisk har varit dominerande i
            den debatt som vi har haft sedan åtminstone 60-talet om det som
            på den tiden kallades för länsdemokrati.
          </note>
          <note>
            Dock fick vi för några år sedan en klar förbättring på denna
            punkt i och med de förslag som den socialdemokratiska regeringen,
            under det ansvariga statsrådet Jörgen Andersson, lade fram till
            riksdagen om dessa regionförsök. Det har spekulerats om vad som
            låg bakom denna omsvängning. Det finns ju ett antal journalister
            och forskare som menar att det väl mest hade att göra med att
            man hade ett nära samarbete med Centerpartiet i ekonomisk-politiska
            frågor och att man på denna punkt gick Centerpartiet till mötes.
          </note>
          <note>
            Oavsett hur det var med denna bakgrund så vill jag ge all heder
            till Jörgen Andersson för de förslag som lades fram för riksdagen
            och som har kunnat prövas på ett par ställen i vårt land. Däremot
            kan det inte gå särskilt mycket heder till Lars-Erik Lövdén som
            har blivit den som, frivilligt eller ofrivilligt, på denna punkt
            leder återtåget till en mer traditionell centralistisk socialdemokratisk
            ståndpunkt.
          </note>
          <note>
            Fru talman! Moderaternas principlöshet när det gäller vilka rättigheter
            som ska finnas för medborgare i hela vårt land slog igenom på
            det sättet att man inte kunde stå emot de lokala påtryckningarna
            från sina politiker i Skåne, och det öppnade för att det i dag
            inte blir ett fullt så dystert beslut från de stora partiernas
            sida som det skulle ha blivit om de hade fått som de egentligen
            hade velat. I och med att Skåne släpptes igenom kunde regeringen
            inte stå emot påtryckningar från sina politiker i Västra Götaland,
            och därmed kommer vi i dag inte att klubba igenom det som regeringen
            föreslog och som jag förmodar att Lars-Erik
          </note>
          <note>
            Lövdén egentligen önskade, dvs. en reträtt på nästan samtliga
            punkter.
          </note>
          <note>
            Fru talman! Det är klart att en del av de frågor som vi diskuterar
            i dag av medborgare kan uppfattas som tekniska. De handlar om
            konstitutionella frågor, maktdelning osv. Men de är i grunden
            väldigt principiella, och det är fullt möjligt för varje medborgare
            att ha en uppfattning. Därför tycker jag att det är viktigt om
            vi i dagens debatt, inte minst från statsrådets sida eller från
            de moderata företrädarna, försöker klara ut vad de egentligen
            tycker och talar om för medborgarna vad det är för fel med närhetsprincipen
            och vad det är för fel med direktval och vad det är för fördelar
            med indirekta val.
          </note>
          <note>
            Fru talman! I förhoppningen att dessa frågor kan få något svar
            under debatten avslutar jag mitt inlägg med att yrka avslag på
            propositionen genom att yrka bifall till reservation 1.
          </note>
          <note>
            Anf. 13 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Vad är det för fel på närhetsprincipen, frågar Bo
            Könberg. Sedan argumenterar han för att man ska inrätta en ny
            nivå över den närmast medborgarna belägna kommunala nivån. Det
            var vad hela anförandet gick ut på. Vi menar att man visst kan
            överföra mycket mer makt till kommunerna och bör göra detta och
            göra dessa mer självständiga och självstyrande. Men att det skulle
            vara någon speciell demokratisk eller annan vinst med att upprätta
            ytterligare en politisk nivå tycker jag är svårt att se. Varför
            ska man i så fall inte inrätta ytterligare nivåer, kanske med
            direktval? Skulle det bli ännu mer demokratiskt då? Nej, så stort
            är inte Sverige. Vi har av tradition starka kommuner, och de bör
            bli ännu starkare. Och de måste sedan samarbeta med varandra i
            vissa frågor. Det kan vara tillfälligt, och det kan vara för längre
            tid. Detta sker redan nu i stor utsträckning i kommunalförbund,
            vilket är ett utmärkt sätt att organisera detta, och det finns
            också andra.
          </note>
          <note>
            Direktval tycker jag absolut hänger ihop med beskattningsrätt.
            Har man beskattningsrätt tycker jag att det är rimligt med direktval.
            Det är i varje fall en linje som man kan driva. Det var inte riktigt
            bra när vi delvis hade en indirekt vald riksdag. Det var inte
            riktigt lyckat.
          </note>
          <note>
            Men vi vill inte ha för många nivåer med beskattningsrätt. Göran
            Persson sade, vilket jag nyss citerade, att han tyckte att det
            var bra med många beskattningsnivåer, dvs. åtminstone tre, eftersom
            man då kan ta ut tillräckligt hög skatt. Tycker Bo Könberg också
            att det är ett bra argument för att vi ska ha många politiska
            nivåer i Sverige?
          </note>
          <note type="speaker">
            Anf. 14 BO KÖNBERG (fp) replik:
          </note>
          <note>
            Fru talman! Nej, jag tycker inte att det är något bra argument,
            och därför har jag inte heller använt det, vilket Nils Fredrik
            Aurelius möjligen noterade under det anförande som jag höll.
          </note>
          <note>
            Om jag förstod svaret på mina frågor rätt förefaller det som
            om Nils Fredrik Aurelius är för närhetsprincipen men tycker att
            man ska ha direktval bara om det också innebär beskattningsrätt.
          </note>
          <note>
            Om jag tar den sista frågan först är väl en rimlig motfråga om
            Nils Fredrik Aurelius är för att Europaparlamentet ska ha beskattningsrätt.
            Jag har inte uppfattat det så i de Europadebatter som vi har haft
            med moderaterna.
          </note>
          <note>
            Däremot är det glädjande att Nils Fredrik Aurelius tar avstånd
            från att man på riksnivå i vårt land har indirekta val. Och vi
            noterade att moderaterna eller den svenska högern till slut kom
            fram till att vi inte skulle ha kvar första kammaren. Och tydligen
            har det nu slagit igenom också på det principiella planet.
          </note>
          <note>
            Jag tycker att det mera besynnerliga med Nils
          </note>
          <note>
            Fredrik Aurelius inlägg är frågan om man ska ha ytterligare nivåer.
            Jag gjorde ett försök i mitt inlägg att tala om att det är en
            praktisk fråga att bestämma sig för hur många nivåer man ska ha
            och att man kan komma till olika slutsatser. Jag nämnde exemplet
            med Monaco och Tyskland och att man kommer fram till olika slutsatser
            om hur många nivåer man ska ha.
          </note>
          <note>
            I vissa fall kan kloka människor ha olika uppfattningar på den
            punkten. Men sedan fortsatte min argumentation på temat att när
            man väl har bestämt nivåerna så ska man ha så tydliga ansvarsmöjligheter
            och möjligheter till utkrävande av ansvar som det går att åstadkomma
            och att direktval därför är överlägsna indirekta val.
          </note>
          <note>
            Jag skulle därför vilja att Nils Fredrik Aurelius under detta
            replikskifte kommenterar frågan om det ligger någonting i vad
            jag och flera andra talare har hävdat i dagens debatt, nämligen
            att det är tydligare och klarare med direktval än indirekta val.
          </note>
          <note>
            Anf. 15 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Direktval har absolut sina föredelar i många sammanhang.
            Nu tycker jag inte att vi ska tala så mycket om Europaparlamentet
            som är en speciell konstruktion, och jag vet att Folkpartiet har
            lite speciella synpunkter också på hur stor makt detta organ ska
            ha. Jag talade naturligtvis om inhemska förhållanden.
          </note>
          <note>
            Jag tycker ändå att det inte går att komma förbi att med flera
            politiska nivåer och flera beskattningsnivåer ökar risken för
            ett större och starkare skattetryck.
          </note>
          <note>
            Man kan åtminstone hävda det. Det är inte alldeles oomstritt.
            Men statsministern verkade i varje fall tycka så. Och han tyckte
            att det var bra.
          </note>
          <note>
            Min fråga till Bo Könberg här måste snarast handla om den regionala
            nivån.
          </note>
          <note>
            Bo Könberg utgår från att det finns ett slags genuin, naturlig
            politisk och regional nivå, t.ex. för
          </note>
          <note>
            Kalmar län som omfattar ett antal kommuner i östra
          </note>
          <note>
            Småland och dessutom Öland. Jag har mycket svårt att se vad den
            naturliga regionala politiska nivån skulle vara för detta län.
            Kan det inte i stället vara på det sättet att en del kommuner,
            kanske i södra länsdelen, i många frågor har mycket mer gemensamt
            med kommuner i angränsande län och kanske kan samverka med dessa
            flexibelt, kanske tillfälligt i kommunalförbund, medan kommuner
            i norra delen av länet kanske samverkar mot Östergötland flexibelt,
            under en mer eller mindre lång tid, med ett större eller mindre
            antal kommuner ingående i samverkan?
          </note>
          <note>
            Jag får ofta intrycket att man på något sätt okritiskt har överfört
            det regionbegrepp som finns i Europa där Bayern med, tror jag,
            14 miljoner invånare är en region, till svenska förhållanden där
            det inte alls passar.
          </note>
          <note type="speaker">
            Anf. 16 BO KÖNBERG (fp) replik:
          </note>
          <note>
            Fru talman! Nils Fredrik Aurelius säger i ett svar till mig att
            Folkpartiet verkar utgå från att det finns en naturlig självklar
            regional nivå. Nej, så är det inte. Jag försökte argumentera för
            att detta bör analyseras alldeles av sig självt innan ställning
            tas till hur man ska välja dem som ska ansvara på de olika nivåerna.
          </note>
          <note>
            Det man bör fundera på är förstås om Sverige ska ha mer än två
            nivåer eller inte. Räcker det i ett land med ungefär 280 kommuner
            och en statsmakt? Jag tror att de allra flesta kommer fram till
            att det finns ett stort antal beslut som rör den regionala nivån.
            Då måste man - det visar Moderaternas tankemödor -
          </note>
          <note>
            landa i att ett stort antal av de besluten ska lösas genom en
            form av indirekt valda kommunalförbund och, som jag sagt, genom
            att ett antal frågor förmodligen flyttas upp från den regionala
            nivån till statsnivån. Man måste ju hamna på den linjen om man
            inte tycker att det behövs mer än två nivåer.
          </note>
          <note>
            Men sedan när man bestämt sig för det är det väl rimligt att
            i varje del av landet bestämma sig för vad som är den naturligt
            regionala nivån. Det är inte så att det utifrån liberalismens
            grundprinciper faller ut att det ska vara 21 regioner i Sverige.
            Kanske ska det vara 22 eller kanske 12. Detta bör, har vi tyckt,
            vara en fråga som man lokalt och regionalt själv bestämmer.
          </note>
          <note>
            Nu har det bestämts - många i Skåne har velat ha det så - att
            de tre olika organ som förut fanns i Skåne på regional nivå numera
            är ett. Det beslutet tror jag var klokt. Liknande beslut har fattats
            i Västra Götaland. Förmodligen kommer man på andra håll i landet
            att fatta andra beslut. Det är fullt möjligt att exempelvis Gotland
            anser sig vara en fullt naturlig nivå, även om det "bara" bor
            55 000 människor på den ön. Svårare än så är det inte.
          </note>
          <note type="speaker">
            Anf. 17 PER LAGER (mp):
          </note>
          <note>
            Fru talman! Det var en intressant vinkling som Bo
          </note>
          <note>
            Könberg hade vad gäller Socialdemokraternas fotbyte i frågan.
            Jag har funderat på detta. Hur kan man alltså först driva en fråga
            så kraftigt som man gjorde när det gällde regionförsöken och sedan
            plötsligt byta fot?
          </note>
          <note>
            Bo Könberg menar att det kan ha att göra med samarbetet med Centern.
            Jag vet inte om det kan vara så.
          </note>
          <note>
            Vad som dock är väldigt klart och tydligt är att man har drivit
            en fråga kraftfullt och brett för att sedan, helt plötsligt, göra
            något helt annat när propositionen skrivs.
          </note>
          <note>
            Jag var en av dem - flera finns här i kammaren -
          </note>
          <note>
            som var med i PARK-utredningen, den parlamentariska regionkommittén.
            Vi hade mycket att diskutera i den kommittén. Där fanns många
            olika specialfrågor och mycket hinder, liksom mycket att komma
            överens om, diskutera och försöka förhandla sig igenom.
          </note>
          <note>
            Det fantastiska - tycker jag som varit med i andra utredningar
            - är att vi lyckades komma fram till en gemensam linje, driven
            inte minst av just Socialdemokraterna. Det gjorde att vi trodde
            att vår PARK-
          </note>
          <note>
            utredning skulle ha ett stort inflytande på regeringens proposition.
            Vi kunde inte ana att något helt annat skulle komma ur detta.
          </note>
          <note>
            Som miljöpartist hade jag en del funderingar i
          </note>
          <note>
            PARK. Det handlade då just om tillblivelsen av de nya försöksregionerna.
            Det gällde framför allt tillblivelseprocessen i fråga om Västra
            Götalandsregionen och länets storlek. Där var Miljöpartiet och
            Moderaterna väldigt aktiva för att försöka hindra den gränsdragning
            som man gjorde, nämligen att Skaraborg togs med. Vi ansåg - även
            Moderaterna, tror jag - att det helt enkelt blev ett för stort
            län och en för stor region. Med en och en halv miljon medborgare
            och
          </note>
          <note>
            49 kommuner blir det lite för stort för att från demokratisk
            synpunkt kännas riktigt fungerande; med tanke på att man ska kunna
            vara deltagande, ha koll på sina politiker osv.
          </note>
          <note>
            Det där fick vi inte alls hantera i kommittén; storleken på länet
            var inte aktuell. Dessutom var man, tycker jag, väldigt noga under
            hela kommittéarbetet.
          </note>
          <note>
            Vi fick väl inga andra signaler än att här var det inte fråga
            om att backa, utan här var det fråga om att utveckla den linje
            som man hade börjat driva. Det gjorde att vi fann de olika kompromisslösningarna
            för, som vi tyckte, en väldigt vettig utvecklingslinje. Den innebar
            helt enkelt ökat regionalt självstyre.
          </note>
          <note>
            Vad som skedde när regeringen lade fram sin proposition var att
            man helt enkelt ändrade den inriktningen, som fler här har sagt.
            Jag vill poängtera att vad vi nu ser är någonting helt annat.
            Vi ser en liten förändring av de kommunalförbund som vi i dag
            har, men det är ingen utveckling. Dessutom stärker regeringen,
            vilket majoriteten i utskottet också vill, länsstyrelsernas roll.
            Det tyckte vi definitivt inte i
          </note>
          <note>
            PARK-utredningen. Snarare ville vi avlöva länsstyrelsen och se
            till att man där sysslar med det man ska syssla med: framför allt
            tillsyn men också övervakning av de nationella målens genomförande
            ute i landet.
          </note>
          <note>
            Problemet med själva propositionen blev att vi försökte hitta
            en gemensam linje, en oppositionslinje så att säga. När propositionen
            lades fram försökte faktiskt vi i Miljöpartiet kalla ihop alla
            partierna -
          </note>
          <note>
            utom Socialdemokraterna eftersom vi visste att deras ståndpunkt
            inte alls skulle kunna gå ihop med våra ståndpunkter. Det gällde
            alltså att finna en gemensam ståndpunkt. Moderaterna gjorde genast
            klart för oss att de inte ställde upp eftersom deras grundläggande
            idé är att mellannivån, regionnivån, inte är deras linje.
          </note>
          <note>
            Sedan skrev vi en gemensam artikel. Folkpartiet,
          </note>
          <note>
            Centern, Vänstern, vi i Miljöpartiet samt Kristdemokraterna var
            med på den. Efter det ställde Vänsterpartiet - av rent taktiska
            skäl, som jag ser det, men det kan kanske Mats Einarsson förklara
            - inte upp på det avslag på regeringens proposition som vi ville
            ha.
          </note>
          <note>
            Jag tycker att det är ett märkligt sätt att bedriva politik,
            men det har väl sina förklaringar. Både Mats
          </note>
          <note>
            Einarsson och Owe Hellberg kan kanske förklara det senare här.
          </note>
          <note>
            Vad vi har hamnat i är ett trots allt märkligt betänkande. Det
            finns alltså en minoritet för det förslag som PARK egentligen
            stod för. Det finns också ett moderat förslag där man säger att
            Skåne går an, dock ingen annan region. Denna inkonsekvens, som
            Nils
          </note>
          <note>
            Fredrik Aurelius på olika sätt har försökt förklara, är det väl
            ändå väldigt svårt att riktigt förstå. Nu har
          </note>
          <note>
            Nils Fredrik Aurelius framfört en del olika förklaringar till
            den, men jag menar ändå att de inte är hållbara. Man kan inte
            driva en linje för vissa län och en annan linje för andra län,
            dvs. att det som är bra i
          </note>
          <note>
            Skåne är dåligt i andra län, trots att det finns anknytningar
            till ett grannland här eller en historia där. Den inkonsekvensen
            får väl väljarna senare säga om de tycker är okej.
          </note>
          <note>
            Jag vill avrunda, fru talman, med att säga att Miljöpartiets
            linje sedan många år har varit att stärka det regionala självstyret.
            Det innebär att vi vill ha direktvalda regionfullmäktige med beskattningsrätt.
          </note>
          <note>
            Varför hamnar vi nu i situationen att vi i våra reservationer
            säger att man bör genomföra ett försök nästa mandatperiod och
            sedan permanenta det? Jo, det är därför att vi har lite olika
            syn på det här. En del partier vill att det permanentas på en
            gång. Miljöpartiet accepterar att det finns olika fart här och
            olika sätt att ta sig fram till regionala direktvalda fullmäktige
            och accepterar t.ex. också regionförbund på vägen, bara för att
            ge den tid som behövs för var och en av regionerna. Det är åtta
            län som står i kö, som har anmält sitt intresse. De får nu inte
            alls vara med. Det är rätt märkligt, men så är det ju sagt. Ett
            ännu märkligare problem är att både Västra Götaland och Skåne,
            som får lov att fortsätta, väl knappast kan se någon fortsättning
            efter 2006.
          </note>
          <note>
            Det skulle vara intressant att höra Lars-Erik Lövdéns idé om
            vad som ska hända 2007 med dessa regioner, som då har regionalt
            självstyre enligt försöken och har utvecklat olika organ inom
            sig som då har fungerat i åtta år. De har i alla fall fungerat
            väldigt länge. Frågan är hur man gör då. Kan man backa från sådant,
            och vad kostar det i så fall? Vad är konsekvenserna av att man
            nu säger både ja och nej samtidigt, för det är det jag menar att
            utskottet gör. Det är väldigt olyckligt, inte minst för dem som
            jobbar ute i de här regionerna; alla offentliganställda och övriga
            medborgare.
          </note>
          <note>
            Det finns en fråga som togs upp här som jag bara kort ska ta
            upp innan jag avslutar, och det är frågan om medborgardelaktigheten.
            Visst, det har gått för fort. Det är bl.a. därför som vi behöver
            de extra åren för försöket fram till 2006.
          </note>
          <note>
            Till slut, fru talman, skulle jag vilja yrka bifall till reservationerna
            nr 1 och 3 och även till reservation nr 4. Det är en reservation
            från Miljöpartiet som handlar om att den utvärdering som regeringen
            har sagt ska ske ska ha ett parlamentariskt inflytande. Jag anser
            att det här är så många problem som inte bara går att mäta, utan
            det måste också göras politiska bedömningar.
          </note>
          <note>
            Anf. 18 KERSTIN KRISTIANSSON KARL-
          </note>
          <note type="speaker">
            STEDT (s):
          </note>
          <note>
            Fru talman! Inledningsvis vill jag yrka bifall till förslaget
            till riksdagsbeslut i KU:s betänkande 7 och avslag på samtliga
            reservationer.
          </note>
          <note>
            Diskussionen kring regionfrågan har minst sagt varit både lång
            och förvirrande, inte minst i KU:s utskottsarbete. Efter att ha
            hört den inledande debatten i dag känner jag mig föranledd att
            lite grann redovisa vad förslaget innebär. Eftersom känslorna
            har satts i svall här under diskussionen, känner jag mig faktiskt
            nödd att göra detta.
          </note>
          <note>
            Vad innebär då det här förslaget som skulle vara både konservativt,
            centralistiskt och allt annat som har sagts här i debatten? Jo,
            förslaget innebär kort och gott att Skåne och Västra Götaland
            fortsätter verksamheten helt oförändrad även under nästa mandatperiod
            - alltså ingen förändring mot tidigare. Giltighetstiden för försökslagstiftningen
            förlängs alltså till utgången av år 2006.
          </note>
          <note>
            Det här är alltså en förändring mot det förslag som fanns i propositionen
            och som majoriteten i KU har ställt sig bakom.
          </note>
          <note>
            För Kalmar och Gotland gäller övergångsreglerna enligt samverkanslagen.
            Det är samma beslutanderätt om medel för regional utveckling som
            i dag och handlar om fördelning mellan projektverksamheter, om
            företagsstöd och medfinansiering av EG:s strukturfondsprogram.
            Däremot ska kulturpengarna överföras till Statens kulturråd. Däri
            ligger den enda skillnaden mot tidigare verksamhet i de här två
            regionerna.
          </note>
          <note>
            På Gotland väljs representanterna till samverkansorganet direkt
            genom att det är kommunfullmäktige som utgör samverkansorgan.
            För Kalmars del övergår det tidigare Regionförbundet till att
            kallas
          </note>
          <note>
            Kommunalförbund. Dessa regler gäller övergångsvis, enligt samverkanslagen,
            under nästa mandatperiod, alltså t.o.m. 2006 års utgång.
          </note>
          <note>
            Övriga län som så önskar, och det har varit delade meningar om
            hur många de är - omkring 13 har jag fått besked om, men jag vet
            inte - kan alltså bilda samverkansorgan i form av kommunalförbund.
            Det blir ett indirekt val, som tidigare har sagts och kritiserats
            här under debatten, men valet sker av förbundsmedlemmarna i fullmäktigeförsamlingarna.
          </note>
          <note>
            Kommunalförbundets uppgifter är i korthet att ansvara för utarbetande
            och uppföljning av utvecklingsprogram för länet, att besluta om
            prioritering av infrastrukturåtgärder vid upprättande av länsplaner
            för regional infrastruktur, att ansvara för utarbetande av nya
            tillväxtprogram för kommande period samt att bereda ansökningar
            gällande vissa bidrag från EG:s strukturfonder. Däremot är den
            s.k. kulturpåsen borta.
          </note>
          <note>
            Det här har man, som jag tidigare har sagt, kallat för konservatism,
            toppstyrning, centralism, överförande från regionerna och kommunerna
            till staten osv.
          </note>
          <note>
            Jag kan bara konstatera att det inte är vilka uppgifter som helst
            som kommunalförbunden får ta sig an, utan det handlar om stora
            utmanande uppgifter.
          </note>
          <note>
            Det handlar många gånger om att samverka för att få kommuner,
            inte minst i glesbygd, att överleva. Det här är oerhört viktigt,
            men demokratiaspekten är också viktig i sammanhanget.
          </note>
          <note>
            I propositionen och i betänkandet har vi också diskuterat länsstyrelsernas
            roll, och den stärks inte, som jag kan se det i alla fall. Däremot
            tydliggörs länsstyrelsens roll. Den tydliggörs bl.a. genom att
            länsstyrelsernas styrelser fr.o.m. år 2003 väljs av regeringen.
          </note>
          <note>
            Jag tror att det är viktigt med en utvärdering även i det här
            sammanhanget för att se över länsstyrelsernas verksamhet och ansvarsfördelning
            i förhållande till annan statlig verksamhet.
          </note>
          <note>
            Under den kommande mandatperioden avser regeringen också att
            göra en översyn av uppgiftsfördelningen mellan stat, landsting
            och kommuner. Det här har efterlysts lite grann, inte minst från
            Miljöpartiet som säger att det ska vara en demokratisk utredning
            som tittar närmare på detta.
          </note>
          <note>
            Syftet är att hitta former för beslutsfattande så att besluten
            fattas på rätt nivå. Det här är naturligtvis viktigt ur många
            synvinklar sett. Nära beslut ska fattas nära människorna, medan
            regionala beslut kräver en form för detta.
          </note>
          <note>
            Det är också värt att påpeka att en uppföljning och utvärdering
            av den pågående verksamheten kommer att ske. Nu får jag be Per
            Lager om ursäkt, för det är där ni vill ha en parlamentariskt
            tillsatt utredning. Det här ska, som jag ser det, ske på två nivåer.
            Dels har samverkansorganet självt i uppgift att göra en uppföljning,
            dels ska det genomföras en oberoende uppföljning och utvärdering
            i slutet på varje mandatperiod.
          </note>
          <note>
            Vilka aspekter och vilket synsätt har man i botten när man inrättar
            regionala nivåer och regionalt självstyre? Två viktiga kriterier
            är demokratiaspekten och effektivitetsaspekten. Demokratieffekten
            kan vara ganska svår att mäta efter en så kort försöksperiod.
          </note>
          <note>
            Därför kan det vara klokt att låta de hittillsvarande försökslänen
            fortsätta helt eller delvis som tidigare under ytterligare en
            mandatperiod.
          </note>
          <note>
            Vi har i KU kunnat läsa om att vissa forskare menar att man först
            efter 10-20 år klart och tydligt kan utläsa en demokratieffekt
            av den här försöksverksamheten, men det är klart att man inte
            kan vänta så länge. Vi vet ju att det, som har antytts här tidigare,
            finns ett oerhört intresse ute i landet för att samverka i för
            regionen viktiga frågor.
          </note>
          <note>
            Nu får alla kommuner chansen att samverka i kommunalförbund inom
            respektive län liksom i landstingen, om de så önskar, för att
            utveckla regionerna. Detta måste ses som något mycket positivt
            för regionerna. Nu får man chansen att testa den s.k.
          </note>
          <note>
            Kalmarmodellen, som för övrigt har lovordats i en ganska färsk
            ESO-rapport, som vi naturligtvis har tagit del av. De intresserade
            kommunerna och även landstingen har nu fått verktygen, och det
            gäller nu för dem att göra något bra med dem. De kan nu inte bara
            inventera de hinder och problem som finns i sina län utan de kan
            också se möjligheterna. Då spelar det ingen roll om det är fråga
            om det är direkt eller direkt valt. Det viktiga är att involvera
            de många människorna via partiverksamhet, via byalag osv. och
            få deras idéer för att i samverkan utveckla deras regioner.
          </note>
          <note>
            Fru talman! Jag yrkar avslutningsvis än en gång bifall till utskottets
            förslag och avslag på samtliga reservationer.
          </note>
          <note type="speaker">
            Anf. 19 BO KÖNBERG (fp) replik:
          </note>
          <note>
            Fru talman! Kerstin Kristiansson Karlstedt redogjorde för den
            förbättring som ägt rum i förhållande till den mycket dåliga propositionen,
            nämligen att man i Skåne och i Västra Götaland kommer att få fortsätta
            försöksverksamheten under de kommande fyra åren på samma sätt
            som tidigare. Detta fanns inte med i propositionen.
          </note>
          <note>
            Jag skulle vara intresserad av att höra förklaringen till att
            socialdemokraterna i KU nu har landat på denna i förhållande till
            regeringens hållning kloka ståndpunkt. Kanske kan det också intressera
            flera andra.
          </note>
          <note>
            Min andra fråga är rent principiell: Anser Kerstin
          </note>
          <note>
            Kristiansson Karlstedt att indirekta val är bättre än direkta,
            eller är det tvärtom?
          </note>
          <note>
            Anf. 20 KERSTIN KRISTIANSSON KARL-
          </note>
          <note type="speaker">
            STEDT (s) replik:
          </note>
          <note>
            Fru talman! Jag sade i mitt anförande - men det kom kanske inte
            fram riktigt tydligt - att vi i KU har haft många och långa diskussioner
            för att komma fram till ett någorlunda enigt ställningstagande.
            Dock finns det också reservationer.
          </note>
          <note>
            Vad gäller Skåne och Västra Götaland ansåg vi att det inte förelåg
            så stora skillnader i förhållande till förslaget i propositionen.
            Skillnaden för Skånes vidkommande var grovt sett "kulturpåsen".
            Vi fann att det i det läget var klokt att vara ödmjuka och böja
            oss för de övriga, eftersom skillnaderna var så marginella.
          </note>
          <note>
            Spörsmålet om indirekta eller direkta val är för mig ytterst
            en demokratifråga, och det är från den utgångspunkten som vi har
            diskuterat i utskottet.
          </note>
          <note>
            Handlar demokrati bara om en aktiv valhandling, eller kan jag
            påverka politiker bara om de är direktvalda? För mig är demokrati
            något mycket mer. Det handlar för mig om en vardagskontakt mellan
            väljare och valda. Man kan därför se det här som ett inriktningsbeslut
            mot mer av ett regionalt styre också utifrån att det handlar om
            ett indirekt val.
          </note>
          <note>
            Jag ser inte någon stor motsättning på den punkten. Jag tycker
            att det är viktigt att vi som förtroendevalda har en normal vardagskontakt
            med våra väljare, med våra partier och med människor ute i samhället.
          </note>
          <note>
            Det har inget att göra med indirekt eller direkt val, om det
            nu var demokratiaspekten som Bo Könberg ville få belyst.
          </note>
          <note type="speaker">
            Anf. 21 BO KÖNBERG (fp) replik:
          </note>
          <note>
            Fru talman! Jag förstod av svaret att man inte tyckte att det
            inte skulle vara så farligt att låta Skåne och Västra Götaland
            få fortsätta och att man därför sökte enighet med de andra partierna.
            Men i klartext handlar det väl helt enkelt om att om inte Skånemoderaterna
            hade fått riksmoderaterna att överge sin principiella inställning,
            hade inte heller socialdemokraterna i riksdagens konstitutionsutskott
            ändrat sig, och då hade den dåliga propositionen gått igenom.
          </note>
          <note>
            Jag tror att jag därmed rätt har uppfattat det svar som jag fick.
          </note>
          <note>
            Däremot är jag lite mera osäker på hur jag ska uppfatta svaret
            på min andra fråga. Det är alldeles klart att det finns en massa
            aspekter på demokratin -
          </note>
          <note>
            det har vi ofta diskuterat - och att en av de viktigaste förstås
            är den som nyss nämndes, att vi som företrädare för väljarna har
            kontakt med dessa och hur den kontakten upprätthålls. Men min
            fråga avsåg inte riktigt det utan var mer generell: Hur ser Kerstin
          </note>
          <note>
            Kristiansson Karlstedt på frågan om indirekta val och direkta
            val? Det finns mängder av andra spörsmål i samhället, men det
            var detta som jag frågade om.
          </note>
          <note>
            Anf. 22 KERSTIN KRISTIANSSON KARL-
          </note>
          <note type="speaker">
            STEDT (s) replik:
          </note>
          <note>
            Fru talman! Ibland levererar man inte riktigt det svar som man
            vill ge. Det är klart att direkta val är att föredra, men nu diskuterar
            vi en speciell fråga. Regionalt självstyre och statlig länsförvaltning
            heter det betänkande som vi diskuterar, och det berör kanske inte
            direkt den här frågan. Om man väger in den i vårt betänkande kommer
            man fram till det svar som jag levererade, nämligen att det viktiga
            i det här sammanhanget är att man har kontakt med sina väljare,
            med de många människorna ute i regionen, så att deras stämma blir
            hörd. Det är det viktiga i det här sammanhanget, och då har kanske
            frågan om direkt eller indirekt val en underordnad betydelse.
          </note>
          <note>
            Anf. 23 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Jag har förstått att det är önskvärt att vi klarar
            voteringen i KU-ärendena i dag om det går.
          </note>
          <note>
            Därför ska jag nöja mig med att ställa en enda fråga till Kerstin
            Kristiansson Karlstedt, nämligen utifrån det som hon sade om att
            det hade varit en krånglig och besvärlig behandling av den här
            propositionen i
          </note>
          <note>
            KU, vilket är en riktig beskrivning. Anser Kerstin
          </note>
          <note>
            Kristiansson Karlstedt att detta på något sätt kan hänga samman
            med propositionens kvalitet - med de förhandsbesked som har kommit
            eller inte kommit om propositionen och de eventuella motsägelser
            och oklarheter som kan finnas i denna? Eller är det bara
          </note>
          <note>
            KU:s fel att det har dragit ut på tiden?
          </note>
          <note>
            Anf. 24 KERSTIN KRISTIANSSON KARL-
          </note>
          <note type="speaker">
            STEDT (s) replik:
          </note>
          <note>
            Fru talman! Den fråga som Nils Fredrik Aurelius ställde till
            mig var något knepig, men statsrådet Lövdén finns ju här, så frågor
            om propositionen kan ställas direkt till honom.
          </note>
          <note>
            Det finns väl olika synpunkter på varför det har blivit som det
            har blivit just i KU. Jag har uppfattat det så att det har varit
            spretande åsikter i sakfrågan.
          </note>
          <note type="speaker">
            Anf. 25 INGVAR SVENSSON (kd) replik:
          </note>
          <note>
            Fru talman! Jag ger Kerstin Kristiansson Karlstedt rätt på en
            punkt som jag också tog upp i mitt huvudanförande, nämligen att
            det i dagsläget föreligger väldigt små substansskillnader. Men
            visst måste väl
          </note>
          <note>
            Kerstin Kristiansson Karlstedt instämma i att det är fråga om
            inriktningsbeslut och att det är skillnad mellan att framställa
            en kvist som en kvist och att framställa en kvist som en gren.
            Är det inte så att den framtida inriktningen avgörs här?
          </note>
          <note>
            Jag börjar kanske bli gammal och lomhörd, men jag tyckte faktiskt
            att Kerstin Kristiansson Karlstedt sade att betänkandet heter
            Regional självstyrelse och statlig länsförvaltning. För säkerhets
            skull vill jag för protokollet säga att det heter Regional samverkan
            och statlig länsförvaltning. Det handlar inte om självstyrelse
            i egentlig mening.
          </note>
          <note>
            Anf. 26 KERSTIN KRISTIANSSON KARL-
          </note>
          <note type="speaker">
            STEDT (s) replik:
          </note>
          <note>
            Fru talman! Jag ber om ursäkt om jag citerade fel i betänkandet.
          </note>
          <note>
            Ingvar Svensson! Vi har också i utskottet haft en liten diskussion
            om inriktningsbeslut. Visst är det fråga om en inriktning mot
            större regionalt självbestämmande. Nu citerar jag inte utan använder
            mina egna ord.
          </note>
          <note>
            Inriktningen är den. Oavsett om man väljer att kalla det samverkansorgan
            i form av kommunalförbund eller något annat, så är ju inriktningen
            den att man ska samverka ute i kommunerna för att nå en bredare
            effektivitet och för att beslut ska fattas på rätt nivå så att
            de fattas närmare de många människorna som besluten drabbar.
          </note>
          <note type="speaker">
            Anf. 27 INGVAR SVENSSON (kd) replik:
          </note>
          <note>
            Fru talman! Jag ska inte förlänga debatten alltför mycket på
            den här punkten. Det här med indirekta val har vi ju kanske klarat
            av tidigare. Där avviker socialdemokraterna från folksuveränitetsprincipen.
          </note>
          <note>
            Men Kerstin Kristiansson Karlstedt nämnde en annan princip, nämligen
            effektivitetsprincipen, som skulle användas i det här sammanhanget.
            Menar
          </note>
          <note>
            Kerstin Kristiansson Karlstedt verkligen att det är bra ur effektivitetssynvinkel
            att en enskild kommun kan obstruera och sabotera regional samverkan?
          </note>
          <note>
            Anf. 28 KERSTIN KRISTIANSSON KARL-
          </note>
          <note type="speaker">
            STEDT (s) replik:
          </note>
          <note>
            Fru talman! Självfallet menar jag inte det, och det förstår väl
            Ingvar Svensson också. Vad jag menar i det här sammanhanget är
            att små kommuner kan samverka i för regionen bra saker så att
            man lyfter regionen. Det här ser man inte minst i glesbygdskommuner.
            Jag, som kommer från Västernorrlands län - det sades tidigare
            att man var så ledsen över det här beslutet, vilket man inte alls
            är - vet att det här med samverkan kommuner emellan många gånger
            är en överlevnadsfråga. Här ser många av Norrlandskommunerna -
            jag skulle tippa att det är så i södra delen av landet också,
            t.ex. i Småland, Värmland,
          </note>
          <note>
            Dalarna m.fl. - möjligheter att kunna samverka för att över huvud
            taget kunna överleva.
          </note>
          <note type="speaker">
            Anf. 29 ÅSA TORSTENSSON (c) replik:
          </note>
          <note>
            Fru talman! Jag tror trots allt att det krävs ytterligare förtydligande
            med anledning av Ingvar Svenssons fråga. Jag skulle vilja vända
            frågan så här till
          </note>
          <note>
            Kerstin Kristiansson Karlstedt: På vilka grunder har socialdemokraterna
            nu kunnat ta det ställningstagande i utskottet som vi nu snart
            också ska ta beslut om i kammaren, nämligen att de direktvalda
            organen med direktvalda socialdemokratiska företrädare i Västra
          </note>
          <note>
            Götaland och Skåne tydligen hanterat sin rätt att över sig själv
            bestämma på ett sådant felaktigt sätt att resten av Sveriges förtroendevalda
            - socialdemokrater, moderater och andra partiers företrädare -
            måste ha en landshövding som överrock? Vad är det för underlag
            som har gjort att socialdemokraterna nu har tagit detta beslut
            att direktvalda förtroendevalda som i
          </note>
          <note>
            Västra Götaland och Skåne har skött sig så att resten av landet
            inte kan över sig själv bestämma?
          </note>
          <note>
            Anf. 30 KERSTIN KRISTIANSSON KARL-
          </note>
          <note type="speaker">
            STEDT (s) replik:
          </note>
          <note>
            Fru talman! Jag vet inte om jag uppfattade frågan rätt, men Åsa
            Torstensson menade väl kanske: Varför får inte övriga landet bedriva
            en försöksverksamhet liknande den i Västra Götaland och Skåne?
          </note>
          <note>
            Utifrån att ha deltagit i diskussionerna kring de här frågorna,
            inte bara här i Sveriges riksdag utan också lite grann i hemlänet
            och annorstädes känner jag så här: Vi måste skynda långsamt i
            den här frågan. Att släppa försöksverksamheten ända ut efter fyra
            års försök kanske är att ta i. Är det då inte klokt att följa
            försöksverksamheten under nästkommande mandatperiod, utvärdera
            den, samtidigt göra en översyn av ansvarsfördelningen mellan stat,
            landsting och kommun och därefter se vad man kan komma fram till
            för någonting.
          </note>
          <note>
            Vi vet ju, Åsa Torstensson, att det finns forskningsrapporter
            som säger att den effekt som Åsa
          </note>
          <note>
            Torstensson är så livlig att uppamma, nämligen demokratieffekten
            - och jag också för den delen - kan man inte utröna och utläsa
            efter så här kort tid, och den tycker jag är så pass viktig att
            vi åtminstone borde kunna se en inriktning på den innan vi så
            att säga släppte loss allt.
          </note>
          <note type="speaker">
            Anf. 31 ÅSA TORSTENSSON (c) replik:
          </note>
          <note>
            Fru talman! Det var ju intressant, det sista som
          </note>
          <note>
            Kerstin Kristiansson Karlstedt säger. Det är ju också en del
            av den ambition som faktiskt fanns i PARK-
          </note>
          <note>
            utredningen, dvs. att tillåta nya försök med också nya direktvalda
            organ. Men det är just detta som socialdemokraterna tillsammans
            med moderaterna förhindrar: möjligheterna för nya regioner att
            utvecklas utifrån ett självbestämmande.
          </note>
          <note>
            För visst är det så, fru talman, om jag får vända mig till Kerstin
            Kristiansson Karlstedt utifrån kärnfrågan: Visst handlar det om
            folkstyre eller landshövdingestyre och folkstyre eller landshövdingemakt?
          </note>
          <note>
            Jag kommer fortsatt, som centerpartist, att välja folkstyre,
            och i min enfald trodde jag att också socialdemokraterna, med
            sin bakgrund, hade kampen mot överheten med sig. Men med det underlag
            vi har med oss är företrädaren för Socialdemokraterna och moderaterna
            eniga om att stärka landshövdingemakten.
          </note>
          <note>
            Anf. 32 KERSTIN KRISTIANSSON KARL-
          </note>
          <note type="speaker">
            STEDT (s) replik:
          </note>
          <note>
            Fru talman! Självfallet är det så att vi värnar folkstyret. Trodde
            Åsa Torstensson någonting annat? Det är väl att spetsa till frågan
            något i överkant, tycker jag!
          </note>
          <note>
            Sedan förklarade jag i förra replikskiftet att i avvaktan på
            översyn, utvärdering och sådant så kanske det är klokt att skynda
            långsamt. Det kanske är klokt att avvakta och utvärdera de försök
            som är på gång för att sedan kanske gå åt det ena eller andra
            hållet.
          </note>
          <note>
            Men man kan inte vänta så länge, eftersom det finns en entusiasm
            ute i länen och i regionerna för att börja någon form av försök
            och samverkan. Därför är detta med kommunalförbund, tycker jag,
            en väldigt bra lösning underhand.
          </note>
          <note type="speaker">
            Anf. 33 MATS EINARSSON (v):
          </note>
          <note>
            Fru talman! Jag vill börja med att instämma med
          </note>
          <note>
            Ingvar Svenssons välkomnande av statsrådet Lövdén i debatten.
            Vi gillar statsråd! Vi vill gärna ha fler statsråd, i alla fall
            närvarande här i kammaren.
          </note>
          <note>
            Fru talman! Moderata samlingspartiet har i den här frågan uppvisat
            en beundransvärd kreativitet när det gäller att framställa den
            egna partilinjen som spikrak. För oss andra kommer det väl alltid
            att vara en gåta varför försöksverksamheten med utökat regionalt
            ansvar är usel vänsterpolitik i Västra Götaland medan den är lysande
            moderatpolitik i Skåne. Det är svårt - det är flera som har varit
            inne på det redan -
          </note>
          <note>
            att helt vifta bort misstanken att interna partihänsyn här har
            varit viktigare än politiska ståndpunkter. Men det är ju strängt
            taget inte vårt problem.
          </note>
          <note>
            Frågan om den politiska organisationen på regional nivå, om den
            statliga regionala förvaltningen och om formerna för samverkan
            mellan dessa båda funktioner har en lång historia från den tidiga
            medeltidens landskap och deras ting - ibland våldsamt idealiserade
            som något slags nordisk urdemokrati - via 1634
          </note>
          <note>
            års länsindelning, 1635 års landshövdingeinstruktion, inrättandet
            av de moderna landstingen 1862 och 70-
          </note>
          <note>
            talets författningsdiskussion fram till dagens diskussion om
            regional samverkan. Genom denna historia går en röd tråd av kamp
            för fördjupad demokrati och en konflikt, ibland öppen och ibland
            latent, mellan en strävan efter regional självstyrelse och behovet
            av statligt ansvar på regional nivå.
          </note>
          <note>
            Den minst riskabla förutsägelse man kan göra är nog att det här
            betänkandet inte kommer att lösa alla de problem som finns eller
            att avsluta debatten. Vare sig regeringen i sin proposition eller
            utskottet har några sådana förhoppningar. Det kammaren har att
            ta ställning till är några viktiga steg på vägen mot en mer stabil
            och bättre förankrad lösning för den regionala organisationen
            i vårt land.
          </note>
          <note>
            Innan jag går in på utskottets förslag i betänkandet vill jag
            mycket kortfattat skissera den grunduppfattning om den regionala
            demokratin som har väglett oss i Vänsterpartiet i vårt arbete
            med de här frågorna, både i PARK-utredningen och här i riksdagen.
          </note>
          <note>
            Vi menar att det regionala självstyret ska utövas av direktvalda
            församlingar, regionfullmäktige. Dessa ansvarar dels för dagens
            landstingsuppgifter, dels merparten av de uppgifter som i dag
            ligger på statliga länsmyndigheter, framför allt länsstyrelserna.
            Regionfullmäktige ska ha ansvaret för den regionala näringspolitiken,
            för samverkan med universitet och högskolor när det gäller forskning
            och utveckling i regionen, för de övergripande miljöfrågorna,
            för vården och omsorgen, för den utbildning som inte bäst sköts
            av kommunerna, för en regional kulturpolitik och för kommunikationer
            liksom för övergripande planering av regional utveckling. De statliga
            myndighetsuppgifter som kvarstår, framför allt statens ansvar
            för tillsyn och kontroll på olika områden, bör sammanföras till
            ett statligt länskontor. Landshövdingeämbetet bör avskaffas.
          </note>
          <note>
            Malisen påstår förresten att Vänsterpartiet numera har bytt åsikt
            och anser att landshövdingarna ska avskaffas i alla län utom i
            Jämtland. Jag kan dementera detta. Visserligen är jämtlänningarna
            att gratulera till sin nya landshövding, men vi vidhåller vår
            principiella hållning trots denna kloka utnämning.
          </note>
          <note>
            Regeringen föreslog i sin proposition att den nuvarande försöksverksamheten
            med s.k. regionala självstyrelseorgan i Skåne, Västra Götaland,
            Kalmar län och Gotland skulle avbrytas och ersättas med en ny
            modell byggd på samverkan i kommunförbund. Vi menar att det skulle
            vara mycket olyckligt att i förtid avbryta eller ändra villkoren
            för försöken med två direktvalda regionala självstyrelseorgan.
          </note>
          <note>
            Vi motionerade därför om detta. Det är självklart med stor glädje
            som vi kan konstatera att utskottets majoritet nu föreslår bifall
            till vår motion på båda dessa punkter. Vi noterar också ett bifall
            till vårt yrkande om förtydligande av lagtexten om samverkansorganens
            befogenheter.
          </note>
          <note>
            Tre bifallsyrkanden i samma betänkande skulle inte jag vilja
            beskriva som att vi "under tystnad anslutit oss till s och m",
            som Ingvar Svensson påstod.
          </note>
          <note>
            Vänsterpartiet kan alltså konstatera att vi i de viktigaste frågorna
            nått framgång men också att mycket återstår att göra innan vi
            har fått riktig ordning på den regionala demokratiska organisationen.
            Vi är emellertid rätt övertygade om att erfarenheterna kommer
            att tala för en utveckling i den riktning som jag skisserade förut
            med en tydlig ansvarsfördelning med mellan staten och de regionala,
            folkvalda organen.
          </note>
          <note>
            Det är en modell som både råder bot på dagens fragmentisering
            och ansvaret och onödiggör dubbla strukturer där kommunförbund
            byggs upp parallellt med landstingen.
          </note>
          <note>
            Den nya modell för regional samverkan som regeringen föreslår
            tror vi inte är den långsiktigt bästa lösningen. Men vi har ändå
            inte velat yrka avslag på propositionen. Bland vissa regionala
            företrädare från olika partier har det funnits farhågor om att
            den nya modellen är ett försök från den stygga centralmakten att
            sätta stopp för en fortsatt regional demokratisering. Vi ser det
            inte så.
          </note>
          <note>
            Vi har lyssnat på dem som ser denna modell som en möjlighet att
            fortsätta att utveckla och fördjupa det regionala ansvaret när
            den direktvalda modellen av ett eller annat skäl ännu inte är
            möjlig. Därför kan vi inte stödja det avslagsyrkande som föreligger
            från
          </note>
          <note>
            Kristdemokraterna, Centern, Folkpartiet och Miljöpartiet. Detta
            ställningstagande är inte taktiskt i någon mening, och det överensstämmer
            också med vår motion till propositionen.
          </note>
          <note>
            På ett par punkter har vi från Vänsterpartiet avvikande uppfattningar.
            Det gäller dels tillsättande av länsstyrelsens styrelse, dels
            frågan om jämställdhetsexperter. Vi har valt att inte reservera
            oss på dessa punkter. Men jag vill ändå understryka att vi står
            fast vid våra uppfattningar.
          </note>
          <note>
            Vad gäller länsstyrelsens styrelse föreslås nu att denna i fortsättningen
            ska utses av regeringen och inte av landstingsfullmäktige för
            att tydliggöra Länsstyrelsens roll som företrädare för staten.
            Vi menar att detta är rimligt i de län som är försökslän. Däremot
            borde den hittillsvarande ordningen gälla i de län som inte är
            försökslän. Vi avstår dock från att reservera oss mot bakgrund
            av den fortsatta översyn som regeringen aviserar. I den översynen
            kommer frågan med nödvändighet upp.
          </note>
          <note>
            När det gäller den andra punkten, jämställdhetsexperterna, är
            vi helt ense med regeringen när den skriver: "Länsstyrelsens direkta
            ansvar för att omsätta jämställdhetspolitiken i länet - - - motiverar
            en särskild reglering i länsstyrelseinstruktionen." Vi menar att
            det dessutom motiverar att kravet på jämställdhetsexperter finns
            kvar.
          </note>
          <note>
            Länsstyrelserna måste naturligtvis även i fortsättningen ha ett
            antal olika experter till sitt förfogande.
          </note>
          <note>
            Men när nu detaljregleringen av dessa föreslås försvinna kan
            det förefalla rimligt att inte heller jämställdhetsexperterna
            lagregleras. Vi utgår från att regeringens instruktion utformas
            så att det i praktiken blir omöjligt för länsstyrelserna att inte
            ha jämställdhetsexperter. Vår erfarenhet är att dessa spelar en
            viktig och mycket positiv roll.
          </note>
          <note>
            Fru talman! Efter en något komplicerad utskottsbehandling, där
            vi stundtals ägnade mer tid och tankemöda åt propositionsordningar
            än åt regionfrågan i sig, är vi nu redo att om ett tag gå till
            beslut. Utskottsbetänkandet visar att de som säger att utskotten
            och riksdagen bara är transportkompanier för effektuering av regeringens
            beställningar har fel. Riksdagen och utskotten spelar en aktiv
            och självständig roll i vår demokrati. Det är något som alla regeringar
            trots allt bör vara rätt tacksamma för.
          </note>
          <note>
            Jag yrkar bifall till utskottets förslag i betänkandet.
          </note>
          <note>
            Ajournering
          </note>
          <note>
            Kammaren beslutade kl. 13.56 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            7 § Frågestund
          </note>
          <note type="speaker">
            Anf. 34 TALMANNEN:
          </note>
          <note>
            Kammarens sammanträde återupptas nu för riksdagens frågestund.
          </note>
          <note>
            I dagens frågestund medverkar följande statsråd:
          </note>
          <note>
            Statsrådet Ingela Thalén, statsrådet Mona Sahlin, statsrådet
            Leif Pagrotsky, statsrådet Ulrica Messing och socialminister Lars
            Engqvist.
          </note>
          <note>
            Socialförsäkringsministern besvarar såväl allmänpolitiska frågor
            som frågor inom sitt ansvarsområde.
          </note>
          <note>
            Övriga statsråd besvarar var och en frågor inom sitt eget ansvarsområde.
          </note>
          <note>
            Jag vill påminna både ledamöter och statsråd om behovet av största
            möjliga koncentration och snabbhet så att vi hinner med så många
            frågor som möjligt.
          </note>
          <note>
            Postservice
          </note>
          <note type="speaker">
            Anf. 35 ÅSA TORSTENSSON (c):
          </note>
          <note>
            Fru talman! Jag har en fråga till statsrådet Mona
          </note>
          <note>
            Sahlin.
          </note>
          <note>
            Centerpartiet har i riksdagen och i många andra sammanhang ställt
            krav på och visat på vikten av en grundläggande och decentraliserad
            service över hela landet. Vi har under de senaste veckorna på
            olika sätt, via medierna eller i direktkontakt med enskilda medborgare,
            i landet sett hur postens service har fått absurda konsekvenser
            för enskilda människor, framför allt äldre och sjuka. Det har
            ställts krav på stora ekonomiska ersättningar för att kunna få
            posten utsänd.
          </note>
          <note>
            Nu har posten aviserat att man ska stoppa den planerade förändringen
            av sin lantbrevbärarservice.
          </note>
          <note>
            Kommer ministern att vidta några åtgärder nu för att se till
            att det ges rättvis och likvärdig postservice för hela landet?
          </note>
          <note type="speaker">
            Anf. 36 Statsrådet MONA SAHLIN (s):
          </note>
          <note>
            Fru talman! Regeringen har för en tid sedan antagit en lag om
            grundläggande kassaservice i hela landet och där också skjutit
            till pengar i budgeten till posten. Hela uppläggningen på den
            lagstiftningen handlar om att kunna garantera den grundläggande
            kassaservicen på ett likvärdigt sätt i hela landet.
          </note>
          <note>
            Men jag kan i dag inte svara i detalj när det gäller hur posten
            i sin tur kommer att svara upp mot detta och hur man kommer att
            organisera verksamheten.
          </note>
          <note>
            Det som riksdag och regering mycket tydligt har sagt är att det
            ska finnas grundläggande kassaservice i hela landet. Det är oerhört
            viktigt att se till att så sker.
          </note>
          <note type="speaker">
            Anf. 37 ÅSA TORSTENSSON (c):
          </note>
          <note>
            Fru talman! Jag är medveten om just de förslagen och besluten.
            Men det som de facto är verkligheten för enskilda invånare ute
            på en landsbygd som inte kan anses som extrem glesbygd är att
            de trots allt hamnar i en situation där de ska lämna ersättning
            med mellan 3 000 och 8 000 kr för att få post erhållen till sina
            brevlådor. Detta beror då på den glesa bebyggelsen, med färre
            än två invånare per kvadratkilometer.
          </note>
          <note>
            Frågan bör nog lyftas fram återigen. Det är viktigt att ministern
            vidtar åtgärder för att ge alla invånare en rättvis och likvärdig
            service över hela landet.
          </note>
          <note type="speaker">
            Anf. 38 MONA SAHLIN (s):
          </note>
          <note>
            Fru talman! Jag är ansvarigt statsråd för det som handlar om
            lagstiftningen om bl.a. postservicen. Det är det som jag har redogjort
            för. Både jag och den minister som är ansvarig för posten, nämligen
            Björn
          </note>
          <note>
            Rosengren, följer mycket noga hur servicenivån är.
          </note>
          <note>
            Lagstiftningen handlar om kassaservicen, och det är förvisso
            en annan sak än det som Åsa Torstensson tog upp. Men jag kan försäkra
            att jag återigen ska diskutera detta med min kollega och att vi
            följer postens åtaganden mycket noga. Mer än så kan jag inte säga
            i dag.
          </note>
          <note>
            Kostnaden för EU-toppmötet i Göteborg
          </note>
          <note type="speaker">
            Anf. 39 CECILIA MAGNUSSON (m):
          </note>
          <note>
            Fru talman! Min fråga är allmänpolitisk.
          </note>
          <note>
            Regeringen var värd för EU-toppmötet i Göteborg i juni förra
            året. Polismyndigheten i Göteborg fick då uppdraget att garantera
            trygghet och säkerhet vid och omkring mötet. Vi kommer alla ihåg
            de fruktansvärda scener som utspelades på Göteborgs gator. Hela
            svenska folket chockerades. Vi kommer också ihåg att toppmötet
            genomfördes i stort sett som planerat.
          </note>
          <note>
            Men detta kostade. Polismyndigheten har nu räknat ihop summorna.
            145 miljoner kronor saknas. Vem står för notan? Rikspolisstyrelsen
            har sagt att Göteborg ska göra det. Men jag tycker att regeringen
            ska stå för notan. Tänker regeringen stå upp, ta ansvaret och
            betala de 145 miljoner kronorna?
          </note>
          <note type="speaker">
            Anf. 40 Statsrådet INGELA THALÉN (s):
          </note>
          <note>
            Fru talman! Jag tycker kanske inte riktigt att det var en allmänpolitisk
            fråga, utan mer en budgetfråga.
          </note>
          <note>
            Men jag ska naturligtvis svara på den i alla fall.
          </note>
          <note>
            Självfallet måste Rikspolisstyrelsen vara den som har ansvaret
            under löpande budgetår för kostnader oavsett i vilket polisdistrikt
            kostnaden uppstår. Inom
          </note>
          <note>
            Rikspolisstyrelsen gör man naturligtvis en fördelning.
          </note>
          <note>
            Detta är en fråga som är ganska specifik för Justitiedepartementet,
            som är ansvarigt för just myndigheten. Jag utgår från att justitieministern
            håller sig underrättad om frågan.
          </note>
          <note type="speaker">
            Anf. 41 CECILIA MAGNUSSON (m):
          </note>
          <note>
            Fru talman! Jag kan informera ministern om att man har sagt på
            Justitiedepartementet att man inte kan ge besked förrän tidigast
            i april. Men då har det gått en fjärdedel av året, och de insatser
            som behövs måste påbörjas nu! 145 miljoner kronor är en tiondel
            av myndighetens hela budget. Därför behövs det ett besked nu från
            regeringen om att man står för kostnaderna för hela EU-toppmötet.
            Regeringen var värd, och regeringen måste också stå för de kostnader
            som uppkom.
          </note>
          <note type="speaker">
            Anf. 42 Statsrådet INGELA THALÉN (s):
          </note>
          <note>
            Fru talman! Om Cecilia Magnusson genom Justitiedepartementet
            har fått besked om att departementet kan ge besked till Rikspolisstyrelsen
            i april så utgår jag ifrån att det är en bedömning som man har
            gjort på Justitiedepartementet som är grundad på sakligt underlag.
          </note>
          <note>
            Prostitution
          </note>
          <note type="speaker">
            Anf. 43 ANNELIE ENOCHSON (kd):
          </note>
          <note>
            Fru talman! Jag har en fråga till socialminister
          </note>
          <note>
            Lars Engqvist.
          </note>
          <note>
            Den 1 januari 1999 blev det kriminellt att köpa sexuella tjänster
            i Sverige. Syftet med lagen var att minska prostitutionen, hindra
            nyrekrytering och markera att samhället inte accepterar sexköp.
          </note>
          <note>
            Det finns i dag ca 2 500 prostituerade. Av dessa går ca 300 på
            gatan. Sexköpslagen har inneburit att könshandeln har ändrat form
            och flyttat från gatan till bordeller och Internet. Den totala
            prostitutionen har inte minskat. Tre fjärdedelar av alla polisanmälningar
            rör den minimala gatuprostitutionen. Åtgärderna sätts in där de
            syns, men inte där prostitutionen ökar.
          </note>
          <note>
            Min fråga är: Vad avser ministern att göra för att få bukt med
            prostitutionen och se till att åtgärderna sätts in där den är
            som störst - på bordeller och via
          </note>
          <note>
            Internet?
          </note>
          <note>
            Anf. 44 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Jag tror att det är viktigt att först konstatera
            att det inte finns några planer på att ändra lagen. Det påpekas
            då och då att vi kanske gjorde fel när vi införde lagen. Jag menar
            att det var en riktig lagstiftning, och jag menar att det är viktigt
            att vi upprätthåller tilltron till lagen.
          </note>
          <note>
            Det är frågan om dels polisens, dels socialtjänstens arbete,
            som måste kombineras. Polisen bör naturligtvis följa utveckling
            och se till att man också följer prostitutionen i den mån den
            byter form från gatuprostitution och flyttar in på klubbar eller
            - som också har påpekats - in i lägenheter och mer undanskymda
            ställen. Det är viktigt att polisen följer upp detta.
          </note>
          <note>
            Men det är lika viktigt att socialtjänsten utför ett aktivt arbete
            och ger stöd till de kvinnor som behöver komma ifrån sin situation
            och som behöver hjälp för att komma ifrån prostitutionen. Det
            är socialtjänstens och polisens ansvar att detta görs.
          </note>
          <note>
            Det viktigaste gäller dock dem som för fram tanken på att vi
            ska ändra lagstiftningen och inte ha kvar en lagstiftning som
            kriminaliserar också männen när det gäller prostitutionen. Deras
            önskemål tänker jag inte gå till mötes.
          </note>
          <note type="speaker">
            Anf. 45 ANNELIE ENOCHSON (kd):
          </note>
          <note>
            Fru talman! Där tror jag att vi är överens. Vi ska inte ta bort
            lagen. Frågan är bara hur man ska kunna se till att den inte blir
            så uddlös. Man måste angripa prostitutionen där den har bytt form.
            I spåren av sexköpslagen som den ser ut nu har det nämligen också
            blivit så att när man hittar män som man misstänker vara kriminella
            så sänder man inte brev hem till dem utan till arbetsplatsen.
            Detta gör man för att man vill skydda kvinnan, och det gör att
            den tredje parten, dvs.
          </note>
          <note>
            den ovetande kvinnan, kan drabbas av både aids och andra könsrelaterade
            sjukdomar. Det är en del av sexköpslagen som man inte har tänkt
            på.
          </note>
          <note>
            Därför är det viktigt att den efterlevs och att man också beaktar
            de ovetande kvinnornas situation.
          </note>
          <note>
            Anf. 46 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Jag tror att det är viktigt att diskutera både med
            polismyndigheterna och med socialtjänsten om deras arbetsmetoder.
            Det är jag gärna beredd att ta initiativ till. Men detta är till
            sist polisens och socialtjänstens ansvar. Och det är framför allt
            deras ansvar att de samverkar kring det arbetet, men jag ska gärna
            stimulera en sådan diskussion.
          </note>
          <note>
            Taxorna på Öresundsbron
          </note>
          <note type="speaker">
            Anf. 47 HILLEVI LARSSON (s):
          </note>
          <note>
            Fru talman! Jag skulle vilja ställa en fråga till Leif
          </note>
          <note>
            Pagrotsky angående priserna på Öresundsbron.
          </note>
          <note>
            Glädjande nog har vi fått höra att den danska regeringen eventuellt
            kommer att gå med på en ändring av lagstiftningen när det gäller
            detta att man ska skatta där man bor och inte där man arbetar,
            som nuvarande regler innebär. Jag tror att det är väldigt viktigt
            för integrationen.
          </note>
          <note>
            Men tyvärr har vi fortfarande väldigt höga priser på Öresundsbron.
            Om man kör med bil kostar den ungefär 500 kr tur och retur om
            man inte har speciella rabatter, och då måste man resa väldigt
            ofta. Tågtrafiken kostar minst 140 kr. Om man dessutom reser efter
            tolv på natten tillkommer 50 kr. Detta är en väldigt viktig fråga,
            inte minst för ungdomar som har låga inkomster. Dessutom är det
            självfallet en viktig integrationsfråga.
          </note>
          <note>
            Jag skulle vilja fråga om regeringen kan tänka sig att arbeta
            för sänkta priser, gärna i samarbete med den danska regeringen.
          </note>
          <note type="speaker">
            Anf. 48 Statsrådet LEIF PAGROTSKY (s):
          </note>
          <note>
            Fru talman! Det är väl bekant att jag ända sedan bron öppnades,
            och faktiskt långt innan dess också, har uttryck precis den åsikt
            som Hillevi Larsson ger uttryck för, nämligen att dagens brotaxor
            är för höga.
          </note>
          <note>
            De är ungefär lika höga som de taxor som diskuterades från allra
            första början. De är så höga att de utgör en broms för integrationen
            i regionen.
          </note>
          <note>
            Nu tycks detta också har gått upp för styrelsen i brokonsortiet.
            De har nu börjat experimentera med lägre priser på olika sätt.
            De säger själva att de har fått en positiv reaktion från trafikanterna.
            Intäkterna ökade när priserna sänktes. Jag hoppas att detta leder
            till att också den danska regeringen, som hittills mycket aggressivt
            motsatt sig den här typen av förändringar, kan övertygas om att
            detta är en väg att fortsätta framåt.
          </note>
          <note>
            Men det finns många andra viktiga saker också.
          </note>
          <note>
            Skattefrågan är oerhört viktig. Vi har en massa krångel och byråkrati.
            Jag vill nämna den mycket speciella frågan om taxikrånglet som
            bromsar integration för den del av kollektivtrafiken som denna
            utgör. Vi kommer att jobba aktivt med detta tillsammans med den
            nya danska regeringen vars åsikter vi ännu inte känner. Vi kommer
            att trycka på för att få en utveckling i den riktning som vi gillar.
          </note>
          <note type="speaker">
            Anf. 49 HILLEVI LARSSON (s):
          </note>
          <note>
            Fru talman! Jag är mycket nöjd med det svaret.
          </note>
          <note>
            Jag skulle vilja påpeka att brofrågan är en ungdomsfråga, en
            klassfråga och en integrationsfråga. Det är även viktigt att de
            som vill studera på andra sidan sundet har råd att resa fram och
            tillbaka.
          </note>
          <note>
            Om en sänkning priserna till t.ex. en tredjedel av dagens pris
            skulle leda till en tredubbling av resandet över bron skulle det
            inte påverka avbetalningstakten för brobygget. Man har ju allt
            att vinna på detta. Fler skulle resa, och man skulle få större
            integrationseffekter till samma kostnad.
          </note>
          <note>
            Det gläder mig att ni arbetar vidare med den här frågan och de
            andra integrationsfrågorna som statsrådet själv nämnde.
          </note>
          <note type="speaker">
            Anf. 50 Statsrådet LEIF PAGROTSKY (s):
          </note>
          <note>
            Fru talman! Jag vill gärna understryka de icke ekonomiska aspekterna
            här också. Det viktigt med brotaxor, och det är viktigt hur skatterna
            ligger. Men jag vill gärna lyfta fram frågan om krångel.
          </note>
          <note>
            I dag är det nästan en livsuppgift att sköta sin vardag om man
            bor på båda sidor om sundet. Man måste lära sig svåra frågor som
            myndigheterna inte kan ge raka svar på. Om jag bor i Sverige och
            har en stuga i
          </note>
          <note>
            Sverige och arbetar i Danmark, var får jag då göra ränteavdrag?
            Är det där huset ligger men där jag inte har några inkomster?
            Eller är det där jag arbetar men inte har något hus? Vet banken
            det? Vet lokala skattemyndigheten det? Tyvärr är svaret ofta nej.
          </note>
          <note>
            Vi har också den här konstiga taxibyråkratin -
          </note>
          <note>
            taxikrånglet. En svensk taxi får inte ta upp en svensk passagerare
            och köra hem honom, utan han måste ringa från Danmark till Sverige
            och beställa en taxi som kör tom över samtidigt som det går tomma
            svenska bilar på väg tillbaka. Det går inte att få en körning
            tur och retur, utan bilen måste gå tom ena vägen. Man måste betala
            två avgifter och smutsa ned miljön två gånger för att få en passagerare
            tur och retur över sundet. Så kan vi inte ha det. Danmark har
            visat sig vara ett krångelsamhälle. Kanske kommer bron att innebära
            att det blir lite enklare att leva också i Danmark.
          </note>
          <note>
            Tjänstepension för ogifta
          </note>
          <note type="speaker">
            Anf. 51 TASSO STAFILIDIS (v):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Ingela Thalén. Den handlar om tjänstepensioner och i synnerhet
            om tjänstepensionerna för dem som är ogifta.
          </note>
          <note>
            År 1998 fastställde kommunerna och landstingen ett nytt pensionssystem.
            Det fick den konsekvensen att de personer som inte var gifta fram
            till december
          </note>
          <note>
            1997 inte omfattas av det här nya systemet och per automatik
            får en lägre pension. Det blir stora ekonomiska effekter av detta.
            Det kan uppgå till 150 000 kr för t.ex. en sjuksköterska som har
            jobbat inom vården i 20 år om man jämför med hennes kollega som
            har jobbat lika länge och varit gift.
          </note>
          <note>
            Jag vill fråga statsrådet Ingela Thalén vilka åtgärder hon är
            beredd att vidta för att det inte de som är ogifta ska diskrimineras.
          </note>
          <note type="speaker">
            Anf. 52 Statsrådet INGELA THALÉN (s):
          </note>
          <note>
            Fru talman! Jag måste nog be Tasso Stafilidis om ursäkt. Den
            här frågan var helt ny för mig.
          </note>
          <note>
            Tjänstepensioner i kommunerna tillhör kanske inte riktigt det
            allmänna socialförsäkringsområdet.
          </note>
          <note>
            Om detta är en avtalsuppgörelse mellan de anställda i kommunerna
            och kommunerna som arbetsgivare ber jag att få återkomma i den
            frågan efter att ha analyserat den. Jag måste för min egen del
            skaffa den här kunskapen.
          </note>
          <note type="speaker">
            Anf. 53 TASSO STAFILIDIS (v):
          </note>
          <note>
            Fru talman! Jag tackar för svaret och har förståelse för om frågan
            är helt ny för statsrådet.
          </note>
          <note>
            Det är en tjänstepensionsfråga. Det är kommunerna och landstingen
            som har ansvar för den. Men jag skulle ändå rent principiellt
            vilja höra vad statsrådet har för synpunkter på att ogifta och
            gifta behandlas olika på det här sättet, framför allt när det
            gäller en retroaktiv behandling.
          </note>
          <note type="speaker">
            Anf. 54 Statsrådet INGELA THALÉN (s):
          </note>
          <note>
            Fru talman! Jag ska inte gå in på den förhandling eller uppgörelse
            som uppenbarligen har skett mellan de båda förbunden och organisationerna
            inom det här avtalsområdet. Jag kan bara säga att i det allmänna
            tjänstepensionssystemet, dvs. i ålderpensionssystemet, förekommer
            inte den typen av olikheter.
          </note>
          <note>
            Arbetsmarknaden i Öresundsregionen
          </note>
          <note type="speaker">
            Anf. 55 EWA THALÉN FINNÉ (m):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Pagrotsky om krånglet i Öresundsregionen, som han själv uttryckte
            det. Den som inte är fast anställd utan arbetar deltid, på timvikariat
            eller frilansar i Öresundsregionen och inte arbetar i båda länderna
            under samma vecka och har en a-kassa måste, enligt AMS
          </note>
          <note>
            sätt att se på saken, pendla mellan den svenska och den danska
            a-kassan. Arbejdsdirektoratet i Danmark ser däremot det här lite
            mer pragmatiskt. De har den åsikten att man är inskriven i a-kassan
            där man har sin huvudsakliga anställning.
          </note>
          <note>
            Jag har ett exempel. En servitör som bor i Malmö har timvikariat
            och jobbar både i Sverige och Danmark men i regel inte på båda
            platserna under samma vecka. Han får lämna inträdesansökning och
            utträdesansökning till a-kassor innan de har hunnit verkställas.
            Jag undrar om statsrådet kan tänka sig att göra något åt saken.
          </note>
          <note type="speaker">
            Anf. 56 Statsrådet LEIF PAGROTSKY (s):
          </note>
          <note>
            Fru talman! Detta sätter fokus precis på det jag försökte säga
            i mitt förra inlägg. Det är ett oerhört krångel att leva sitt
            liv på två sidor om gränsen i samma arbetsmarknadsregion och på
            samma bostadsmarknad. Detta är saker som vi uppmärksammat sedan
            bron har börjat fungera och det blir allt vanligare att hitta
            detta. Vi måste lösa dessa problem i takt med att de dyker upp.
          </note>
          <note>
            Den grundläggande frågan är att vi sedan några år tillbaka har
            en ordning som innebär att alla försäkringssystem som har att
            göra med jobbet följer det land där man arbetar, i det här fallet
            Danmark.
          </note>
          <note>
            Allt som gäller sjukvård, bostadspolitik och barnbidrag följer
            det land där man bor. Gränsen är svår att dra i det enskilda fallet.
          </note>
          <note>
            Både svenska och danska arbetsförmedlingsmyndigheter och socialförsäkringsmyndigheter
            jobbar nu med att skapa smidigare lösningar. Jag beklagar att
            det inte har skett tidigare, men det är först nu som det har blivit
            kraft i frågorna och man har fått motivation att prioritera detta.
          </note>
          <note>
            Detta måste bli bättre. Så här får det inte fortsätta.
          </note>
          <note type="speaker">
            Anf. 57 EWA THALÉN FINNÉ (m):
          </note>
          <note>
            Fru talman! Tack för svaret. Jag har tidigare ställt den här
            frågan till Björn Rosengren. Jag fick då ett skriftligt svar som
            sade att Björn Rosengren inte fann några skäl över huvud taget
            att göra något åt situationen.
          </note>
          <note>
            Jag tycker att det rimmar illa med högtidstalen om en integrerad
            arbetsmarknad. Det är självklart att det är problematiskt att
            lösa vissa delar. Men det faktum att man i Danmark har en mer
            pragmatisk syn på vilken a-kassa man ska vara skriven i än vad
            vi har i
          </note>
          <note>
            Sverige tycker jag att man borde kunna titta närmare på för att
            försöka lösa.
          </note>
          <note type="speaker">
            Anf. 58 Statsrådet LEIF PAGROTSKY (s):
          </note>
          <note>
            Fru talman! Jag föredrar att närma mig den här frågan principiellt.
            Detta är inte mitt sakområde, lika litet som socialförsäkringsfrågorna
            i det här området är det.
          </note>
          <note>
            Det här är ett problem som återkommer på område efter område.
            Det är helt fel att säga att man på svensk sida inte har tagit
            det här på allvar.
          </note>
          <note>
            Vi driver på. Vi vill ha enklare lösningar. I Sverige har vi
            högre krav på enkelhet när det gäller byråkratisk ordning än vad
            man har på dansk sida. Först nu har det blivit tryck på detta
            också i Danmark. Vi är inte felfria. Vi har också bidragit till
            krånglet. Men när jag träffar min danske kollega är det normalt
            vi som kommer med krav på förändringar och smidigare lösningar.
            Vi vill ha en hemvistprincip som gör att alla förmåner följer
            de regler som gäller där man bor.
          </note>
          <note>
            Det är klart och enkelt och redigt. Så hade vi det förut.
          </note>
          <note>
            I Danmark åberopar man gemensamma EU-regler som ger andra resultat
            och som har skapat de här gränsdragningstvisterna. Vi måste lösa
            detta - ju förr dess bättre - på ett sätt som är enkelt för alla
            inblandade arbetsgivare och löntagare så att det blir enkelt och
            naturligt att ta ett extraknäck på den ena sidan även om man har
            sitt fasta jobb på den andra.
          </note>
          <note>
            Vården i Norrlandslandstingen
          </note>
          <note type="speaker">
            Anf. 59 YVONNE ÅNGSTRÖM (fp):
          </note>
          <note>
            Fru talman! Jag vill ställa en fråga till socialministern.
          </note>
          <note>
            I partiledardebatten häromdagen talade statsministern om den
            dåliga vården i det borgerligt styrda
          </note>
          <note>
            Stockholms läns landsting. Sanningen är att förhållandena är
            ändå sämre i de s-styrda Norrlandslandstingen. Där får man t.ex.
            vänta fyra år på en hörapparat på vissa ställen.
          </note>
          <note>
            Jag vill fråga socialministern: Är socialministern beredd att
            verka för att samtliga landsting i landet inför en rätt att söka
            vård i annat landsting om det egna inte kan erbjuda vård i rimlig
            tid?
          </note>
          <note>
            Anf. 60 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Det var modigt av Yvonne Ångström att just i dag
            ta upp frågan om hur det egentligen ligger till i Stockholms läns
            landsting.
          </note>
          <note>
            Situationen är den att politikerna i Stockholms län ska ha beröm
            på några områden. Det handlar om ett antal ganska få diagnoser
            där man i dag inte har några väntetider. I övrigt är Stockholms
            sjukvård ett moras.
          </note>
          <note>
            Det finns ingen barnsjukvård som fungerar. I dag är tidningarna
            fyllda av kritik för att barnsjukvården har kollapsat. Primärvården
            i Stockholms län är usel. Vi har ingen barn- och ungdomspsykiatri
            att tala om.
          </note>
          <note>
            På punkt efter punkt när det gäller övriga områden är Stockholms
            läns sjukvård mycket bristfällig. En undersökning som Svenskt
            näringsliv, alltså gamla
          </note>
          <note>
            SAF, har gjort visar att när det gäller patienternas förtroende
            för sjukvård kommer Västmanland först, därefter följer Jönköping
            och Blekinge. Stockholms län kommer långt ner.
          </note>
          <note>
            Medborgarna i Stockholms län har förlorat förtroendet för sjukvården
            i Stockholms län.
          </note>
          <note>
            Jag är beredd att verka för att vi inte ska ha några väntetider
            när det gäller behandlingar i sjukvården.
          </note>
          <note>
            Ingen ska behöva vänta mer än tre månader. Det är det vi nu arbetar
            med oavsett vilken del av Sverige vi talar om.
          </note>
          <note type="speaker">
            Anf. 61 YVONNE ÅNGSTRÖM (fp):
          </note>
          <note>
            Fru talman! Det låter ju bra att man är modig. Jag hade faktiskt
            inte läst detta.
          </note>
          <note>
            Jag håller fast vid att det är uselt i många Norrlandslän. Jag
            tackar för att socialministern är beredd att verka för att vi
            ska ha högst tre månaders väntetid, och hoppas att det dröjer
            väldigt kort tid innan det blir genomfört.
          </note>
          <note>
            Premiepensionsfonderna
          </note>
          <note type="speaker">
            Anf. 62 KERSTIN-MARIA STALIN (mp):
          </note>
          <note>
            Fru talman! Jag har en fråga till statsrådet Ingela
          </note>
          <note>
            Thalén som handlar om etiska aspekter på premiepensionsfonder.
          </note>
          <note>
            Jag har skrivit motioner om det några gånger.
          </note>
          <note>
            I Sverige har man skrivit under flera internationella konventioner,
            bl.a. barnkonventionen, men föregår med mycket dåligt exempel
            genom att det inte finns konsumentupplysning om premiepensionsfonderna.
            Det finns inte heller uppställda etiska krav som premiepensionsfonderna
            måste hålla sig till när de väljer företag att investera i.
          </note>
          <note>
            Några fonder kallar sig etiska, vilket innebär att de inte placerar
            pengar i fonder som bygger på verksamhet som alkohol, tobak och
            vapenproduktion.
          </note>
          <note>
            Men om man råkar satsa på en fond som investerar i företag som
            anställer barnarbetare t.ex. eller har koppling till barnpornografi
            får man inte veta det.
          </note>
          <note>
            Den fond som det ändå fanns hopp om var premiesparfonden där
            man hamnade om man inte valde själv. Man menar att den skulle
            ägna sig åt mindre risktagande och att det därmed skulle bli mindre
            risk för icke etiska placeringar. Nu ska ju den fonden också ägna
            sig åt mer risktagande.
          </note>
          <note>
            Ämnar statsrådet ta itu med den här frågan?
          </note>
          <note type="speaker">
            Anf. 63 Statsrådet INGELA THALÉN (s):
          </note>
          <note>
            Fru talman! Frågan om premiepensionsfonderna ligger under finansdepartementet,
            men med min bakgrund kan jag nog ändå ha en viss uppfattning om
            frågan rent allmänt.
          </note>
          <note>
            Allmänt sett är det min uppfattning att alla fonder, också de
            som normalt inte kallas vare sig humanfonder eller annat, ska
            deklarera vad man har för uppfattning när det gäller placering
            av pengar.
          </note>
          <note>
            Även om man har för avsikt att placera pengar i så kallade riskområden
            finns det all anledning att också deklarera vad man har för uppfattning
            om hur man placerar sina pengar. Jag tycker också att det finns
            skäl för oss konsumenter att ha en mycket tydlig uppfattning om
            frågor som barnarbete och annat som man är motståndare till inte
            bara här i Sverige utan också ute i världen.
          </note>
          <note>
            Jag ska med glädje ta upp en diskussion med finansministern om
            denna fråga.
          </note>
          <note type="speaker">
            Anf. 64 KERSTIN-MARIA STALIN (mp):
          </note>
          <note>
            Fru talman! Tack för svaret, och tack för att statsrådet tar
            upp detta med finansministern.
          </note>
          <note>
            I England kräver regeringen att alla engelska pensionsfonder
            deklarerar social, ethical and environmental policies. Vi skulle
            här i Sverige kunna börja med att prenumerera på deras uppgifter.
            Det är i alla fall en väg att börja. Vi skulle också kunna ta
            uppgifter via Fair Trade Center. De har flera uppgifter.
          </note>
          <note>
            Det är faktiskt inte så att alla av sig självt deklarerar hur
            de använder pengarna. Många människor försöker förgäves ta reda
            på det. Inte ens Carl Bildt visste som styrelseledamot vad Lundin
            Oil höll på med. Hur ska då alla kunna veta detta?
          </note>
          <note>
            Det behövs faktiskt en konsumentupplysning som premiepensionsmyndigheten
            står för.
          </note>
          <note type="speaker">
            Anf. 65 Statsrådet INGELA THALÉN (s):
          </note>
          <note>
            Fru talman! Jag håller med Kerstin-Maria Stalin om att det kan
            finnas skäl för premiepensionsmyndigheten och andra granskande
            myndigheter att se till att de fonder som är möjliga att välja
            lämnar så god information som möjligt, inte bara om sin utveckling
            när det gäller placering och avkastning, utan också om vilken
            typ av områden man har för avsikt att placera pengar i.
          </note>
          <note>
            Detta är en fråga för myndigheten och för det departement som
            har ansvar för myndigheten. Jag kan ta upp frågan med min kollega.
          </note>
          <note>
            Kompletteringsutbildning för invandrare
          </note>
          <note type="speaker">
            Anf. 66 EVA ARVIDSSON (s):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Mona Sahlin.
          </note>
          <note>
            Samhället i dag är i stort behov av både lärare och vårdpersonal.
            Samtidigt missar vi att ta till vara den resurs som invandrare
            och flyktingar utgör med utbildningar och yrkeserfarenheter från
            sina respektive hemländer.
          </note>
          <note>
            I s-kvinnors program för integration och mångfald skriver vi
            att språkkunskaper är en merit, men att även annan kunskap och
            kompetens - praktisk, teoretisk och social - är meriter att värdesätta
            och ta till vara.
          </note>
          <note>
            För att man ska komma ut i arbetslivet behövs det ofta kompletterande
            utbildningar. Det bästa sättet att så snabbt som möjligt lära
            sig svenska språket är att varva den teoretiska undervisningen
            i svenska och samhällskunskap med praktiskt arbete på en arbetsplats.
          </note>
          <note>
            I dag finns det flera goda exempel på ovanstående, t.ex. rekryteringsprogram
            för lärare med invandrarbakgrund och vårdutbildningar där praktik
            varvas med undervisning i svenska och samhällskunskap.
          </note>
          <note>
            Men platserna räcker inte till.
          </note>
          <note>
            Min fråga är: Vilka åtgärder tänker statsrådet vidta för att
            göra det möjligt för personer med utbildning och yrkeserfarenhet
            från andra länder att få den komplettering som eventuellt behövs
            samt för att låta fler få möjlighet till praktik på en arbetsplats
            under tiden som de lär sig svenska?
          </note>
          <note type="speaker">
            Anf. 67 Statsrådet MONA SAHLIN (s):
          </note>
          <note>
            Fru talman! Först vill jag bara helt och fullt hålla med om beskrivningen,
            inte bara därför att Sverige kommer att stå inför en bristsituation
            när det gäller arbetskraft utan också därför att det är en fråga
            om mänskliga rättigheter. Det är också ett ansvar för
          </note>
          <note>
            Sverige att verkligen visa att vi både kan och vill ta tillvara
            alla människors kompetens och att vi vågar motarbeta den diskriminering
            som utan tvekan existerar på vår arbetsmarknad i dag.
          </note>
          <note>
            Jag har med glädje följt de här exemplen, ibland i försök och
            ibland i arbetsmarknadsprogrammen, där språk, validering och påbyggnad
            på utbildning kombineras samtidigt som man får praktik på en arbetsplats.
            En av de diskussioner som vi för med AMS
          </note>
          <note>
            handlar om hur man ska kunna bygga ut precis det som Eva Arvidsson
            tar upp som exempel. Dessutom vill jag bara nämna att de försök
            som har gjorts med valideringen, alltså att man snabbt översätter
            utbildning utomlands i Sverige och ger en snabb påbyggnad för
            att dessa personer ska kunna börja praktisera, t.ex.
          </note>
          <note>
            inom läraryrket och sjukvården, är precis det som vi ska utveckla
            nu.
          </note>
          <note type="speaker">
            Anf. 68 EVA ARVIDSSON (s):
          </note>
          <note>
            Fru talman! Jag tackar för ett mycket bra svar.
          </note>
          <note>
            Jag känner till Valideringsutredningen, och jag tycker att de
            förslagen är bra. När valideringen är gjord är kompletteringsutbildningen
            väldigt viktig.
          </note>
          <note>
            Jag hoppas också att det tar fart ute i kommunerna, så att man
            verkligen kommer i gång med valideringen.
          </note>
          <note>
            Eftersom min fråga rör flera olika departement hoppas jag att
            det är precis samma sak med integrationsarbetet som med jämställdhetsarbetet,
            att det genomsyrar alla frågor.
          </note>
          <note>
            Vad som oroar mig är att bra utbildningar som leder till arbete
            kan läggas ned, trots att de allra flesta som genomgår dem får
            arbete. Det finns exempel på det. Argumentet för nedläggningen
            är att utbildningen kostar för mycket, även om den bara är knappt
            ett år och man får en vårdbiträdesutbildning och får ett arbete.
            Jag tror inte att man väger in effekterna av utbildningen när
            man säger att den kostar för mycket.
          </note>
          <note>
            De allra flesta får ett arbete efteråt, och de får inte bara
            ett arbete och en inkomst, utan de får arbetskamrater, och man
            uppnår integration.
          </note>
          <note type="speaker">
            Anf. 69 Statsrådet MONA SAHLIN (s):
          </note>
          <note>
            Fru talman! Först vill jag bara försäkra Eva Arvidsson om att
            integrationsfrågorna absolut måste finnas, och finns, i samtliga
            departement om de verkligen ska få det genomslag som de behöver.
            Det är också fallet i den socialdemokratiska regering som nu sitter.
          </note>
          <note>
            Men jag vill också ge Eva Arvidsson rätt genom att uttrycka mig
            ungefär så här: Det finns verkligen skäl att se över finansieringsfrågorna
            när det gäller den här typen av utbildning. Det är också min bild
            att detta lönar sig på alla sätt, både för de individer som det
            handlar om, för de arbetsgivare som är berörda och därmed också
            för staten som får lägre kostnader inom andra samhällssystem.
            Det här är orsaken till att vi nu med intresse ser inte om utan
            hur vi kan sprida de goda erfarenheter som vi har i dag.
          </note>
          <note>
            Mervärdesskatt på skidliftar
          </note>
          <note type="speaker">
            Anf. 70 OLA SUNDELL (m):
          </note>
          <note>
            Fru talman! Jag har en fråga till statsrådet Ulrica
          </note>
          <note>
            Messing. Min fråga berör detta med mervärdesskatten på skidliftar.
          </note>
          <note>
            Som det är i Sverige i dag är mervärdesskatten tolv procentenheter.
            I grannlandet Norge är det inga procentenheter alls - det är noll.
            I Europa i övrigt är det 6 %. Eftersom Ulrica Messing också är
            ansvarig för konkurrensfrågor vill jag ställa en fråga: När tänker
            regeringen ta bort den här ryggsäcken och ge mer konkurrensneutrala
            villkor för vinterturismen i Sverige?
          </note>
          <note type="speaker">
            Anf. 71 Statsrådet ULRICA MESSING (s):
          </note>
          <note>
            Fru talman! Ola Sundell ställer frågan till rätt person. Jag
            är inte bara ansvarig för konkurrensfrågor och idrottsfrågor utan
            också för turismen.
          </note>
          <note>
            Jag är medveten om det problem som Ola Sundell beskriver, och
            historien är den att när vi höjde momsen på kollektivtrafik för
            flera år sedan sågs skidliftar som en del av kollektivtrafiken.
            Det synsättet kan man ifrågasätta så här i efterhand. Man kan
            undra varför inte slalom jämställs med andra idrotter. Man gjorde
            inte det då.
          </note>
          <note>
            Vi är medvetna om den orättvisa som många anläggningar i Sverige
            nu upplever i och med den moms som höjdes i och med att momsen
            på kollektivtrafiken höjdes, och vi tittar på hur det kom sig
            att man inte såg slalom som en idrottsgren som alla andra.
          </note>
          <note>
            Jag vet att en sänkning av momsen på skidliftarna skulle kosta
            28-30 miljoner kronor, och det är klart att en sänkning av momsen
            på skidliftar också skulle innebära stora förutsättningar för
            många av våra skidanläggningar att få ett ökat antal besökare.
            De är stora turistattraktioner. De är också viktiga som motorer
            för en regional utveckling i både Idre och Sälen och på många
            andra håll. Så jag är medveten om den orättvisa som finns.
          </note>
          <note type="speaker">
            Anf. 72 OLA SUNDELL (m):
          </note>
          <note>
            Fru talman! Det är ju bra att vara medveten och att beskriva
            historien och vad som har varit, men nu finns den här situationen.
            Alla de här orterna lider av de högre kostnader just för liftkort.
          </note>
          <note>
            Jag upprepar frågan till Ulrica Messing: När blir det krafttag
            för att visa att man vill åtgärda det här och skapa mer konkurrensneutrala
            villkor för vinterturismen?
          </note>
          <note type="speaker">
            Anf. 73 Statsrådet ULRICA MESSING (s):
          </note>
          <note>
            Fru talman! Det är alldeles nyligen som SLAO
          </note>
          <note>
            uppvaktade regeringen med anledning av det här, så det är absolut
            ingen fråga som har dragits i långbänk.
          </note>
          <note>
            Efter den uppvaktningen, efter den satsning som vi nu gör på
            turismen i den regionalpolitiska propositionen och efter den översyn
            som nu äger rum, där vi tittar på hur det kan komma sig att man
            inte har sett slalom som en idrott utan har betraktat slalom som
            en del av kollektivtrafiken, är vi också beredda att fatta beslut
            utan att dra frågan i långbänk. Det sker inom kort, efter den
            uppvaktning som vi nu har haft.
          </note>
          <note>
            Kollektivtrafiken i glesbygden
          </note>
          <note type="speaker">
            Anf. 74 OWE HELLBERG (v):
          </note>
          <note>
            Fru talman! Jag har en fråga till Ulrica Messing.
          </note>
          <note>
            För att underlätta möjligheterna till arbete och studier för
            dem som bor i glesbygd och landsbygd vill regeringen utveckla
            möjligheterna till arbetspendling i större arbetsmarknadsregioner.
            Det förutsätter att det finns en fungerande kollektivtrafik när
            det gäller buss och tåg och även att de som måste ta bilen har
            rimliga kostnader för att kunna ta sig till sitt arbete.
          </note>
          <note>
            De kollektiva trafikbolagen ägs av landsting och kommuner, och
            många har dålig ekonomi. De köper t.o.m. tåg som inte fungerar.
            Om det beror på dålig ekonomi eller på okunskap vet jag inte,
            men det är sådant som händer. Busslinjer läggs ned i många av
            de här företagen. Min fråga blir då till ministern: Hur ser ministern
            på de regionala trafikbolagens utveckling och möjlighet att ge
            den här servicen, som är så viktig och nödvändig?
          </note>
          <note type="speaker">
            Anf. 75 Statsrådet ULRICA MESSING (s):
          </note>
          <note>
            Fru talman! I den proposition om regional tillväxt som riksdagen
            ställde sig bakom så sent som i december förra året ger vi en
            rad tydliga uppdrag till
          </note>
          <note>
            Rikstrafiken, och vi skriver också långtgående formuleringar
            om vikten av att vi alla blir bättre på att samarbeta och samverka
            över kommungränser och över länsgränser. Det kan handla om samverkan
            för servicefrågor. Det kan handla om samverkan när det gäller
            arbetsmarknadsfrågor men också, naturligtvis, när det gäller kollektivtrafiken.
          </note>
          <note>
            Vi ser i dag att länstrafikbolagen har svårt att förhandla över
            länsgränser. Owe Hellberg och jag bor ju i ett län som är exempel
            på det. Det är väldigt dyrt att pendla mellan Gävleborgs län och
            Uppsala län trots de relativt korta avstånden.
          </note>
          <note>
            Vi har pekat med hela handen i den regionalpolitiska propositionen.
            Länstrafikbolagen måste ta sitt ansvar och se till att kommunikationerna
            fungerar inom länet och mellan länen om man verkligen vill uppnå
            målet att människor ska kunna bo på en plats och arbeta på en
            annan och öka möjligheterna för pendling.
          </note>
          <note type="speaker">
            Anf. 76 OWE HELLBERG (v):
          </note>
          <note>
            Fru talman! I infrastrukturpropositionen, som
          </note>
          <note>
            Vänsterpartiet och Socialdemokraterna har gjort en överenskommelse
            om, har vi på Vänsterns initiativ anslagit 3-4 miljarder till
            inköp av tågsätt, bussar, transportfordon för att öka de regionala
            trafikbolagens möjligheter att göra det här på ett bättre sätt.
          </note>
          <note>
            Däremot finns det inget stöd till själva driften.
          </note>
          <note>
            Jag tror faktiskt att staten måste vara med och se till att det
            här fungerar på ett bättre sätt. Det är inte bara en kommunal
            fråga och en landstingsfråga, för det handlar om människors möjligheter
            att ta sig till jobbet, och det är det vi lever av allihopa.
          </note>
          <note type="speaker">
            Anf. 77 Statsrådet ULRICA MESSING (s):
          </note>
          <note>
            Fru talman! Jag tror kanske inte att all politik blir bättre
            för att den förs på nationell nivå. Det finns ju i en rad andra
            frågor ett ökat tryck från kommunpolitiker och landstingspolitiker
            när det gäller att de ska få större möjligheter att vara med och
            påverka besluten och ta del av de pengar som finns för kommuner
            och för län.
          </note>
          <note>
            Vi måste naturligtvis någon gång bestämma oss för var vi tror
            att besluten fattas bäst och varför. Vi har dragit den gränsen
            när det gäller infrastrukturen.
          </note>
          <note>
            Det har varit tydligt i den infrastrukturpolitiska propositionen.
            Vi har också markerat i den regionalpolitiska propositionen att
            vi ser ett behov av större ansvar lokalt och regionalt, men också
            större möjligheter till flexibla lösningar kring samverkan lokalt
            och regionalt.
          </note>
          <note>
            Jag menar att om var och en av oss utifrån våra förtroendeuppdrag
            tar de möjligheter och det ansvar som medborgarna förväntar sig
            av oss så är det inte beslutsformen i sig det är fel på utan möjligen
            lusten att ta ansvar.
          </note>
          <note>
            Felbehandlingar och kvalitetsbedömning inom hälsooch sjukvården
          </note>
          <note type="speaker">
            Anf. 78 HENRIK S JÄRREL (m):
          </note>
          <note>
            Fru talman! Jag har en fråga till socialministern.
          </note>
          <note>
            I ett frågesvar den 14 november förra året svarade han att han
            skulle titta på om det finns behov av att närmare se över regleringen
            kring det förhållandet, som jag pekade på i min fråga, att anmälningar
            om felbehandling inom hälso- och sjukvården inte alltid kan prövas
            nöjaktigt på grund av att den som anmälts på olika sätt undandrar
            sig samarbete kring utredningen av ärendet. Nu frågar jag om de
            här helgerna möjligen har gjort att socialministern har kommit
            på några tankar om huruvida det möjligen behövs att man tittar
            på den här problematiken.
          </note>
          <note>
            Anf. 79 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Jag får väl ge samma svar i dag som jag gav den 14
            november, nämligen att det finns anledning att se över frågan
            om hur man hanterar detta.
          </note>
          <note>
            Vi har inte tagit något sådant initiativ. Frågan är vem som ska
            göra det, om det är Socialstyrelsen eller någon annan som ska
            se över detta. Det får vi återkomma till.
          </note>
          <note type="speaker">
            Anf. 80 HENRIK S JÄRREL (m):
          </note>
          <note>
            Fru talman! Då skulle jag nog med lite skärpa vilja uppmana socialministern
            att ta tag i det här och trots allt titta lite på frågan. Det
            finns nämligen människor som kommer i kläm därför att deras ärenden
            inte kommer till behandling inom nöjaktig tid.
          </note>
          <note>
            Låt mig då ställa en följdfråga som rör kvalitetsprövning av
            vården. Är socialministern och regeringen möjligen intresserade
            av att medverka till att vi får ett oberoende kvalitetscertifieringsinstitut
            eller något slags organ som helt oberoende av regeringsmakt och
            riksdagsmakt kan granska kvaliteten i vården, både bland privata
            och bland offentliga vårdgivare?
          </note>
          <note>
            Anf. 81 Socialminister LARS ENG-
          </note>
          <note type="speaker">
            QVIST (s):
          </note>
          <note>
            Fru talman! Det var en annan fråga. Ett kort svar på den frågan
            är att jag har svårt att se varför vi inte skulle kunna använda
            de institut vi har för att pröva kvaliteten. Socialstyrelsen är
            tillsynsmyndighet för sjukvården, och Socialstyrelsen har också
            en skyldighet att följa kvalitetsutvecklingen och redovisa den.
          </note>
          <note>
            Tillsammans med Landstingsförbundet kan Socialstyrelsen hitta
            det material som behövs för att kunna göra en öppen redovisning
            där man också jämför kvaliteten inom olika delar av sjukvården.
            Jag tror inte att det behövs ett särskilt institut för detta.
            Vi har redskapen för det. Det som hittills har saknats har varit
            ett bra underlag för sådana studier, men det håller på att tas
            fram av Landstingsförbundet.
          </note>
          <note>
            Elöverkänslighet
          </note>
          <note type="speaker">
            Anf. 82 BIRGITTA AHLQVIST (s):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Mona Sahlin.
          </note>
          <note>
            Vi använder oss mer och mer av elektrisk utrustning som alstrar
            elektromagnetiska fält. Vi vet inte med säkerhet vad det här kan
            innebära för vår hälsa.
          </note>
          <note>
            Men klart är att många människor upplever sig lida av det man
            kallar elöverkänslighet. Detta blir alltmer vanligt på arbetsplatserna.
          </note>
          <note>
            Vad gör statsrådet för att åtgärda den här arbetsmiljöfrågan?
          </note>
          <note type="speaker">
            Anf. 83 Statsrådet MONA SAHLIN (s):
          </note>
          <note>
            Fru talman! Det är inte lika lätt att svara rakt och enkelt som
            det är att ställa frågan vad statsrådet gör för att åtgärda detta,
            när forskningen är långtifrån överens om vad "detta" är - vad
            som är farligt och vad som eventuellt orsakar reaktioner.
          </note>
          <note>
            Hur som helst är detta ändå ett problem för många individer som
            upplever stora problem med elektromagnetisk strålning. Vi vet
            också att det förekommer ett stort arbete på många arbetsplatser
            där man så långt det bara går försöker anpassa arbetsstationer
            så att också människor som upplever sig lida av elektromagnetisk
            strålning ska kunna fortsätta att arbeta vidare.
          </note>
          <note>
            Vi har hur som helst inlett ett arbete mellan flera departement
            för att se på hela frågeställningen. I och med mobiltelefonstrålningen
            och diskussionen om masterna och deras eventuella strålning har
            regeringen känt att vi behöver skaffa oss ett bättre helhetsgrepp
            över hur forskningen och reglerna ser ut så att vi kan återkomma
            med en mer samlad syn på detta.
          </note>
          <note>
            Det hoppas vi kunna göra inom relativt kort tid.
          </note>
          <note type="speaker">
            Anf. 84 BIRGITTA AHLQVIST (s):
          </note>
          <note>
            Fru talman! Tack för det svaret! Jag förstår att detta inte är
            någon lätt fråga. Den berör också många departement, eftersom
            det rör sig om forskning på det här området.
          </note>
          <note>
            Eftersom man inte har hittat dessa samband kan man alltså inte
            fastställa diagnoser, så de människor som lider av elöverkänslighet
            kan inte få detta klassat som arbetsskada i dag. Därför finns
            det ytterligare ett stort problem, ett ekonomiskt problem, för
            dessa människor. Det vill jag också skicka med statsrådet i den
            fortsatta behandlingen av frågan: Hur ska de ekonomiskt få kompensation
            för den här typen av arbetsskada?
          </note>
          <note type="speaker">
            Anf. 85 Statsrådet MONA SAHLIN (s):
          </note>
          <note>
            Fru talman! Nu är det inte säkert att detta går att beskriva
            så enkelt som att det skulle vara just en arbetsskada. Jag kan
            bara upprepa att den här frågeställningen är svår. Jag är väl
            medveten om att det finns många människor som tycker sig, rätt
            eller fel, lida av det man kallar elektromagnetisk strålning.
          </note>
          <note>
            Hela diskussionen om strålning får också ännu större relevans
            när mobilmasterna och deras lokalisering är uppe till diskussion.
            Av de skälen behöver vi se på detta - för individernas skull,
            men också för att få veta hur samhället påverkas av strålning,
            vilket vi tyvärr i dag inte vet tillräckligt mycket om, åtminstone
            inte så mycket som vi skulle vilja. Det finns alltså all anledning
            att återkomma till frågeställningen.
          </note>
          <note>
            Olyckor vid övergångsställen
          </note>
          <note type="speaker">
            Anf. 86 AMANDA AGESTAV (kd):
          </note>
          <note>
            Fru talman! Jag skulle vilja ställa en fråga till statsrådet
            Sahlin.
          </note>
          <note>
            För en tid sedan, jag tror att det var för två år sedan, infördes
            lagen om gångtrafikanters företräde vid obevakade övergångsställen.
            Nu kommer massor med rapporter om att antalet olyckor vid just
            obevakade övergångsställen ökar. Då är min fråga om regeringen
            planerar någon utvärdering eller översyn av den här lagen.
          </note>
          <note type="speaker">
            Anf. 87 Statsrådet MONA SAHLIN (s):
          </note>
          <note>
            Fru talman! Jag får be Amanda Agestav om ursäkt. Nog för att
            jag är ansvarig för många frågor i regeringen, men till integration
            och arbetsmiljö hör kanske inte riktigt frågeställningen om hur
            olyckorna eventuellt har utvecklat sig vid övergångsställen. Det
            är min kollega Björn Rosengrens område. Men jag vidarebefordrar
            gärna frågeställningen till honom.
          </note>
          <note>
            Arbetstillstånd för utländska enmansföretag
          </note>
          <note type="speaker">
            Anf. 88 CARL-ERIK SKÅRMAN (m):
          </note>
          <note>
            Fru talman! Enligt medierna anser Byggnadsarbetareförbundets
            organisationer i Skåne att utländska, lagligt verksamma småföretag,
            enmansföretag, borde skrämmas bort och tas väck från svensk arbetsmarknad.
            Byggnadsarbetareförbundets representanter genomför därför passkontroller
            som saknar laglig grund. I en radiosändning talade en facklig
            representant t.o.m. om polisanmälningar.
          </note>
          <note>
            Vilka åtgärder avser regeringen att vidta för att stävja detta
            minst sagt osmakliga ofog som pågår?
          </note>
          <note type="speaker">
            Anf. 89 Statsrådet INGELA THALÉN (s):
          </note>
          <note>
            Fru talman! Det har också framgått i nyhetssändningarna att man
            från centralorganisationens sida har konstaterat, vilket är helt
            riktigt, att kontroll av pass är en polisiär uppgift. Nu är det
            så att Byggnadsarbetareförbundet medverkar i underlag som medger
            arbetstillstånd i Sverige. Man har som en del i detta underlag
            rätt att vara med och kontrollera just arbetstillståndet, men
            inte att kontrollera huruvida en person har pass eller inte. Det
            har också framkommit alldeles tydligt att om man finner att någon
            olagligt uppehåller sig på arbetsmarknaden eller utför arbete
            olagligt så ska detta polisanmälas. Man ska inte agera på något
            annat sätt än att göra en polisanmälan.
          </note>
          <note type="speaker">
            Anf. 90 CARL-ERIK SKÅRMAN (m):
          </note>
          <note>
            Fru talman! Passkontroll är mycket riktigt, som statsrådet säger,
            en polisiär uppgift. De aktuella fackliga organisationerna har
            tydligen tagit sig för att ta arbete från polisen, och det på
            ett sätt som ytterligare underbygger främlingsfientligheten i
            landet. Att polisen i det här fallet reagerar negativt är lätt
            att förstå.
          </note>
          <note>
            Vore det inte naturligt att regeringen såg till att dessa olagliga
            fackliga privatpoliser stoppades?
          </note>
          <note type="speaker">
            Anf. 91 Statsrådet INGELA THALÉN (s):
          </note>
          <note>
            Fru talman! Jag tycker att den här diskussionen drar i väg åt
            ett felaktigt håll. Det har konstaterats att detta är en polisuppgift.
            Om man får veta att personer befinner sig olagligt på arbetsmarknaden
            - oavsett om man är facklig företrädare eller annan person -
          </note>
          <note>
            finns det anledning att anmäla detta till polisen. Sedan får
            polisen göra en undersökning. Detta har också klarlagts från den
            fackliga centralorganisationens sida.
          </note>
          <note>
            Punktskrift
          </note>
          <note type="speaker">
            Anf. 92 SONJA FRANSSON (s):
          </note>
          <note>
            Fru talman! Jag vill vända mig till socialförsäkringsminister
            Ingela Thalén. Det gäller en fråga som jag har frågat ministern
            om tidigare, nämligen möjlighet för vuxna människor som förlorar
            sin syn att få lära sig ett nytt skriftspråk, dvs. punktskrift.
          </note>
          <note>
            Jag har fått ett svar från ministern där det framgår att det
            är alla människors rätt att få tillägna sig ett skriftspråk, och
            det är samhällets skyldighet att medverka till att var och en
            får ett skriftspråk. Det är grundläggande för utbildning och studier
            i arbetslivet och för att i övrigt kunna delta i samhällslivet.
            Ministern har för avsikt att bjuda in berörda myndigheter.
          </note>
          <note>
            Jag tackar för svaret. Det är mycket bra och glädjande.
          </note>
          <note>
            Arbetet i Punktintensiven berör en liten grupp människor. Det
            krävs centrala avtal av myndigheter;
          </note>
          <note>
            försäkringskassa eller arbetsförmedling. Det här är ett bra exempel
            på svårigheter att få centrala avtal med myndigheter där arbetsuppgifter
            delegeras ut. Jag undrar om ministern i det här samtalet skulle
            kunna ta upp en principdiskussion om hur så små grupper med så
            stort behov av avtal med centrala myndigheter ska hanteras.
          </note>
          <note type="speaker">
            Anf. 93 Statsrådet INGELA THALÉN (s):
          </note>
          <note>
            Fru talman! Angående den sista infallsvinkel kan jag konstatera
            att den typen av frågor är föremål för diskussion när det gäller
            hela området som berör arbetslivsinriktad rehabilitering. Med
            anledning av det elvapunktsprogram som regeringen har lagt fram
            för riksdagen, och som riksdagen har ställt sig bakom, pågår ett
            arbete i vid mening.
          </note>
          <note>
            När det gäller just punktskrift har jag, precis som
          </note>
          <note>
            Sonja Fransson sade, blivit uppmärksammad på frågan av dels de
            berörda, dels Sonja Fransson. Jag kommer att inbjuda inte bara
            myndigheter utan också andra berörda för en diskussion om på vilket
            sätt man ska hantera den gråzon som finns mellan medicinsk rehabilitering
            av synskadade och arbetslivsinriktad rehabilitering så att de
            som faktiskt vill arbeta också ska ha möjlighet att göra det.
          </note>
          <note type="speaker">
            Anf. 94 SONJA FRANSSON (s):
          </note>
          <note>
            Fru talman! Tack för svaret. Det gläder mig mycket. Jag ser fram
            emot den kontakten.
          </note>
          <note>
            När blir det av? Det brinner i knutarna när det gäller Punktintensiven.
            Om inte Punktintensiven får några signaler måste ett projekt avvecklas
            i mars månad.
          </note>
          <note type="speaker">
            Anf. 95 Statsrådet INGELA THALÉN (s):
          </note>
          <note>
            Fru talman! Jag kan inte säga exakt vilken dag, men det handlar
            om några veckor.
          </note>
          <note>
            Miljövänligt skogsbruk
          </note>
          <note type="speaker">
            Anf. 96 HARALD NORDLUND (fp):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Ulrica Messing. Jag vill knyta an till en färsk rapport som,
            jag tror, presenterades i går som handlar om hur väl det svenska
            skogsbruket lever upp till höga miljöambitioner.
          </note>
          <note>
            I det här sammanhanget bör vi ge en eloge till enskilda skogsägare,
            skogsindustrin och miljöorganisationer. Förklaringen är det fria
            skyddet, de fria avsättningarna, av värdefull skogsmark. Det finns
            också utredningar som tyder på att skogsbruket inte är långsiktigt
            hållbart.
          </note>
          <note>
            Vilka åtgärder är aktuella för att ändra på situationen? Staten
            har ju ändå det grundläggande ansvaret för frågorna och för att
            vi får en långsiktighet i skogsbruket.
          </note>
          <note type="speaker">
            Anf. 97 Statsrådet ULRICA MESSING (s):
          </note>
          <note>
            Fru talman! Precis som Harald Nordlund vill jag ge en eloge till
            alla de enskilda, stora och små, skogsägare och miljöorganisationer
            som i den utredning som har lagts fram har visat att kunskap lönar
            sig i längden. Det är väldigt roligt att så mycket av frivillig
            avsättning och frivilligt engagemang finns bland våra skogsägare.
          </note>
          <note>
            Det finns två frågor som det finns anledning för oss att fortsätta
            att diskutera och vara lite bekymrade över som Skogsstyrelsen
            pekar på i sin utvärdering.
          </note>
          <note>
            Den ena frågan handlar om återväxten, och den andra frågan handlar
            om röjningen.
          </note>
          <note>
            Skogsstyrelsen har själv föreslagit en rad konkreta åtgärder,
            bl.a. att öka spridningen av information och kunskap om ny teknik
            till små och stora skogsägare och därmed också öka medvetenheten
            om återväxten.
          </note>
          <note>
            Ett av skälen till att återväxten inte är så hög som den borde
            vara är att alltför många har haft en tilltro till en naturlig
            återväxt där den inte har fungerat.
          </note>
          <note>
            Jag tänker läsa utredningen ordentligt. Vi ska analysera alla
            förslagen som Skogsstyrelsen har lagt fram. Sedan får vi återkomma.
          </note>
          <note type="speaker">
            Anf. 98 HARALD NORDLUND (fp):
          </note>
          <note>
            Fru talman! Utöver de frågor som statsrådet Messing pekar på,
            återväxt m.m., är ju lagstiftningsfrågorna inte oväsentliga. Det
            pågår planer på förändringar därvidlag. Jag tänker på skogsvårdslagstiftningen
            och länsstyrelsernas roll.
          </note>
          <note type="speaker">
            Anf. 99 Statsrådet ULRICA MESSING (s):
          </note>
          <note>
            Fru talman! Av den information som jag har fått vid genomgången
            med Skogsstyrelsen i början av veckan, och med det jag själv jag
            har hunnit läsa i rapporten och de konkreta förslag som Skogsstyrelsen
            har lagt fram, ser jag i dag inga stora skäl för att göra en stor
            kursändring i lagen. Vi har gjort en bedömning i riksdagen att
            miljömålen och produktionsmålen är jämställda. Om vi ska nå upp
            till de målen handlar det mer om att justera vägen dit, fundera
            över hur vi kan använda mer av tekniken med satellitbilder, information,
            fältbesök osv. och andra frågor som
          </note>
          <note>
            Skogsstyrelsen har lyft fram.
          </note>
          <note>
            I dag har jag ingen uppfattning om att det behövs stora justeringar
            i politiken eller i skogsvårdslagen.
          </note>
          <note>
            Jag ska läsa utvärderingen än mer noggrant. Vi planerar att återkomma
            till riksdagen under hösten med konkreta förslag till ändringar
            utifrån det material som Skogsstyrelsen nu har lagt fram.
          </note>
          <note>
            Biltestverksamheten
          </note>
          <note type="speaker">
            Anf. 100 LENNART KLOCKARE (s):
          </note>
          <note>
            Fru talman! Jag vill ställa min fråga till statsrådet
          </note>
          <note>
            Messing.
          </note>
          <note>
            Den nya regionalpolitiken bygger på regionernas egna resurser
            för tillväxt och utveckling. Men för att det ska fungera får detta
            inte motarbetas av någon statlig myndighet. De senaste dagarna
            har det rapporterats om kraftiga höjningar av krav och ökad byråkrati
            när det gäller biltestverksamheten som pågår i Arvidsjaur och
            Arjeplog. Dessa orter är helt beroende av verksamheten. Skulle
            Vägverkets krav stå kvar riskerar hela verksamheten att flytta
            till Finland, där man är beredd att öka verksamheten.
          </note>
          <note>
            Det här skulle naturligtvis få förödande konsekvenser för Arvidsjaur
            och speciellt för Arjeplogs kommun med lite över 3 000 invånare
            som skulle tappa 355 arbetstillfällen - och där gruvnäringen nyligen
            lades ned.
          </note>
          <note>
            Jag undrar om regeringen tänker försöka vidta några åtgärder.
          </note>
          <note>
            Anf. 101 Statsrådet ULRICA MES-
          </note>
          <note>
            SING (s):
          </note>
          <note>
            Fru talman! Skälet till att biltestverksamheten har fått problem
            är den nya lag som trädde i kraft i höstas.
          </note>
          <note>
            Där betraktas bilverksamheten på ett annat sätt. Tidigare betraktades
            de bilar från andra delar av Europa som kördes upp till Arjeplog
            och Arvidsjaur som turistvagnar. Då beskattades de på ett visst
            sätt. Med den nya lagen krävs det nu att bilarna är både försäkrade,
            beskattade och besiktigade. Det har fått orimliga konsekvenser.
          </note>
          <note>
            Jag vill verkligen be dem som är inblandade om ursäkt för detta.
            Det har aldrig varit meningen. Det är klart att vi är mån om den
            viktiga biltestverksamhet som finns i Arjeplog och Arvidsjaur.
            Den har dessutom en stor potential att växa och utvecklas. Vi
            har gett Vägverket ett uppdrag att tillsammans med de inblandade
            i både Arvidsjaur och Arjeplog, och självklart inblandade från
            andra länder, komma med förslag till en lösning för att göra ett
            undantag för denna testverksamhet så att den inte kolliderar med
            den nya lagen. Jag utgår från att de gör det inom kort.
          </note>
          <note type="speaker">
            Anf. 102 LENNART KLOCKARE (s):
          </note>
          <note>
            Fru talman! Tack för svaret. Jag är tacksam att Ulrica Messing
            kunde svara på frågan. Den ligger väl egentligen på näringsministerns
            bord, men statsrådet verkar väl insatt i frågan.
          </note>
          <note>
            Kan jag tolka Ulrica Messing så att regeringen kommer att samla
            berörda instanser, bl.a. Vägverket, för att finna en lösning som
            gör att biltestverksamheten kan vara kvar i Norrbotten?
          </note>
          <note>
            Anf. 103 Statsrådet ULRICA MES-
          </note>
          <note>
            SING (s):
          </note>
          <note>
            Fru talman! Ja, så kan Lennart Klockare tolka mig.
          </note>
          <note>
            Jag kan dessutom lägga till att inom några veckor kommer regeringen
            att föreslå en utredningsman eller
          </note>
          <note>
            -kvinna, utifrån de förslag som vi lade fram i den regionalpolitiska
            propositionen, som vi ger ett uppdrag att vara en förhandlingsperson
            mellan intressenter från olika länder, intressenter från bilverksamheten
            och självfallet ansvariga i Arjeplog och Arvidsjaur för att de
            gemensamt ska komma med synpunkter till oss på vad som behöver
            göras så att verksamheten får den chans att växa som vi ser att
            den har en potential att göra.
          </note>
          <note type="speaker">
            Anf. 104 TALMANNEN:
          </note>
          <note>
            Detta fick bli det sista inlägget i denna frågestund, därför
            att vi har nu förbrukat tiden. Hade alla strikt hållit sig till
            enminutsgränsen hade vi hunnit med ett par frågor till.
          </note>
          <note>
            Jag vill be att få tacka kammarens ledamöter och regeringens
            företrädare för deras medverkan.
          </note>
          <note>
            Frågestunden är avslutad.
          </note>
          <note>
            8 § (forts. från 6 §) Regional samverkan och statlig länsförvaltning
            (forts. KU7)
          </note>
          <note>
            Anf. 105 INGVAR SVENSSON (kd)
          </note>
          <note>
            replik:
          </note>
          <note>
            Fru talman! Det är bra att Mats Einarsson nu har klargjort partiets
            principiella inställning när det gäller den regionala självstyrelsen.
            Men jag är något förvånad över att man inte på något sätt markerat
            denna inriktning i utskottets betänkande. Det kunde ju, med den
            förklaring som Mats Einarsson tidigare gav, ha varit befogat med
            åtminstone ett särskilt yttrande för att förklara detta.
          </note>
          <note>
            Sedan säger Mats Einarsson att det här med Skåne och Västra Götaland
            är bra. Det är roligt att Mats
          </note>
          <note>
            Einarsson tycker att det är bra, men faktum är att vi andra fyra
            partier som var för PARK-kommittén fick jobba för att hitta den
            här lösningen, medan Vänsterpartiet inte lyfte ett finger för
            att få den lösningen till stånd.
          </note>
          <note type="speaker">
            Anf. 106 MATS EINARSSON (v) replik:
          </note>
          <note>
            Fru talman! Våra minnesbilder av diskussionen och överläggningarna
            i utskottet skiljer sig tydligen en del från varandra. Såsom jag
            kommer ihåg det var jag personligen mycket involverad i våra intrikata
            diskussioner om hur propositionsordningarna skulle se ut för att
            möjliggöra det beslut som så småningom ska fattas och som innebär
            att vi kan fortsätta med försöksverksamheten i Skåne och Västra
            Götaland.
          </note>
          <note>
            Jag vill bestämt tillbakavisa att vi på något sätt har varit
            passiva i den här frågan.
          </note>
          <note>
            Anf. 107 INGVAR SVENSSON (kd)
          </note>
          <note>
            replik:
          </note>
          <note>
            Fru talman! I första skedet när det gällde beslutsordningen var
            Vänsterpartiet aktivt, men sedan upphörde denna aktivitet. Vänsterpartiet
            deklarerade också klart och tydligt att Skåne inte skulle få någon
            särlösning. Men tack vare att vi lyckades hitta en beslutsordning
            som innebar att Skåne skulle få en särlösning föll också Västra
            Götaland ut. Hade vi följt
          </note>
          <note>
            Vänsterpartiets linje hade det inte blivit något.
          </note>
          <note type="speaker">
            Anf. 108 MATS EINARSSON (v) replik:
          </note>
          <note>
            Fru talman! Hade majoriteten följt Vänsterpartiets linje hade
            det blivit ett oerhört bra betänkande.
          </note>
          <note>
            När det gäller en särlösning för Skåne var vi motståndare till
            en propositionsordning som skulle leda till att enbart Skåne skulle
            få fortsätta, av någon märklig anledning, med hänsyn till Moderaterna.
            Det är vi motståndare till. Vi hade olika förslag till hur detta
            skulle uppnås.
          </note>
          <note>
            Nu blev det som det blev. Ur estetisk synpunkt är denna propositionsordning
            inte idealisk, men resultatet torde bli sådant att det avspeglar
            de faktiska majoriteterna i den här kammaren. Det är ändå det
            viktiga.
          </note>
          <note>
            Anf. 109 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Den generella välfärden bygger på värderingar om
            solidaritet, omtanke, rättvisa och jämlikhet. Utformningen av
            välfärdspolitiken har skett utifrån övertygelsen att människor
            har vissa grundläggande sociala rättigheter och att det är ett
            offentligt ansvar att garantera dessa rättigheter. Vår välfärdsmodell,
            den generella välfärdspolitiken, förenar jämlikhet och förmåga
            till förnyelse och tillväxt.
          </note>
          <note>
            Det finns därför också ett mycket brett stöd för välfärdspolitiken
            i Sverige.
          </note>
          <note>
            En väsentlig del av uppbyggandet av välfärdspolitiken har varit
            möjligheterna att anpassa verksamheten till lokala och regionala
            förhållanden. Därför har också den kommunala självstyrelsen en
            viktig roll i fråga om välfärdsstatens uppgifter. Ett lokalt folkstyre
            medför variationer i prioriteringar och i verksamhetens inriktning,
            innehåll och arbetssätt. Det ger en dynamik genom att olika lösningar
            kan prövas i olika delar av landet och i olika kommuner.
          </note>
          <note>
            En given utgångspunkt även mot bakgrund av en långtgående kommunal
            självstyrelse är samtidigt att staten, hur än formerna för att
            det lokala och regionala inflytandet utvecklas, måste se till
            att de mål som anges i den nationella politiken får ett genomslag
            i landets alla delar. Staten har ett ansvar för att alla medborgare
            i landet, oavsett var man bor, garanteras en någorlunda likvärdig
            standard i fråga om grundläggande välfärdstjänster som vård, skola
            och omsorg.
          </note>
          <note>
            Det pågår, och har gjort det under relativt lång tid, en utveckling
            inom flera verksamhetsområden som innebär att staten på den nationella
            nivån bibehåller ett övergripande ansvar för politikens inriktning.
            Men samtidigt ger kommuner och landsting allt större möjligheter
            att forma genomförandet på lokal och regional nivå. Denna utveckling
            syns inom näringspolitiken, arbetsmarknadspolitiken och på det
            miljöpolitiska området. Det gäller naturligtvis också det regionala
            utvecklingsarbetet. Inte minst arbetet med tillväxtavtalen är
            ett uttryck för det. Enligt regeringens mening bör denna utveckling
            mot en ökad samverkan mellan staten och den kommunala självstyrelsen
            få ytterligare konkreta uttryck.
          </note>
          <note>
            Det är naturligtvis så att den nationella ekonomiska utvecklingen
            och därmed välfärden är beroende av hur de regionala ekonomierna
            fungerar och utvecklas.
          </note>
          <note>
            Omvänt gäller också att de statliga insatserna är av stor betydelse
            för regionernas ekonomiska utveckling.
          </note>
          <note>
            Det nationella ansvaret för en hållbar utveckling måste kunna
            kombineras med ett ökat regionalt ansvar för det egna länets utveckling.
            Samspelet mellan nationell nivå och regional nivå kan vara avgörande
            för den ekonomiska utvecklingen på längre sikt för hela landet.
          </note>
          <note>
            Min slutsats av det här resonemanget är att regionalt utvecklingsarbete
            varken är ett renodlat kommunalt ansvar eller ett renodlat statligt
            ansvar. Stat, kommun och region måste samverka. Det krävs naturligtvis
            också en samverkan med andra aktörer än folkstyrelsenivåerna runtom
            i landet, dvs. företag och andra intressenter som vill vara med
            och påverka ett läns utveckling.
          </note>
          <note>
            Detta synsätt har också varit utgångspunkten för den försöksverksamhet
            som har bedrivits i Skåne,
          </note>
          <note>
            Västra Götaland, Kalmar och Gotland med ökat kommunalt och regionalt
            ansvar för det regionala utvecklingsarbetet.
          </note>
          <note>
            Det regeringen nu föreslår, och som till stora delar har tillstyrkts
            av konstitutionsutskottet, är de facto en decentralisering av
            makt och inflytande ut till regionala företrädare i hela landet.
            Vi gör om en av försöksmodellerna till en permanent lagstiftning
            som blir öppen för samtliga län. Samtidigt förlängs försöken med
            direktval i Skåne och Västra Götaland med ytterligare en mandatperiod
            i avvaktan på fortsatt utvärdering.
          </note>
          <note>
            Det är ett förslag som präglar propositionen också, även om vi
            har olika tekniska lösningar. Vi säger tydligt i propositionen
            att Skåne och Västra Götaland ska få fortsätta under en mandatperiod
            till i avvaktan på en fortsatt utvärdering. I den frågan - i huvudfrågan
            - finns det ingen skillnad mellan utskottets förslag och propositionen.
          </note>
          <note>
            Jag menar att detta innebär att vi väljer att ta ett större kliv
            mot ökat regionalt inflytande än vad
          </note>
          <note>
            PARK föreslog, eftersom den kommittén enbart ville gå vidare
            med en utökad försöksverksamhet.
          </note>
          <note>
            Regeringen ger med detta förslag regionala politiker möjligheter
            att ta över en stor del av ansvaret för länets utveckling. Kommunerna
            i ett län får gemensamt ta över utvecklingsfrågor från länsstyrelserna,
            bl.a. gällande program för länets långsiktiga utveckling och planering
            av infrastrukturinvesteringar, samt fatta beslut om projektmedel
            för regionens utveckling
          </note>
          <note>
            - totalt ca 200 miljoner kronor per år. Samverkansorganen får
            också ansvaret för de nya tillväxtprogrammen för kommande programperiod.
          </note>
          <note>
            Flera talare har kommenterat den nuvarande försöksverksamheten
            och sagt att det finns brister. Man har ganska kort tid på sig
            för att göra en slutlig utvärdering.
          </note>
          <note>
            Jag delar uppfattningen att det finns brister i den nuvarande
            försöksverksamheten. Det har inte fungerat helt tillfredsställande
            i alla delar. Det är naturligt, menar jag också, att så är fallet,
            eftersom det handlar om en process där kommuner och landsting
            i ett län tillsammans ska bygga upp ett helt nytt arbetssätt.
            Det arbetet tar tid och måste få göra det.
          </note>
          <note>
            Det viktiga för mig är att processen nu har kommit i gång ordentligt
            och att den har väckt ett politiskt engagemang runtom i landet.
            Det är nödvändigt med ett ökat engagemang för tillväxtfrågorna
            på alla nivåer i samhället, och det är glädjande att väldig många
            lokala och regionala politiker vill vara med och ta ett större
            ansvar för tillväxt- och utvecklingsfrågor.
          </note>
          <note>
            Huvudsyftet när försöken startade var att pröva nya former för
            en bättre demokratisk förankring av ansvaret för den regionala
            utvecklingen.
          </note>
          <note>
            I Region Kalmar har man kommit långt med just den lokala demokratiska
            förankringen, till skillnad från vad några talare har gett uttryck
            för i dag. Jag menar att man har gjort det, eftersom samtliga
            kommuner mer direkt är med i arbetet för regionens utveckling.
            Tidigare var en ganska begränsad grupp människor inblandad, men
            nu är mängder av organisationer, arbetsmarknadens parter och kommunalpolitiker
            engagerade i de nätverk som tillsammans planerar och ansvarar
            för Kalmarregionens framtid.
          </note>
          <note>
            Det har också fött andra processer, som jag tycker är utomordentligt
            glädjande utifrån mitt ansvar för kommunalekonomiska frågor. Det
            har fött processer där kommunerna börjar resonera om att samverka
            kring uppgifter där man redan i dag har kompetens.
          </note>
          <note>
            Det är uppgifter som man redan i dag är ansvarig för.
          </note>
          <note>
            Det är allt från gymnasieskola till räddningstjänst och andra
            uppgifter som man kan lösa gemensamt på ett ekonomiskt effektivare
            sätt. Sådana processer har fötts i Kalmar.
          </note>
          <note>
            Jag är övertygad om att de samverkansorgan som nu kommer att
            inrättas runtom i landet också kommer att medverka till att man
            får till stånd samarbete och samverkan kring frågor som man redan
            i dag har ansvar för. Det tror jag är en överlevnadsfråga för
            många kommuner i Sverige, framför allt i glesbygd.
          </note>
          <note>
            Regeringen vill alltså ta vara på och se en vidareutveckling
            av den verksamhet som har bedrivits med stor framgång i Kalmar.
            Därför föreslår vi att försöksmodellen som Kalmar län har provat
            ska permanentas och öppnas för alla län i hela landet.
          </note>
          <note>
            Samtidigt får, som jag nämnde, Västra Götaland och Skåne möjligheter
            att fortsätta med sin modell med direktval under ytterligare en
            mandatperiod i avvaktan på en fortsatt utvärdering.
          </note>
          <note>
            Det kommer att ge oss mer tid för att se hur dessa modeller med
            direktval fungerar i ett lite längre perspektiv. Innan vi tar
            slutlig ställning till om vi ska öppna för modellen med direktval
            för övriga landet menar vi att vi också bör göra en översyn av
            uppgiftsfördelningen mellan de olika folkstyrelsenivåerna stat,
            landsting och kommun.
          </note>
          <note>
            Jag tror att det är nödvändigt att vi gör det. Sverige har förändrats
            under den senaste 20-årsperioden.
          </note>
          <note>
            Vi måste ställa oss frågan hur den nuvarande samhällsorganisationens
            förutsättningar är att klara av välfärdsåtagandena, i perspektiv
            bl.a. av de stora befolkningsomflyttningar som sker i Sverige.
            Det är stora befolkningsförändringar.
          </note>
          <note>
            Också EU-perspektivet måste in i en sådan övergripande översyn
            av den politiska strukturen i Sverige. I avvaktan på det menar
            regeringen att det inte finns skäl att nu starta ytterligare försök
            eller öppna för lösningar med direktval i hela landet, utan vill
            låta
          </note>
          <note>
            Skåne och Västra Götaland fortsätta under en period till.
          </note>
          <note>
            Jag hoppas nu att många län ger sig i kast med utmaningen att
            själva ta ett ökat ansvar för länets långsiktiga utveckling. Med
            propositionen och utskottets betänkande öppnar vi för att hela
            landet - för att de folkvalda runtom i Sverige - ska kunna vara
            med i ett mer formaliserat och mer direkt arbete med de regionala
            utvecklingsfrågorna. Det tycker jag är ett stort framsteg.
          </note>
          <note>
            Fru talman! Jag vill också säga några ord om länsstyrelsens roll.
            Staten behöver en stark och kompetent statlig länsförvaltning
            för att hantera de statliga uppgifter som inte kan eller bör skötas
            på central nivå.
          </note>
          <note>
            Det finns naturligtvis behov av en fortsatt reformering av den
            statliga förvaltningen i länen. En tydligare renodling av de centrala
            myndigheternas uppgifter till normering, uppföljning och stabsuppgifter
            åt regeringen bör ske.
          </note>
          <note>
            Länsstyrelsernas roll avseende tillsyn, uppföljning och utvärdering
            behöver också stärkas. Det är viktiga uppgifter för att åstadkomma
            likvärdiga villkor för medborgare och företag i hela landet och
            för att uppnå en effektivitet när det gäller måluppfyllelsen.
          </note>
          <note>
            Regeringen kommer också, som vi ger uttryck för i propositionen,
            att väldigt noga pröva om nya fristående regionala myndigheter
            måste bildas för att man ska kunna skapa en effektiv myndighetsstruktur.
          </note>
          <note>
            Utgångspunkten bör i stället vara att i största möjliga utsträckning
            inordna regional myndighetsverksamhet i länsstyrelserna.
          </note>
          <note>
            Landshövdingarna och länsstyrelserna bör också få ett bredare
            ansvar för att samordna statliga myndigheters agerande i länen.
            Man ska vara statens part i dialog med de regionala samverkansorganen.
          </note>
          <note>
            Fru talman! Med detta vill jag än en gång markera att det inte
            råder någon tveksamhet från regeringens sida när det gäller vår
            vilja att ge större möjligheter för lokala och regionala politiker
            att vara med och ta det regionala utvecklingsansvaret. Samtidigt
            måste påverkan och formandet av den regionala utvecklingen ske
            i samverkan mellan stat och regionala och lokala företrädare.
          </note>
          <note>
            Anf. 110 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Jag skulle vilja ställa en fråga som kan förefalla
            retorisk, men som kanske ändå i detta fall kan och bör ställas.
            Är statsrådet Lövdén nöjd med den utformning propositionen har
            fått? Har propositionen den konsistens och tydlighet som riksdagen
            har rätt att begära av en proposition?
          </note>
          <note>
            Vi vet alla att själva tillkomstprocessen var lite förvirrad.
            Först nåddes vi av ett halvofficiellt besked om att det skulle
            komma en proposition som utgick från PARK-utredningen. Så är det
            ofta. Under delningen nåddes vi av ett helt annat besked. Sedan
            kom en helt ny tredje produkt - den proposition allihop verkligen
            fick i pappersform. Det är uppenbart att det har skett förändringar
            i sista stund, som kanske har lett till ett antal otydligheter.
          </note>
          <note>
            Man talade om en strävan efter en viss enhetlighet och permanens
            som inte märks så mycket, tycker jag, i det färdiga resultatet.
          </note>
          <note>
            Konkret skulle jag vilja fråga om utvecklingsuppdraget. Är det
            tillfredsställande att ett regionalt utvecklingsorgan, länsstyrelsen
            och landstinget har samma utvecklingsuppdrag inom ett visst område
            i ett visst län?
          </note>
          <note>
            Anf. 111 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Den proposition som regeringen har lagt fram på riksdagens
            bord är ju en proposition som regeringen står för. Något annat
            vore väl konstigt. Det är alltid så att under beredningsprocessen
            i regeringen, innan en proposition är färdig, förekommer det olika
            synpunkter och så. Jag tycker att propositionen är en sammanhållen
            och bra proposition som markerar regeringens starka vilja till
            decentralisering och större inflytande för regionala och lokala
            företrädare när det gäller utvecklings- och tillväxtfrågor.
          </note>
          <note>
            Det är egentligen ett ganska långtgående steg vi tar. Vi ger
            ju samverkansorganen i uppgift att utarbeta program för länets
            utveckling, att samordna utvecklingsinsatserna i länet. Vi säger
            också att ett sådant program ska beaktas av alla statliga myndigheter
            på den regionala nivån. Det blir de regionala samverkansorganen
            som blir den viktigaste faktorn när det gäller att forma ett läns
            utveckling och ta fram riktlinjer för länets utveckling.
          </note>
          <note>
            Vi ställer också resurser till förfogande,
          </note>
          <note>
            200 miljoner kronor i form av projektmedel för att kunna initiera
            och förverkliga en del av de projekt som man drar upp när det
            gäller den regionala utvecklingsplaneringen. Det här är ett långtgående
            steg mot ett större ansvar för lokala och regionala företrädare
            för det regionala utvecklingsarbetet.
          </note>
          <note>
            Anf. 112 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Visst var det väl ändå så att det skedde väldigt
            stora förändringar i propositionen i sista stund? Det kan väl
            inte vara önskvärt eller vanligt i
          </note>
          <note>
            Regeringskansliet eller hos regeringen att göra på det sättet?
          </note>
          <note>
            Den slutprodukt som ändå nådde oss har naturligtvis goda sidor,
            men det finns ett antal oklarheter som kan hänga samman med tillkomstsättet.
            Jag nämnde ansvarsfördelningen i fråga om utvecklingsuppdraget.
            Där kan man tolka på lite olika sätt om exempelvis regeringens
            roll i förhållande till uppdraget beroende på hur man läser. Det
            finns också andra inkonsistenser som jag inte ska ta upp tiden
            med.
          </note>
          <note>
            Låt mitt i stället ställa en annan fråga. Statsrådet sade inte
            så mycket om landstingen i framtiden.
          </note>
          <note>
            Samtidigt är det ju en viss ambivalens i fråga om landstingens
            ställning redan i propositionen genom att landstingen såväl kan
            som inte behöver vara med i samverkansorganet. Det finns, som
            jag nämnde i mitt tidigare inlägg, indikationer på att man har
            börjat ifrågasätta landstingens roll på regeringsnivå. Statsministern
            har sagt något och Sören Häggroth, statssekreteraren, har sagt
            något. Det skulle vara intressant att höra vad statsrådet Lövdén
            har för åsikt om landstingens framtida ställning i utvecklingssammanhang
            och hur de kan påverka den framtida processen.
          </note>
          <note>
            Anf. 113 Statsrådet LARS-ERIK LÖV-
          </note>
          <note>
            DÉN (s) replik:
          </note>
          <note>
            Fru talman! Nils Fredrik Aurelius måste väl ha noterat att vi
            i propositionen väldigt klart markerar att vi flyttar över ansvaret
            för framtagande av utvecklingsprogram till samverkansorganet om
            ett sådant samverkansorgan bildas. Det är en överflyttning av
            ett ansvar som länsstyrelserna har i dag till samverkansorganet.
            Så har vi gjort i Kalmar län. Så har vi också gjort i Skåne och
            i Västra Götalands län. Där har vi också fört över resurser som
            tidigare användes på länsstyrelserna till Kalmar regionförbund,
            till regionen Västra Götaland och till Skåne - alltså från länsstyrelsen.
            Det står alldeles klart.
          </note>
          <note>
            Sedan ska man kanske vara försiktig när man som moderat pratar
            om inkonsekvens. Maken till inkonsekvens när det gäller Moderaternas
            agerande tycker jag att man får leta efter. Att man vill släppa
            fram
          </note>
          <note>
            Skåne som fortsatt försöksmodell men säger nej till
          </note>
          <note>
            Västra Götaland tycker jag är ett inkonsekvent handlande.
          </note>
          <note>
            Nu ska jag inte kommentera landstingens roll på det här sättet.
            Vi ska ha en bred översyn av uppgiftsfördelningen mellan de olika
            folkstyrelsenivåerna.
          </note>
          <note>
            Jag är övertygad om att vi behöver ha kvar en regional folkstyrelsenivå,
            inte minst för att vi ska ha en demokratisk förankring och ett
            demokratiskt beslutsfattande när det gäller sjukvården, den centrala
            välfärdsfrågan i Sverige.
          </note>
          <note type="speaker">
            Anf. 114 TALMANNEN:
          </note>
          <note>
            Jag konstaterar att Nils Fredrik Aurelius inte har rätt till
            ytterligare repliker i detta replikskifte, som nu är avslutat.
          </note>
          <note type="speaker">
            Anf. 115 BO KÖNBERG (fp) replik:
          </note>
          <note>
            Fru talman! Det är intressant att lyssna på ett meningsutbyte
            mellan socialdemokrater och moderater om vilket av partierna som
            är mest inkonsekvent i de här frågorna.
          </note>
          <note>
            Propositionen innehåller ju såvitt man kan förstå två huvuddrag.
            Det ena är att snöpa de försök med direktval som finns i Skåne
            och Västra Götaland. Det andra måste ändå tolkas som att man som
            framtidsmodell pekar ut kommunalförbund där det finns vetorätt
            för varje enskild kommun i stället för direktvalda regionfullmäktige.
            Det här är ju en mycket stor avvikelse jämfört med den reform
            som beslutades 1996
          </note>
          <note>
            och som var signerad av Jörgen Andersson. Jag är lite nyfiken
            på vad som hände mellan de kloka tankegångarna och den dåliga
            proposition som riksdagen nu har fått.
          </note>
          <note>
            Min andra fråga ställer jag med tanke på att det har blivit lite
            bättre tack vare det som hände i konstitutionsutskottet och att
            betänkandet är bättre än propositionen. Att jag tycker så är inte
            så konstigt, men jag är lite nyfiken på om statsrådet är mycket
            beklämd över den utveckling som nu har ägt rum, att förslaget
            att snöpa försöken i Skåne och Västra Götaland sannolikt kommer
            att avstyrkas av riksdagen om några timmar.
          </note>
          <note>
            För det tredje skulle jag vilja höra någon kommentar till den
            grundläggande frågan om statsrådet ser någon skillnad mellan de
            offentliga nivåer som har direktval och de som har indirekta val.
          </note>
          <note>
            Anf. 116 Statsrådet LARS-ERIK LÖV-
          </note>
          <note>
            DÉN (s) replik:
          </note>
          <note>
            Fru talman! Jag har svårt att ta till mig Bo Könbergs argumentation
            när det gäller att vi i propositionen har haft för avsikt att
            snöpa verksamheten i Skåne och Västra Götaland.
          </note>
          <note>
            Substantiellt finns det egentligen bara en skillnad mellan utskottets
            förslag och propositionens, och det är ju kulturpengarna i Skåne.
            Jag träffar många Skånepolitiker, och jag vet att det kanske inte
            var huvudfrågan för de skånska regionpolitikerna. De såg väl också
            att den modell som vi har tillämpat i Västra
          </note>
          <note>
            Götaland med en mer formaliserad diskussion och avtalsdiskussion
            om användandet av kulturpengarna, de statliga kulturpengarna,
            har varit en modell som har fungerat ganska bra.
          </note>
          <note>
            Den enda substantiella skillnaden, det är därför jag har svårt
            att ta till mig argumentationen, är ju kulturpengen. Propositionen
            markerar att Skåne och
          </note>
          <note>
            Västra Götaland får möjlighet att fortsätta en period till i
            avvaktan på en fortsatt utvärdering innan vi tar ställning till
            om direktvalet är en modell som vi ska kunna öppna upp för i hela
            landet. Den argumentationen har jag alltså ganska svårt att ta
            till mig.
          </note>
          <note type="speaker">
            Anf. 117 BO KÖNBERG (fp) replik:
          </note>
          <note>
            Fru talman! Ja, det förekommer väl en och annan gång att statsråd
            har lite svårt att ta till sig argument från oppositionspolitiker.
            Så kan det vara. Så låt oss lämna det åt sidan ett ögonblick.
            Det är ju ändå så att den uppfattning jag gav till känna i min
            fråga är väldigt spridd och delad av politikerna i de två berörda
            försöken. Både i Skåne och i Västra Götaland har ju protesterna
            varit ganska stora mot propositionen. Jag antar att detta ändå
            har nått fram till statsrådet på något sätt, åtminstone via massmedierna.
            Det går inte att komma ifrån den här kritiken genom att hävda
            att det bara är några få oppositionspolitiker här som tycker på
            detta vis. Det är ju så att nästan alla som har varit inblandade
            i försöken tycker precis som vi. Det vore intressant att höra
            någon kommentar till det.
          </note>
          <note>
            Sedan hade jag ett par frågor till. Den ena gällde om statsrådet
            kände sig beklämd över det som har hänt i betänkandet, dvs. att
            de här försöken inte blir så illa behandlade som det var tänkt
            i propositionen.
          </note>
          <note>
            Den andra frågan gällde förstås det här mer principiella: Ser
            statsrådet någon skillnad mellan om man har direkta val eller
            indirekta?
          </note>
          <note>
            Anf. 118 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag tycker att Bo Könberg ska ge mig ett svar. Vad
            är skillnaden mellan propositionen och utskottsbetänkandet substantiellt?
            Jag har gett mitt svar. Den skillnad jag kan hitta är kulturpengarna
            i
          </note>
          <note>
            Skåne. I substans hittar jag ingen annan avgörande skillnad.
            Vi skriver ju uttryckligen så här i propositionen: "I Skåne län
            respektive Västra Götalands län kan landstinget utgöra samverkansorgan".
            Vi skriver att den inledda verksamheten bör "fortsätta ytterligare
            en mandatperiod".
          </note>
          <note>
            Det behövs nämligen ytterligare tid för att vinna erfarenhet
            av en direktvald regional nivå med ansvar för regional utvecklingsverksamhet.
            Vi skriver också att verksamheten får bedrivas i stort sett oförändrat
            utom när det gäller kulturpengarna. Jag skulle alltså vilja ha
            svar på den frågan: Vad är skillnaden mellan regeringens proposition
            och utskottsbetänkandet enligt Bo Könberg?
          </note>
          <note type="speaker">
            Anf. 119 TALMANNEN:
          </note>
          <note>
            Jag konstaterar också nu att Bo Könberg inte har rätt till ytterligare
            inlägg i detta replikskifte, som är avslutat.
          </note>
          <note type="speaker">
            Anf. 120 PER LAGER (mp) replik:
          </note>
          <note>
            Fru talman! Jo, det finns en skillnad till som inte majoriteten
            i utskottet står för utan bara minoriteten och som bygger på PARK,
            nämligen utvidgningen av försöksverksamheten. Det är ju en oerhört
            stor skillnad.
          </note>
          <note>
            Jag skulle vilja ställa en fråga till statsrådet. Vad händer
            egentligen med Västra Götaland och Skåne
          </note>
          <note>
            2007 efter att denna försöksperiod är slut? Den förvaltningsmodell
            som har prövats under dessa år kommer att sätta sig allt djupare.
            Ser statsrådet att det finns en möjlighet att denna modell rivs
            upp och att man övergår till den modell som gäller för övriga
            län, nämligen med samverkansorgan?
          </note>
          <note>
            Anf. 121 Statsrådet LARS-ERIK LÖV-
          </note>
          <note>
            DÉN (s) replik:
          </note>
          <note>
            Fru talman! Per Lager refererar PARK på ett alldeles riktigt
            sätt. PARK föreslog ju en förlängd försöksverksamhet och att man
            skulle släppa in ytterligare län i försöksverksamheten. Man utgår
            både i
          </note>
          <note>
            PARK och i propositionen från att vi behöver längre tid på oss
            för att göra en utvärdering. Då tycker jag att det är lite väl
            mycket begärt av mig att jag i dag ska ge ett svar på vad som
            ska hända efter 2006.
          </note>
          <note>
            I propositionen förutsätts att vi ska fortsätta utvärderingen
            av Skåne och Västra Götaland och att vi ska göra en översyn av
            uppgifts- och ansvarsfördelningen mellan de olika folkstyrelsenivåerna.
            Dessa brickor får först vara på plats innan vi bestämmer oss för
            hur vi ska ha det på sikt, eventuellt med direktval som en möjlighet
            i hela landet.
          </note>
          <note type="speaker">
            Anf. 122 PER LAGER (mp) replik:
          </note>
          <note>
            Fru talman! Jo, det är just den långsiktiga inriktningen som
            det handlar om, statsrådet, dvs. att försöksverksamheten fortsätter
            med utgångspunkt i att man ska få erfarenheter så att olika felaktigheter
            kan rättas till under vägen så att man kan göra organisationen
            bättre på alla sätt och vis. Det är ju det som försöksverksamheten
            är inriktad på att visa.
          </note>
          <note>
            Statsrådet flaggar trots allt för att man kan öppna upp för direktval
            efter denna period. Det är det enda positiva som jag ser i statsrådets
            svar här i dag. Visar sig utvärderingen positiv kan man alltså
            öppna upp för de regionala självstyrelseorganen efter 2006.
          </note>
          <note>
            Då skulle jag vilja ställa en fråga. Jag har i en reservation
            i detta betänkande sagt att den utvärdering som regeringen har
            sagt ska göras ska ha en parlamentarisk anknytning. Jag frågade
            i mitt huvudanförande om detta, men statsrådet gav inte något
            besked.
          </note>
          <note>
            Jag skulle därför vilja höra om regeringen tänker se till att
            det blir en parlamentarisk anknytning när det gäller denna utvärdering.
          </note>
          <note>
            Anf. 123 Statsrådet LARS-ERIK LÖV-
          </note>
          <note>
            DÉN (s) replik:
          </note>
          <note>
            Fru talman! Än en gång kan jag säga att PARK
          </note>
          <note>
            föreslog en förlängning och en utvidgning av försöksverksamheten.
            Det gjorde man därför att försöken hade bedrivits under en väldigt
            kort tid och att man behövde mer erfarenhet för att dra slutsatser.
            Det är också regeringens bedömning när det gäller direktval i
            Skåne och Västra Götaland, dvs. att vi behöver lite längre tid
            på oss innan vi drar slutsatser om huruvida vi ska utvidga detta
            till att gälla hela landet och att man i hela landet ska få denna
            möjlighet.
          </note>
          <note>
            Beträffande formerna för utvärderingen i Skåne och Västra Götaland
            och formerna för översynen av uppgiftsfördelningen mellan de olika
            folkstyrelsenivåerna så får jag återkomma till den diskussionen.
          </note>
          <note type="speaker">
            Anf. 124 ÅSA TORSTENSSON (c) replik:
          </note>
          <note>
            Fru talman! Jag skulle vilja börja med att falla
          </note>
          <note>
            Nils Fredrik Aurelius lite i talet och ställa en fråga till ministern
            om ministern är nöjd med denna proposition utifrån att man just
            har tillmötesgått moderaterna och moderaternas inriktning att
            faktiskt avveckla den regionala nivån. Det skulle vara intressant
            att veta.
          </note>
          <note>
            Sedan talade ministern mycket om kommuner i samverkan och kommunalförbund
            som om det skulle vara någonting nytt. Det mesta finns det faktiskt
            möjlighet att genomföra redan i dag. Därtill är vi några som har
            erfarenheter av kommunalförbund och kommuner i samverkan som har
            utvecklats utan denna proposition.
          </note>
          <note>
            Ministern talar också mycket om ansvar. Men det vore också intressant
            att höra om det inte finns ett samband mellan ansvar och därmed
            makt och befogenheter att faktiskt bestämma själv över det man
            åläggs ansvar för. Inte kan det väl vara så som ministern ständigt
            påstår, att denna proposition inte särskiljer sig från nuvarande
            försöksverksamhet?
          </note>
          <note>
            Ministern kan väl inte på allvar påstå att kommande förslag om
            kommuner i samverkan med varje kommuns vetorätt innebär ett lika
            tydligt och starkt organ för den regionala utvecklingen som just
            Skåne och
          </note>
          <note>
            Västra Götaland och därtill Kalmar har i dag?
          </note>
          <note>
            Anf. 125 Statsrådet LARS-ERIK LÖV-
          </note>
          <note>
            DÉN (s) replik:
          </note>
          <note>
            Fru talman! Jag tror att en förutsättning för att man ska vara
            framgångsrik när det gäller att ta ett ansvar regionalt för det
            regionala utvecklingsarbetet och för de andra uppgifter som vi
            i propositionen anger som samverkansorganets uppgifter är att
            man i ett län är överens mellan kommunerna. Jag tror att det är
            en förutsättning för en framgångsrik verksamhet.
          </note>
          <note>
            Det är därför som förslaget om att kommunerna gemensamt i länet
            måste bilda ett kommunalförbund för att kunna utgöra samverkansorgan
            föreligger.
          </note>
          <note>
            Sedan till diskussionen om moderaterna. Jag är självklart nöjd
            med propositionen. Jag tycker naturligtvis också att utskottets
            förslag i betänkandet är acceptabelt, eftersom det inte skiljer
            så mycket mellan propositionen och utskottsförslaget.
          </note>
          <note>
            Det faktum att moderaterna i huvuddrag ställer sig bakom utskottsbetänkandet,
            utom när det gäller Västra Götaland, innebär naturligtvis inte
            att socialdemokraterna delar moderaternas bedömning om landstingens
            framtid.
          </note>
          <note>
            Jag tycker att Åsa Torstensson borde vara lite mer bekymrad för
            vad en eventuell borgerlig regering, där
          </note>
          <note>
            Centern uppenbarligen vill ingå, ska ta sig för när det gäller
            landstingens framtida verksamhet och den sjukvårdspolitik som
            moderaterna står för. Det borde vara ett större bekymmer för Centerpartiet
            än det är för regeringen.
          </note>
          <note type="speaker">
            Anf. 126 ÅSA TORSTENSSON (c) replik:
          </note>
          <note>
            Fru talman! Jag måste säga att jag är bekymrad över socialdemokraternas
            ändring i denna fråga med tanke på att jag trodde att socialdemokrater
            och centerpartister hade en gemensam syn just på utveckling av
            regioner. Men ack vad jag bedrog mig. Ministern vidhåller att
            kommunala samverkansorgan enligt denna proposition skulle ha samma
            tydlighet och samma möjligheter till regional utveckling som t.ex.
          </note>
          <note>
            Kalmar har i dag. Ministerns argumentering är falsk när han påstår
            att det inte är någon skillnad mellan det som står i propositionen
            och den verklighet som försöksregionerna lever i i dag. Det är
            en stor skillnad mellan dessa saker.
          </note>
          <note>
            Jag är också orolig över ministerns hantering av sina egna förtroendevalda
            som i PARK har suttit och varit starka företrädare för att regionaliseringen
            skulle utvecklas. Det är snarast så att det är ministern som anser
            att det som sägs i propositionen överensstämmer med moderaternas
            reservation. Det är snarare den omfamningen som nu har skett.
          </note>
          <note>
            Anf. 127 Statsrådet LARS-ERIK LÖV-
          </note>
          <note>
            DÉN (s) replik:
          </note>
          <note>
            Fru talman! Till skillnad från PARK:s förslag innebär propositionen
            att vi öppnar upp för hela landet att vara med i utvecklingen
            och ta ansvar för det regionala utvecklingsarbetet på lokal och
            regional nivå.
          </note>
          <note>
            Det är inte försök som regeringen ska pröva och ta ställning
            till, utan vi öppnar upp för alla som bildar samverkansorgan att
            ta över uppgifter som i dag åvilar länsstyrelserna.
          </note>
          <note>
            Vi ställer också resurser till förfogande för att man ska kunna
            bli framgångsrik i det regionala utvecklingsarbetet. Jag tycker
            att detta är ett avsevärt steg framåt, mot ett större ansvar lokalt
            och regionalt för de viktiga tillväxtfrågorna.
          </note>
          <note>
            Som jag underströk i mitt inledningsanförande är det inte fråga
            om antingen-eller. Tillväxtarbetet och regionernas utveckling
            beror både på statliga insatser och på regionalt och lokalt politiskt
            ansvarstagande.
          </note>
          <note>
            Det är det samspelet som kan skapa framgång när det gäller regionernas
            utveckling.
          </note>
          <note type="speaker">
            Anf. 128 MATS EINARSSON (v) replik:
          </note>
          <note>
            Fru talman! Jag skulle vilja ha ett par korta kommentarer från
            statsrådet angående jämställdhetsexperterna. Lagregleringen av
            länsexperterna försvinner ju enligt både propositionens och utskottets
            förslag.
          </note>
          <note>
            Formellt blir det alltså möjligt för länsstyrelserna att göra
            sig av med sina länsexperter.
          </note>
          <note>
            Vad gäller jämställdhetsexperterna är det vårt intryck att de
            har inneburit en mycket värdefull förstärkning till länsstyrelserna.
          </note>
          <note>
            Jag undrar för det första vad som är statsrådets bedömning av
            jämställdhetsexperternas arbete hittills och för det andra om
            statsrådet menar att länsstyrelsens ansvar på detta område över
            huvud taget är förenligt med att inte ha den här kompetensen i
            organisationen.
          </note>
          <note>
            Anf. 129 Statsrådet LARS-ERIK LÖV-
          </note>
          <note>
            DÉN (s) replik:
          </note>
          <note>
            Fru talman! Det faktum att den, tycker jag, ganska stelbenta
            organisationen med länsexperter avvecklas innebär inte att länsstyrelserna
            inte ska ägna sig åt de här arbetsuppgifterna. Regeringen utfärdar
            ju årligen regleringsbrev till länsstyrelserna med återrapporteringskrav
            när det gäller resultat och verksamhet. I
          </note>
          <note>
            regleringsbrevet reglerar vi noga vilka uppgifter som ska utföras
            av länsstyrelserna. Så kommer det naturligtvis att vara också
            framöver.
          </note>
          <note>
            Vi undviker alltså en ganska stelbent organisation.
          </note>
          <note>
            Med den här större friheten för länsstyrelserna att forma sin
            organisation kan länsstyrelserna också göra detta utifrån de skiftande
            regionala förutsättningarna runtom i landet - uppgiften har man
            naturligtvis kvar.
          </note>
          <note>
            Anf. 130 INGVAR SVENSSON (kd)
          </note>
          <note>
            replik:
          </note>
          <note>
            Fru talman! Det är bra att statsrådet redde ut detta med kulturbidrag
            och Skåne. Där var det ju lite oklarheter i debatten, men det
            hela kommer alltså att fortsätta i oförändrad form.
          </note>
          <note>
            Sedan skulle jag vilja utdela lite rosor för att regeringen nu
            vill ta tag i detta med ansvarsfördelning mellan stat, landsting
            och kommun. Det har man aviserat i propositionen, och statsrådet
            tog också upp det i sitt inlägg här. Detta är utomordentligt bra.
            Den kommunala självstyrelsen bör ges ett innehåll, för att anknyta
            till vad Lagrådet tidigare sagt i det här sammanhanget. Det är
            bra att vi nu kan ta ett helhetsgrepp om de här frågorna.
          </note>
          <note>
            Jag tänker inte polemisera särskilt mycket med statsrådet, men
            jag har en fråga: Är det en styrka eller en svaghet att en enda
            kommun kan sabotera hela det regionala ansvaret i ett län?
          </note>
          <note>
            Anf. 131 Statsrådet LARS-ERIK LÖV-
          </note>
          <note>
            DÉN (s) replik:
          </note>
          <note>
            Fru talman! Jag har nog svarat på den frågan tidigare i replikskiftet
            med Åsa Torstensson. Jag tror att en förutsättning för att nå
            framgång i ett län när det gäller att forma och ta ansvar för
            regionala utvecklingsfrågor är att man också är överens i länet
            om att ta det ansvaret; detta för att undvika en bestående splittring
            i länet.
          </note>
          <note>
            De processer som leder fram till att man bildar kommunalförbundssamverkansorgan
            är i sig positiva.
          </note>
          <note>
            Det innebär också att man diskuterar igenom hur utvecklingsarbetet
            ska formas, hur det ska bedrivas.
          </note>
          <note>
            Man konfronteras med de problem och även de möjligheter som finns
            i länet. Jag tror alltså att en förutsättning i sammanhanget är
            att man är överens och att man vill detta; annars kan man inte
            bli framgångsrik i arbetet.
          </note>
          <note type="speaker">
            Anf. 132 LARS HJERTÉN (m):
          </note>
          <note>
            Fru talman! Jag vill börja med att instämma i Nils
          </note>
          <note>
            Fredrik Aurelius yrkande om bifall till reservation nr 2 i betänkandet.
          </note>
          <note>
            Den 15 maj 1997 fattade en riksdagsmajoritet beslut om att bilda
            försöksregionen Västra Götaland.
          </note>
          <note>
            Att det var fråga om ett tidsbegränsat försök framgick både av
            propositionen och av debatten och beslutet här i riksdagen. I
            propositionen stod det att försöksperioden skulle omfatta tiden
            från den 1 januari 1999
          </note>
          <note>
            till den 31 december 2002. Även i debatten påpekade flera deltagare
            att det var fråga om en försöksperiod under fyra år.
          </note>
          <note>
            I det betänkande som vi nu diskuterar säger fyra partier i en
            reservation att det rimliga borde vara att fortsätta med den här
            verksamheten och att utvidga den med sikte på att under nästa
            mandatperiod fatta ett permanent beslut om det regionala självstyret
            - det gäller säkert också Västra Götaland.
          </note>
          <note>
            Ronny Svensson, en erkänd forskare i regionala frågor - ja, kanske
            den mest kände i Sverige - och tidigare verksam vid Mälardalshögskolan,
            har studerat det här projektet väldigt noga i samband med att
            det sjösattes. Han var mycket kritisk. Särskilt förvånad var han
            över att politiker och partier som talar om decentralisering i
            praktiken går i rakt motsatt riktning.
          </note>
          <note>
            Det här är utan tvekan ett centraliseringsförslag, sade han.
            Han menar att det i längden inte kommer att hålla, utan att folk
            förr eller senare kommer att vända sig mot detta.
          </note>
          <note>
            Vid statsvetenskapliga institutionen i Uppsala studerade man
            också den här beslutsprocessen. Man lät en del studenter titta
            lite mera noga på hur det gick till. I en C-uppsats dömer en student
            ut hela processen. Det står så här: "Enligt den representativa
            demokratins princip har beslutet tagits fram utan mandat, demokratisk
            förankring saknas - beslutet saknar därmed legitimitet och borde
            därför inte ha tagits." Det är väldigt starka ord. Jag frågade
            handledaren, som är professor i statskunskap, om det här är ett
            objektivt vetenskapligt arbete. Ja, det är det, sade han, och
            tyvärr är det nog helt korrekt.
          </note>
          <note>
            Fru talman! Det var många - tillräckligt många -
          </note>
          <note>
            skaraborgare som krävde en folkomröstning för att landstinget
            skulle tvingas behandla frågan. Men majoriteten avslog förslaget.
            I riksdagsdebatten var också frågan om folkomröstning uppe. Men
            där sade man från den sida som var motståndare till en folkomröstning
            att det lämpar sig väldigt dåligt med folkomröstning när det gäller
            regioner, att det är ren populism att föreslå en folkomröstning.
          </note>
          <note>
            I bara två kommuner fick man folkomrösta, nämligen i Habo och
            Mullsjö. Där röstade man med en stor majoritet för att gå över
            till Jönköpings län. Man ville alltså inte vara med i Västra Götaland.
          </note>
          <note>
            Jag kan erinra om att just när konstitutionsutskottet i höstas
            besökte Florens för att studera den europeiska unionen genomfördes
            en folkomröstning om regionernas framtid i Italien. Vad som är
            sanning i
          </note>
          <note>
            Florens och Milano är tydligen bara ett dåligt skämt i
          </note>
          <note>
            Göteborg och Skövde.
          </note>
          <note>
            En allvarlig följd av storlänet Västra Götaland är hur polisens
            arbete organiseras. Som bekant måste en polismyndighet sammanfalla
            med ett län. Ledningen finns nu i Göteborg, och organisationen
            rationaliseras alltmer genom att närpolisområdena blir allt större.
          </note>
          <note>
            Man kan således inte längre tala om närpolis, utan det är fråga
            om fjärrpolis.
          </note>
          <note>
            Till en del beror problemet på att det saknas många poliser i
            Västra Götaland. Ett stort problem är också den nya organisationen.
            Polisledningen försöker successivt att centralisera hela verksamheten.
            Det gäller både personal och övriga resurser. Detta gör att polisen
            ute på fältet och även allmänheten känner en mycket stor oro inför
            framtiden. Senast i går var det en stor insändare från hela PRO-verksamheten
            i Skaraborg om att man inte kan acceptera en så stor centralisering
            av polisen. Det här är alltså en följd av storlänet.
          </note>
          <note>
            Jag har helt kort här berört beslutet om Västra
          </note>
          <note>
            Götaland där inga som helst hänsyn togs till vad medborgarna
            tyckte. Man hade ingen tanke på historia och traditioner när man
            sedan satte namn på de gamla länen - namn som bl.a. kommer att
            stå på valsedlarna i höst. Skaraborg, liksom Älvsborg och
          </note>
          <note>
            Bohuslän, är ju begrepp från medeltiden - men begrepp som försvann.
            Skaraborg ersattes med begreppet Västra Götalands östra. Hos mig
            leder det tankarna till en järnvägsanhalt, inte till en del av
            Sverige som spelat en väldigt viktig roll under historiens gång.
          </note>
          <note>
            Riksdagen uttalade nyligen sitt stöd för att behålla de gamla,
            ofta medeltida sockennamnen. Det fanns ju byråkrater på olika
            nivåer som ville slopa dem. De tyckte att det var mer rationellt
            att använda siffror än gamla sockenbeteckningar. Men samma känsla
            för pietet saknades helt när de nya valkretsarna fick sina namn.
            Det är bara ett exempel på följder av det trista beslutet om Västra
            Götalands län.
          </note>
          <note>
            Nu finns det ändå några ljuspunkter. Jag ser inte helt kolsvart
            på utvecklingen framöver. Plågsamma regionförsök i stil med vad
            som skett och vad som sker i Västra Götaland kommer vi kanske
            inte att uppleva i framtiden. Huvudfåran av regioner kommer att
            bygga på kommuner i samverkan. Det tycker jag och Moderaterna
            är bra. Men det är alldeles klart att vi behöver en rejäl debatt
            om hur regioner ska utformas i vårt land, en debatt där vi måste
            beakta medborgarnas intressen. Man kan inte köra över medborgare
            hur många år som helst.
          </note>
          <note>
            Vi behöver en debatt om vad kommuner, regioner och stat ska stå
            för och vilka som ska besluta. Men -
          </note>
          <note>
            jag upprepar det ytterligare en gång - vi måste också ha en debatt
            där allmänheten ges möjlighet att säga sin mening.
          </note>
          <note>
            Kommunerna i Västra Götaland har väldigt litet inflytande. Det
            är 49 kommuner. Jag talar ofta med kommunpolitiker, och de anser
            att de praktiskt taget inte har någonting att säga till om i den
            här regionen.
          </note>
          <note>
            Kan det bli en ändring när det gäller kommande regionförsök,
            ser jag det som något mycket positivt.
          </note>
          <note>
            Det är alltså moderaternas uppfattning att försöksverksamheten
            i Västra Götaland ska upphöra vid det här årets utgång, enligt
            riksdagsbeslutet från
          </note>
          <note>
            1997, men tyvärr är vi ensamma om att kräva detta i dag i kammaren.
          </note>
          <note type="speaker">
            Anf. 133 EWA THALÉN FINNÉ (m):
          </note>
          <note>
            Fru talman! Det är faktiskt så att jag med tillfredsställelse
            står här i dag och konstaterar att en enig riksdag ställer sig
            bakom ett förlängt försök i Skåne.
          </note>
          <note>
            Att det beslutet i realiteten skulle komma var när propositionen
            lades fram ganska osäkert. Turerna i både bostadsutskottet och
            konstitutionsutskottet blev både långa och många i den här beslutsordningen.
          </note>
          <note>
            Lite historik: Under tidigt 90-tal väcktes tankar och idéer i
            Skåne om att själv få driva, handlägga och besluta i frågor som
            rör regional utveckling - detta för att besluten skulle fattas
            närmare de skånska medborgarna. Intensiva diskussioner startade
            mellan de skånska kommunerna och de skånska landstingen.
          </note>
          <note>
            Dessa diskussioner avrundades med att man tillskrev regeringen
            och begärde att få handha det regionala ansvaret med självstyrelse.
          </note>
          <note>
            Skåne är i detta sammanhang kanske delvis unikt.
          </note>
          <note>
            Till skillnad från bl.a. Västra Götaland tror jag att varenda
            skåning är stolt och glad över att Skåne i dag är ett län i stället
            för två.
          </note>
          <note>
            Skåne är förhållandevis litet till sin yta men har ändock med
            svenska mått en ganska stor befolkning.
          </note>
          <note>
            Det är överblickbart och naturligt som en enhet.
          </note>
          <note>
            Att jag nämner det här hänger naturligtvis ihop med det ställningstagande
            vi moderater har gjort om förlängning just vad gäller Skånes beslutsordning.
          </note>
          <note>
            Skåne har både historiskt och i dag kanske en särställning i
            Sverige.
          </note>
          <note>
            Även i dag, efter fem och ett halvt år, finns en stark politisk
            enighet mellan kommuner och region och mellan de politiska partierna
            om att man vill fortsätta med självstyret som ett självstyrelseorgan
            med regionen som huvudman. Man vill inte vara ett samverkansorgan.
            Jag vill även påpeka att den sydsvenska industri- och handelskammaren
            är mycket positiv till det regionala självstyret.
          </note>
          <note>
            Sedan man fick det regionala självstyret i Skåne har en positiv
            utveckling startat, där de viktigaste utgångspunkterna i det regionala
            utvecklingsarbetet är att föra en kontinuerlig dialog med kommunerna,
            med näringsliv, med universitet och högskolor. Dialogen är i dag
            mer intensiv än när utvecklingsansvaret låg hos länsstyrelsen,
            vilket man åtminstone om man, som jag, kommer från en mindre kommun
            märker och upplever som mycket positivt.
          </note>
          <note>
            I och med dagens beslut kommer man att ha köpt mer tid. Nu har
            regeringen ett tungt ansvar att tillsammans med riksdag, kommuner,
            landsting, politiska partier och medborgare sätta sig ned och
            föra en dialog om på vilken nivå olika frågor ska beslutas.
          </note>
          <note>
            Naturligtvis måste man alltid ha individen i centrum.
          </note>
          <note>
            Fyra år har man köpt. Det är mycket viktigt att man under denna
            tid på allvar lägger en grund för hur den beslutande organisationen
            i framtiden ska se ut.
          </note>
          <note>
            Vilka frågor ska beslutas på vilken nivå? Och hur detaljerade
            ska statens anvisningar vara? Hur olika får det bli i vårt avlånga
            land?
          </note>
          <note>
            Fru talman! I vissa frågor kan det kanske vara lättare att se
            att beslut kan fattas på lägre nivå än den statliga, och det är
            väl delvis de frågor som man redan i dag får besluta om. Här är
            den regionala infrastrukturen kanske den väsentligaste frågan,
            eftersom infrastruktur är av mycket stor betydelse för en regions
            tillväxt och framtida utveckling, men också beslutsansvaret för
            de statliga medlen för regionala utvecklingsprojekt spelar in.
            Men det kanske finns fler.
          </note>
          <note>
            I Skåne har man delvis hamnat i en helt ny situation med Öresundsbron.
            En helt ny region, Öresundsregionen, öppnar upp för nya marknader
            och rörelser.
          </note>
          <note>
            Olikheter i systemen mellan Sverige och Danmark skapar delvis
            problem för människor. Ett mandat att förhandla om och lösa dessa
            frågor skulle man kanske kunna tänka sig handhas på regional nivå.
          </note>
          <note>
            Hur står det till med vissa företagarfrågor eller frågor om hur
            stark styrning staten ska ha över kulturpengarna? Det finns många
            frågeställningar. Och regeringen har nu det stora ansvaret att
            komma vidare i frågan, för kraven på ett regionalt beslutsfattande
            tror jag rent personligen inte kommer att minska i framtiden,
            framför allt med tanke på den tendens vi sett på senare år när
            det gäller inskränkningar i den kommunala självstyrelsen.
          </note>
          <note>
            Ju mer regering och riksdag genom stopplagar och pekpinnar försöker
            stoppa och hindra politiska förslag och idéer på lägre nivåer,
            desto högre tror jag att ropen efter starkare kommunalt och regionalt
            självstyre kommer att bli. Hur sedan den slutgiltiga organisationen
            kommer att se ut i ett långsiktigt perspektiv hänger naturligtvis
            ihop med vilka frågor man kommer fram till ska beslutas på lägre
            nivå än den statliga.
          </note>
          <note>
            Herr talman! Jag vill återigen uttrycka min tillfredsställelse
            över det beslut som riksdagen i dag kommer att fatta, där vi förlänger
            försöket med självstyrelseorgan i Skåne.
          </note>
          <note type="speaker">
            Anf. 134 OWE HELLBERG (v):
          </note>
          <note>
            Herr talman! Som ledamot av den parlamentariska regionkommittén
            är jag ordentligt besviken och förvånad över hur regeringen har
            hanterat kommitténs betänkande.
          </note>
          <note>
            Sex partier stod enade i frågan om fortsatt och utökad försöksverksamhet
            under kommande mandatperiod. Endast Moderaterna var emot, mest
            av principiella skäl. Hur de sedan har hanterat frågan behöver
            jag inte redovisa här i dag. Det har andra gjort så bra före mig.
            Övriga partier, inklusive Socialdemokraterna, ville gå vidare
            och förtydliga självstyret ytterligare genom att överföra alla
            regionala utvecklingsmedel till självstyrelseorganen.
          </note>
          <note>
            En annan viktig fråga var att göra regelsystemet mer likt det
            kommunala för en mer flexibel beslutprocess än den statliga, där
            regleringsbrev och bestämmelser inte ger mycket utrymme för regionala
            tolkningar eller för andra prioriteringar.
          </note>
          <note>
            Det enda som skilde oss åt var hur fort permanentningen av försöken
            skulle ske, om det skulle ske samtidigt i hela landet eller om
            några län skulle få gå före. Vänsterpartiet tycker att en sådan
            reform ska genomföras samtidigt över landet och att formen ska
            vara direktvalda regionfullmäktige. För att markera att en förändring
            var på gång ansåg vi att landshövdingarna i försökslänen skulle
            ersättas med en myndighetschef. Det skulle markera att den regionala
            politiska nivån tog över utvecklingsansvaret för länet och att
            länsstyrelsen blev myndighetsutövare och kontrollant av att statliga
            mål uppfylls.
          </note>
          <note>
            Efter PARK:s överlämnande av sitt betänkande har det ägt rum
            en process i det socialdemokratiska partiet, där centralisterna
            med Göran Persson i spetsen segrade över de krafter i partiet
            som är för att göra den regionala parlamentariska nivån mer demokratiserad.
          </note>
          <note>
            Flera ministrar har pinkat revir i den här frågan och vill inte
            släppa från sig ett uns av den statliga makten och härligheten.
            Trycket från landets regionpolitiker har varit stort, och i sista
            stund har regeringen i propositionen kastat in några rader om
            att självstyrelseorganen visst ska få behålla de befogenheter
            som de har även efter utgången av 2002. Det här innebär, herr
            talman, att propositionen är slarvigt gjord och lagstiftningsförslagen
            så undermåliga att man med motioner och med hjälp av arbete i
            bostadsoch konstitutionsutskotten har fått rätta till de värsta
            otydligheterna. Så här ska vi inte behöva få en proposition på
            riksdagens bord.
          </note>
          <note>
            I stället för gå PARK:s förslag till mötes hittade regeringen
            på en ny variant av regionalt självbestämmande, "självbestämmande
            light", som kallas samverkansorgan. Argumentet var att eftersom
            så många län ansökt om att få bilda självstyrelseorgan var det
            fel att bara utse några stycken. Därför borde alla få chansen
            men då i light-versionen samverkansorgan.
          </note>
          <note>
            Det finns inget hinder för att ge alla län som vill det möjligheten
            att bilda självstyrelsorgan. Hindret kommer från regeringens sida.
          </note>
          <note>
            Kalmar län och Gotlands län, som också är försökslän med självstyrelseorgan,
            vingklipps och ska i fortsättningen ha light-versionen samverkansorgan.
          </note>
          <note>
            Hur ska den personal känna sig som lämnat länsstyrelserna i Kalmar
            och på Gotland och efter mycket vånda och kraftsamlande har byggt
            upp nya organisationer i självstyrelseorganens regi? Ska de gå
            tillbaka till länsstyrelserna och krypa in i sina gamla kostymer?
            Jag tycker att det här är ett missbruk av mänsklig kreativitet
            och visar på en politisk vinglighet från regeringens sida av stora
            mått.
          </note>
          <note>
            Skillnaderna mellan ett självstyrelseorgan och ett samverkansorgan
            är betydande. Självstyrelseorganen har beslutanderätt över den
            största delen av de regionala utvecklingsmedlen i ett samlat belopp
            och avgör hur de ska fördelas mellan olika ändamål som projektverksamhet,
            företagsstöd, medfinansiering av EU-
          </note>
          <note>
            medel m.m. Samverkansorganet får, om regeringen så beslutar,
            ta del av och besluta om vissa projektmedel, alltså en bråkdel
            av de totala medlen. I övrigt är det ett övertagande av uppgifter
            som är i mer verbal form: att upprätta ett program för länets
            utveckling, prioritera regionala infrastruktursatsningar och samordning
            av vissa instanser. Länsstyrelsens och andra statliga myndigheters
            skyldigheter att följa upprättade program och prioriteringar är
            underordnade de direktiv som gäller för myndigheten. Med andra
            ord: Länsstyrelsen har tolkningsföreträde.
          </note>
          <note>
            Jag måste säga att jag blev förvånad när jag hörde att Kerstin
            Kristiansson Karlstedt och inte minst ministern inte riktigt förstod
            vad det är för skillnad mellan ett samverkansorgan och ett självstyrelseorgan.
            Om man har trott att det är samma sak är det skrämmande, för så
            är det definitivt inte. Det är stor skillnad däremellan.
          </note>
          <note>
            Till sist två detaljer i betänkandet, där jag som motionsskrivare
            tycker att mina KU-kolleger missat lite i behandlingen av ärendet.
            Det gäller tillsättandet av länsstyrelsens styrelse i län med
            samverkansorgan och de s.k. länsexperterna.
          </note>
          <note>
            Trots att samverkansorganen tar över vissa funktioner - märk
            väl vissa funktioner - från länsstyrelsen, stärker regeringen
            sin makt genom att inte bara landshövdingen utan också styrelsen
            ska utses av regeringen. I dag utses den av landstinget, vilket
            ger insyn och kan hävda det regionala intresset när synpunkter
            går isär. Länsstyrelsen i län med samverkansorgan borde även i
            fortsättningen utses av landstinget för att främja de regionala
            intressena och för att säkra indirekt folkvalda representanter
            i styrelsen med ett regionalt perspektiv.
          </note>
          <note>
            När det gäller expertfunktionerna tycker Vänsterpartiet att det
            är viktigt att det finns en jämställdhetsexpert i varje län för
            att kvinnors rättigheter ska genomsyra länsstyrelsearbetet i alla
            sammanhang, såväl i anslagsfördelning som i representation i olika
            arbetsgrupper och projekt och i arbetet med program och analyser.
            Vi tror att varje klok länsstyrelse kommer att uppfylla det kravet.
            Annars kommer vi från
          </note>
          <note>
            Vänsterpartiet att återkomma i den frågan.
          </note>
          <note type="speaker">
            Anf. 135 ÅSA TORSTENSSON (c) replik:
          </note>
          <note>
            Herr talman! Den principiella principlösheten från moderaternas
            sida har vi ju mött vid ett flertal tillfällen, och den har fyllts
            på ytterligare här i kammaren, men jag måste till Owe Hellberg
            ställa följande fråga:
          </note>
          <note>
            Hur är det med de principiella principlösheterna hos
          </note>
          <note>
            Vänstern och Owe Hellberg? Jag läser innantill ur en debattartikel
            undertecknad av Owe Hellberg:
          </note>
          <note>
            "Den socialdemokratiska minoritetsregeringen står således inför
            en svår valsituation. Indirekt valda kommunalförbund kommer att
            passa moderaterna som handen i handsken då deras strategi är att
            avveckla den folkvalda region/landstingsnivån. Riksdagens övriga
            partier står för av folket direktvalda regionfullmäktige.
          </note>
          <note>
            Indirekt demokrati tillsammans med moderaterna eller direktdemokrati
            tillsammans med kd-v-c-mp-fp?
          </note>
          <note>
            Det valet kan väl inte vara svårt för Göran Persson."
          </note>
          <note>
            Det skulle vara intressant att veta varför Owe
          </note>
          <note>
            Hellberg och Vänsterpartiet nu har lierat sig med moderaterna,
            tydligen i strategiskt syfte att avveckla den direkt folkvalda
            regionala nivån. Eller är det så att vi ska bemöta vänsterpartister
            och vänsterpartistiska riksdagsledamöter på olika sätt beroende
            på om de uttalar sig i en debattartikel eller står i kammaren
            och argumenterar?
          </note>
          <note type="speaker">
            Anf. 136 OWE HELLBERG (v) replik:
          </note>
          <note>
            Herr talman! Både jag och Mats Einarsson har väldigt tydligt
            klargjort var vi står i den här frågan.
          </note>
          <note>
            Inför motionsskrivandet och behandlingen i utskotten har Per
            Lager redogjort för de sonderingar som gjordes och de kontakter
            som togs. Det framgick då klart och tydligt att moderaterna skulle
            gå in i en ohelig allians med socialdemokraterna i den här frågan.
            I
          </note>
          <note>
            praktiken var det alltså avgjort hur saken skulle komma att hanteras
            framöver. Det kunde man utläsa av den sonderingen.
          </note>
          <note>
            När det gäller vårt ställningstagande i övrigt handlar det om
            vad som händer i en situation där den här propositionen faller.
            Då blir det faktiskt lite av kaos i Sveriges land, inte minst
            i Skåne och i Västra
          </note>
          <note>
            Götaland. Det innebär att försöksverksamheten upphör 2002 och
            att ingen har någon som helst aning om vad som ska ske efter 2002
            års utgång.
          </note>
          <note>
            Det är fråga om ett praktiskt-pragmatiskt ställningstagande,
            men i principfrågan och när det gäller idéerna är det väldigt
            tydligt vad Vänsterpartiet tycker.
          </note>
          <note>
            Anf. 137 KERSTIN KRISTIANSSON
          </note>
          <note type="speaker">
            KARLSTEDT (s) replik:
          </note>
          <note>
            Herr talman! "Skrämmande" säger Owe Hellberg att han tycker att
            det är när han hör att jag och ministern inte har förstått distinktionerna
            i propositionen.
          </note>
          <note>
            Jag tycker att det är än mer skrämmande när jag hör
          </note>
          <note>
            Owe Hellberg, som har en åsikt som är så vitt skild från den
            som hyses av övriga vänsterpartister i konstitutionsutskottet.
          </note>
          <note>
            Jag skulle vilja ställa en fråga till Owe Hellberg med anledning
            av vad han sade i sitt anförande.
          </note>
          <note>
            Det är det här: Tycker inte Owe Hellberg att det är ganska klokt
            att skynda långsamt i den här frågan?
          </note>
          <note>
            Tro inte att jag och socialdemokraterna är någon sorts bakåtsträvare.
            Här finns en inriktning mot större regionalt inflytande, men vi
            tycker att en försöksverksamhet som pågår ska få föregås av en
            utvärdering och översyn innan man släpper på andra. Det försökte
            jag också säga i mitt replikskifte och mitt anförande.
          </note>
          <note>
            Tycker Owe Hellberg att man ska släppa fritt för försöksverksamhet
            i hela landet, och inte gå med små steg som är föreslaget i propositionen
            och i betänkandet?
          </note>
          <note type="speaker">
            Anf. 138 OWE HELLBERG (v) replik:
          </note>
          <note>
            Herr talman! Det har tydligen varit stora brister, åtminstone
            hos Kerstin Kristiansson Karlstedt och ministern i den här frågan.
            I propositionen står det nämligen att Skåne och Västra Götaland
            minsann ska ha samma befogenheter som de har haft tidigare, men
            försökslagstiftningen ska väck! Och så kommer det en lagstiftning
            som ska gälla lika för alla län i hela landet.
          </note>
          <note>
            Det går ju naturligtvis inte ihop! Det är därför som bostadsutskottet
            har påpekat det här. Konstitutionsutskottet har naturligtvis sett
            till att försökslagstiftningen även fortsättningsvis ska gälla.
            Det är alltså stor skillnad på ett självstyrelseorgan och ett
            samverkansorgan.
          </note>
          <note>
            Kerstin Kristiansson Karlstedt sade att i Kalmar, där blir det
            ingen skillnad. Det är klart att det blir skillnad! Den är påvisbar
            och märkbar på alla möjliga sätt! Förstår ni inte det? Har ni
            inte fattat vad det här handlar om? Det är helt otroligt!
          </note>
          <note>
            Anf. 139 KERSTIN KRISTIANSSON
          </note>
          <note type="speaker">
            KARLSTEDT (s) replik:
          </note>
          <note>
            Herr talman! Jo, vi har förstått, och vi har läst propositionen.
            Inte minst ministern måste väl förstå vad propositionen innebär!
            Det behöver inte Owe
          </note>
          <note>
            Hellberg tvivla på. T.o.m. jag har läst den - och förstått den,
            vill jag påstå. Däremot har vi skilda uppfattningar i sak.
          </note>
          <note>
            Sedan tycker jag att man fäster sig så mycket vid försökslänen.
            Det handlar ju om övriga delar av landet också, som nu får den
            här möjligheten att samverka i samverkansorgan i form av kommunalförbund.
          </note>
          <note>
            Det är inte så illa med de beslutsbefogenheter som dessa kommunalförbund
            får sig tillhanda.
          </note>
          <note>
            Jag tycker att det är ett bra första steg i rätt riktning. Tycker
            inte Owe Hellberg det? Tycker han någonting annat?
          </note>
          <note type="speaker">
            Anf. 140 OWE HELLBERG (v) replik:
          </note>
          <note>
            Herr talman! Bevisligen hade inte Skåne och
          </note>
          <note>
            Västra Götaland fått de befogenheter som de har i dag om inte
            konstitutionsutskottet hade sagt att den nuvarande försökslagstiftningen
            ska gälla till 2006. Det är ju den stora skillnaden mellan självstyrelseorgan
            och samverkansorgan.
          </note>
          <note>
            Sedan finns det faktiskt inga hinder för att övriga län som ville
            skulle kunna få bli självstyrelseorgan.
          </note>
          <note>
            Det finns inga som helst hinder. De har kunnat komma med sina
            ansökningar under tiden om det är så att det skulle vara i kommunalförbundsformen.
            Är det fråga om direktvalda parlament hade vi naturligtvis varit
            tvungna att ta ställning till det mycket tidigare eftersom det
            handlar om val och andra saker.
          </note>
          <note>
            Sedan har vi sagt - det finns de som tycker så även i vårt parti
            - att blir det ingenting så får vi väl ta det här, då. Men naturligtvis
            är vi inte nöjda med det, på något sätt. Och vi antar, hoppas,
            tycker och tror att alla regionalpolitiker som får smak på det
            här inser ganska snabbt att detta ger demokrati i ord, men när
            det handlar om pengar, makt och myndighet så är det inte särskilt
            mycket bevänt med det. Det är därför vi säger att vi antar, hoppas
            och tror att fr.o.m. 2007 har vi en organisation där vi har direktvalda
            regionala församlingar över hela Sveriges land.
          </note>
          <note type="speaker">
            Anf. 141 YVONNE ÅNGSTRÖM (fp):
          </note>
          <note>
            Herr talman! Bosse Könberg har i sitt anförande väldigt tydligt
            klargjort Folkpartiets ställningstagande i frågan om regional
            samverkan och statlig länsförvaltning, men jag ska ändå helt kort
            ge en personlig reflexion i ärendet, eftersom även vi i bostadsutskottet
            har fått yttra oss om propositionen.
          </note>
          <note>
            Under min politiska verksamhet i Västerbotten har jag och mitt
            parti tillsammans med fyra andra partier arbetat aktivt för att
            Västerbotten skulle få delta i försöksverksamheten med ökat regionalt
            självstyre. Vi fick tyvärr inte med oss majoriteten av moderater
            och socialdemokrater, även om jag vet att väldigt många av landstingspolitikerna
            egentligen -
          </note>
          <note>
            det gäller alltså landstingspolitikerna inom s - både var och
            är för en sådan verksamhet.
          </note>
          <note>
            När PARK-utredningens förslag lades fram hade jag ganska stora
            förhoppningar om att försöksverksamheten skulle utökas, men i
            stället innebär ju, som många har sagt, dagens förslag till beslut
            ett steg bakåt i förhållande till utredningen. De kommunala samverkansorgan
            som ska kunna bildas utgör enligt min och många andras uppfattning
            ingen bra lösning.
          </note>
          <note>
            Det har redan förts fram under dagens debatt att sådana samverkansorgan
            inte på något sätt innebär någon ökning av det regionala självstyret,
            utan tvärtom. Owe Hellberg använde beteckningen light, och jag
            håller med om det. De mindre partierna kommer att få mindre inflytande
            än de har i ett regelrätt valt fullmäktige.
          </note>
          <note>
            I dag har länsstyrelser och landsting ofta likartade arbetsuppgifter.
            Exempelvis när det gäller utvecklingen av turism görs i varje
            fall i mitt län helt enkelt dubbelarbete. I ett direktvalt regionfullmäktige
            med förstärkta uppgifter och en minskning av länsstyrelsernas
            arbetsområden skulle man kunna minska detta dubbelarbete eller
            helt få bort det, och det skulle också innebära ett steg framåt
            enligt mitt sätt att se.
          </note>
          <note>
            Vid bostadsutskottets behandling av propositionen har jag framfört
            avvikande mening där jag understryker att det framlagda förslaget
            väckte en stor besvikelse hos mig. Jag kan nu bara hoppas att
            den översyn som regeringen har aviserat och som statsrådet i dag
            har talat om när det gäller uppgifts- och ansvarsfördelningen
            mellan stat, kommun och landsting liksom en översyn av länsstyrelsernas
            verksamhet ska leda till slutsatsen att Sverige behöver en organisation
            där direktvalda regionala organ blir en viktig del i samhällsstyret,
            och där länsstyrelsernas roll renodlas.
          </note>
          <note>
            Om vi inför direktvalda, starka regionfullmäktige kan det enligt
            min mening föråldrade systemet med landshövdingen som högsta representant
            för länen avskaffas.
          </note>
          <note>
            Jag bifaller reservation 1, precis som Bosse Könberg har gjort.
          </note>
          <note type="speaker">
            Anf. 142 LEIF JAKOBSSON (s):
          </note>
          <note>
            Herr talman! Socialdemokraterna i Skåne tog för över tio år sedan
            initiativet till en ny, mer slagkraftig och effektiv samhällsorganisation.
            Vi levde då med två län, tre landsting, två länsarbetsnämnder
            och en lång rad av andra konstellationer som vi kallade den regionala
            röran. Efterhand anslöt sig andra partier, och i stor enighet
            kunde vi presentera ett förslag med sammanhållen regional organisation,
            som sedermera ledde fram till regionförsöket.
          </note>
          <note>
            Utgångspunkten för oss socialdemokrater var och är mycket tydlig.
            Vi såg att vår landsända skulle kunna utvecklas bättre med en
            slagkraftig politisk organisation. Tillväxtmöjligheterna efter
            Berlinmurens fall gjorde att det såg bättre ut än på många decennier.
          </note>
          <note>
            Men för oss har det alltid handlat om att ta till vara möjligheterna
            i Skåne till fromma för hela Sveriges befolkning, för att kunna
            garantera välfärden och rättvisan i hela nationen.
          </note>
          <note>
            Jag säger detta, därför att i spåren av regionförsöken finns
            olustiga, nästan separatistiska inslag i debatten, och jag känner
            behov av att här i kammaren uppmärksamma riksdagen på detta, därför
            att regionidén misskrediteras av sådant.
          </note>
          <note>
            Herr talman! Det finns mer studentikosa uttryck för detta, och
            det kan vi nog lämna därhän. Värre är att högerradikala partibildningar
            runtom i Skåne exploaterar någon form av skånsk nationalism med
            förslag som ett fritt Skåne, skånsk NATO-anslutning osv. Skånskheten
            går i dessa partier hand i hand med främlingsfientliga krav som
            förbud mot att bära slöja, stopp för invandring osv. Det allvarliga
            är att dessa partier i en valallians utgör regeringsunderlaget
            i
          </note>
          <note>
            Region Skåne tillsammans med de fyra andra borgerliga partierna.
          </note>
          <note>
            Herr talman! Än värre är att det bland de absolut ledande företrädarna
            för både Moderaterna och Kristdemokraterna i Skåne förs fram förslag
            och resonemang som i sin förlängning inte kan betyda någonting
            annat än att man ifrågasätter Skånes tillhörighet till
          </note>
          <note>
            Sverige. Retoriken och också de konkreta förslagen och besluten
            är bestickande.
          </note>
          <note>
            Man har t.ex. beslutat att skriva om den skånska historien. Region
            Skåne går in med mångmiljonbelopp för att skånska skolbarn ska
            få läsa en annan historia. Så här säger regionrådet Rolf Tuvesson,
            kristdemokrat och ansvarig för regional utvecklingen i regionfullmäktige
            1999: Det är på tiden att vi återerövrar vårt skånska språk, vår
            kultur och historia.
          </note>
          <note>
            Allt förnekande och manipulerande av den skånska historien i
            skolan måste upphöra så att alla barn och ungdomar kan tillåtas
            finna stolthet och harmoni i kunskapen om sin egen historia och
            kulturella bakgrund.
          </note>
          <note>
            Hans framtidsvision är uppenbar. Den sträcker sig utanför nationsgränsen.
            Senare i talet till regionfullmäktige säger han: Låt oss därför
            redan nu parallellt med Öresundsbron mentalt bygga ett Skåneland
            som sträcker sig inte bara från Blekinge och Halland till
          </note>
          <note>
            Skåne utan också inbegriper Skånelandsregionens
          </note>
          <note>
            Själland. Vi skåningar har trots alltmer gemensamt med Bornholm
            än med Kungsholmen.
          </note>
          <note>
            Det är också regionstyrelsens ordförande, moderaten Carl Sonesson,
            som ogenerat ger uttryck för sådana idéer. I Sydsvenska Dagbladet
            uttalar han:
          </note>
          <note>
            Ytterst kan regionen ta ansvar för allt utom nationell lagstiftning,
            försvar och utrikespolitiken. Så mycket makt som möjligt bör föras
            över till regionen.
          </note>
          <note>
            Det finns en lång rad konkreta förslag och beslut om att det
            skånska språket ska erkännas som eget språk. Det finns en motion
            från kristdemokrater och folkpartister i Region Skåne, 24 moderater
            kräver att en skånsk nationalsång ska utses i regionfullmäktige,
            man ska flagga officiellt med skånska flaggan och allt detta.
          </note>
          <note>
            Herr talman! Detta är inga studentikosa toserier.
          </note>
          <note>
            Det är inga missnöjespartier. Det är de främsta företrädarna
            för de två största borgerliga partierna som driver sådana uppfattningar.
            Jag blir då lite bekymrad när jag hör argumentationen och läser
            den moderata reservationen i bostadsutskottet, där man också hänvisar
            till de historiska skälen.
          </note>
          <note>
            Jag hoppas att det är lite slentrian i att man talar om det.
            Jag hoppas att det här i riksdagen och i kammaren inte finns de
            kopplingar som de ledande företrädarna för Moderaterna och Kristdemokraterna
            i
          </note>
          <note>
            Region Skåne för fram när man talar om historiska skäl. Det är
            en unken skånsk nationalistisk tongång som står bakom det.
          </note>
          <note>
            Herr talman! Jag förstår om många här i kammaren blir lite chockerade
            av min redogörelse. Inte desto mindre är den tyvärr en beskrivning
            av hur Moderaternas och Kristdemokraternas ledande politiker argumenterar
            i Skåne. Jag tar upp det här i kammaren för att göra alla uppmärksamma
            på vad som pågår.
          </note>
          <note>
            Jag tror att regionförsöket - som jag själv tror väldigt mycket
            på - kan lida allvarlig skada av att missbrukas till att främja
            den s.k. skånska nationalismen.
          </note>
          <note>
            Till Moderaterna och Kristdemokraterna vill jag rikta följande
            uppmaning: Gör upp med avarterna.
          </note>
          <note>
            Det drar löjets skimmer över och ger en bitter eftersmak åt alla
            vi andras seriösa ansträngningar att åstadkomma en bättre utveckling
            i Skåne.
          </note>
          <note>
            Herr talman! Om mitt inlägg uppfattas som en lojalitetsförklaring
            från de skånska socialdemokraterna till nationen Sverige är det
            helt riktigt. Det var min avsikt.
          </note>
          <note type="speaker">
            Anf. 143 INGA BERGGREN (m):
          </note>
          <note>
            Herr talman! Jag hälsar med stor tillfredsställelse utskottets
            förslag om att försöksverksamheten fortsätter i Skåne län i helt
            oförändrad form under nästa mandatperiod. Jag vill dock säga några
            ord med anledning av Leif Jakobssons inlägg.
          </note>
          <note>
            Jag säger kort och gott följande. Jag tar som moderat helt och
            hållet avstånd från alla sorters avarter.
          </note>
          <note>
            De må vara från partier eller andra yttringar. Jag är emot en
            skånsk nationalism, som på några punkter konkret kan exemplifieras
            genom en motion om en skånsk nationalsång. Jag tycker att det
            är alldeles fel sätt att ta fram de fördelar som finns med Skåne
            och vad Skåne kan bidra med för hela Sveriges utveckling. Nog
            om detta.
          </note>
          <note>
            I Skåne har sedan länge, precis som Leif Jakobsson sade, funnits
            en bred uppslutning kring att slå samman de tidigare Kristianstad
            och Malmöhus län till ett län, vilket också skedde 1997, och att
            utveckla
          </note>
          <note>
            Skåne. Eva Thalén Finné har tidigare i debatten talat en hel
            del om det. Jag vill lägga till ytterligare några förutsättningar
            och synpunkter.
          </note>
          <note>
            Med sitt geografiska läge är Skåne en språngbräda till det övriga
            Europa. I Skåne finns redan mångårigt utbyte med Danmark och Tyskland
            och även med
          </note>
          <note>
            Polen, Estland, Lettland, Litauen och Ryssland. Hela tiden tas
            nya kontakter, och gemensamma projekt startas för att främja infrastruktur,
            kultur och utbildning mellan Skåne och länderna kring Östersjön.
          </note>
          <note>
            Denna utveckling går inte att stoppa. Internationaliseringen,
            förändringarna i Östeuropa och det svenska EU-medlemskapet har
            påtagligt bidragit till samverkan och samarbete på andra sätt
            än tidigare, speciellt i ett gränsland som Skåne.
          </note>
          <note>
            Sammantaget och på goda grunder kan påstås att det i Skåne finns
            en starkt uttalad vilja och en potential att bidra till det egna
            områdets tillväxt och utveckling till gagn för medborgarna i regionen.
            Det är för övrigt något som gagnar hela Sverige.
          </note>
          <note>
            Som ledamot i PARK har jag många gånger understrukit de faktiska
            omständigheter som gäller för
          </note>
          <note>
            Skåne. Därför är det enda rätta att låga Skåne fortsätta försöksverksamheten
            i ograverad form, såsom också de moderata ledamöterna i PARK ansåg
            och som nu ett enigt utskott kommit fram till.
          </note>
          <note type="speaker">
            Anf. 144 ULF NILSSON (fp):
          </note>
          <note>
            Herr talman! Den proposition från regeringen som vi i dag diskuterar
            och betänkandet innebär att man inte erkänner behovet av en regional
            självständig nivå som får besluta och inte bara samordna centralt
            fattade beslut. För mig och för oss liberaler är utgångspunkten
            att beslut ska fattas så nära människorna som möjligt. Samtidigt
            är utgångspunkten att de som beslutar ska vara direktvalda så
            att ansvarsfrågan blir klar.
          </note>
          <note>
            Försöksverksamheten med självstyrande regioner har varit spännande
            att följa. Själva tanken att fler beslut ska fattas där människor
            bor är mycket tilltalande. Jag är helt övertygad om att en beslutande
            direktvald församling på länsnivå skulle minska centralstyrningen
            och öka hänsynen till regionala och lokala åsikter. Därför är
            det tråkigt att en majoritet nu i dag vill avsluta de försöken
            i Sverige. Samtidigt är jag för min del glad, eftersom jag kommer
            från Skåne. Där och i Västra Götaland ska försöksverksamheten
            fortsätta.
          </note>
          <note>
            Det är viktigt att konstatera att regionförsöken på många sätt
            varit en framgång. De har ökat engagemanget i utvecklingsfrågor
            från enskilda medborgare, lokala och regionala politiker och från
            näringslivet.
          </note>
          <note>
            Jag har följt försöksverksamheten på nära håll i
          </note>
          <note>
            Skåne. Med erfarenhet från Skåne kan jag konstatera att dialogen
            mellan olika aktörer har ökat. En hel del frågor som nu diskuteras
            och beslutas om av människor som bor i Skåne beslutades tidigare
            om på statlig nivå av länsstyrelsen. I Skåne har denna försöksverksamhet
            lett till en mycket bättre mobilisering kring gemensamma frågor,
            vill jag påstå. Det har helt enkelt blivit mindre bytänkande i
            kommunerna. Det har blivit mer samverkan mellan kommunerna och
            även mer samverkan med Danmark. Skåne har på senare år fått kraftigt
            ökade möjligheter till ekonomiskt och kulturellt utbyte över gränserna
            - till Danmark och
          </note>
          <note>
            Tyskland inklusive det forna DDR. För att utnyttja dessa möjligheter
            på ett bra sätt och för att riva kvarstående hinder måste människor
            som känner sig hemma i de regionala förhållandena vara med och
            forma utvecklingen.
          </note>
          <note>
            Detta har naturligtvis inte - för att delvis anknyta till föregående
            talare - någonting att göra med lokalpatriotisk separatism. De
            övertoner från framför allt en del partier som använder den inofficiella
            skånska flaggan som symbol tror jag att vi alla tar avstånd ifrån
            när vi förstår vad det handlar om. Nej, detta handlar inte om
            det, utan det handlar om att minska avståndet mellan beslutsfattare
            och människor. Det är helt enkelt det som vi kallar för närhetsprincipen.
          </note>
          <note>
            Enligt min mening finns det med erfarenhet från försöket i Skåne
            egentligen ingen anledning att fortsätta under benämningen försöksverksamhet.
            Tvärtom skulle regionförsöket redan nu kunna övergå i en permanent
            organisation. Förutom det faktum att det har fungerat väl så råder
            det bred politisk enighet i
          </note>
          <note>
            Skåne om ökat regionalt självstyre.
          </note>
          <note>
            Däremot behöver man klargöra vilka ansvarsområden som ska ligga
            på regional respektive statlig nivå. Ett område som det har förts
            en del negativ diskussion om i Skåne, herr talman, är kulturen.
            Jag vet att Kulturdepartementet har kritiserat den regionala kulturpolitiken.
            Men verkligheten är den att det tyvärr inte har existerat någon
            frihet att utforma den regionala kulturpolitiken på skånsk nivå,
            utan kulturpengarna har i stort sett varit öronmärkta. Därför
            har skånska kulturpolitiker inte kunnat utveckla samarbete mellan
            olika konstarter eller kunnat starta projekt för att nå nya publikgrupper.
            Det har gjort att handlingsfriheten har varit mycket begränsad.
            Nu innebär tyvärr det som förmodligen blir dagens kommande beslut
            att kulturen lyfts bort från Region Skåne. Det är synd, inte minst
            med tanke på att man aldrig har fått en riktig chans att bedriva
            en självständig regional kulturpolitik.
          </note>
          <note>
            Herr talman! Det är hoppfullt att försöksverksamheten i Skåne
            och Västra Götaland får fortsätta. Jag tror att tiden arbetar
            för regionalt självstyre i Sverige.
          </note>
          <note>
            Det behövs en nivå mellan stat och kommun. Därför är det mycket
            beklagligt att andra regioner som så vill inte redan nu får samma
            chans att starta försök med ökat självstyre.
          </note>
          <note type="speaker">
            Anf. 145 BERIT ANDNOR (s):
          </note>
          <note>
            Herr talman! En regions eller ett läns utveckling är naturligtvis
            beroende av samverkan. Det som gällde tidigare - att en kommun
            eller flera kommuner, landstinget, länsstyrelser, kommunförbund
            och andra organ jobbar var och en för sig - gäller inte längre.
          </note>
          <note>
            Det säger sig självt att om man samordnar sitt arbete så når
            man en mycket mer positiv utveckling. Utvecklingen blir mycket
            starkare och resultatet blir bättre.
          </note>
          <note>
            Det vet särskilt vi som bor i landets glesare befolkade delar.
            Jag som representerar Jämtlands län bor i ett län som till ytan
            motsvarar en stor del av södra
          </note>
          <note>
            Sverige - från Ystad till norr om Norrköping. På denna mycket
            stora yta är vi i dag 128 000 invånare.
          </note>
          <note>
            Vi måste samverka för att överleva och kunna utveckla välfärden
            och skapa en tillväxt i vårt län.
          </note>
          <note>
            Jag ser dagens beslut som ett steg i rätt riktning.
          </note>
          <note>
            För mig är det självklart att fortsätta att arbeta för att vi
            i valet 2006 kan gå till val till ett direktvalt regionalt självstyrelseorgan.
            Jag ser detta som en möjlighet för mitt län och för alla andra
            län att utveckla samarbetet och samverkan för våra läns positiva
            utveckling.
          </note>
          <note>
            Det samverkansorgan som vi nu får möjlighet att bilda ska ta
            ansvar för länets utveckling när det gäller infrastruktur och
            regionalpolitik, men också när det gäller kollektivtrafik och
            andra gemensamma och för länet viktiga uppgifter.
          </note>
          <note>
            Det gör det också möjligt att lyfta upp andra frågor där vi ser
            att vi har mer att tjäna på samverkan än att var och en jobbar
            för sig själv.
          </note>
          <note>
            Jag tycker också att det är bra att vi nu får en möjlighet att
            titta över uppgiftsfördelningen mellan kommuner, landsting och
            stat. Jag tror att det är nödvändigt och viktigt. När vi ser på
            de glesare delarna av vårt land så ser vi att samverkan kommer
            att vara helt nödvändig.
          </note>
          <note>
            Jag har hört på debatten i dag, och jag kan bara konstatera att
            de som tror att ett röstande på den reservation som nu föreligger
            från en del partier skulle göra det möjligt för oss som har ansökt
            om att få delta i ett direktval till ett regionalt organ har fel.
            Skulle det ha varit möjligt så skulle vi ha haft ett beslut i
            Sveriges riksdag under våren eller senast i början på hösten.
            Vi har konstaterat i Jämtlands län att tiden har runnit i väg
            när det gäller att genomföra ett direktvalt regionalt självstyrelseorgan
            för detta val. Det är bara att konstatera det.
          </note>
          <note>
            Vi tänker ta vara på den möjlighet som finns att bilda ett samverkansorgan,
            och vi jobbar med inriktningen att vi i valet 2006 kan få gå till
            val till ett direktvalt regionalt samverkansorgan.
          </note>
          <note type="speaker">
            Anf. 146 LILIAN VIRGIN (s):
          </note>
          <note>
            Herr talman! Betänkandet handlar om att samverkansorgan ska kunna
            bildas i samtliga län fr.o.m. år
          </note>
          <note>
            2003. I de län där det i dag pågår försöksverksamhet med regionala
            självstyrelseorgan ska de utgöra samverkansorgan under de här
            åren, men ha beslutanderätt över motsvarande regionalpolitiska
            medel som de regionala självstyrelseorganen i dag beslutar om.
          </note>
          <note>
            Bostadsutskottet har i sitt yttrande till konstitutionsutskottet
            konstaterat att regeringen anser att de nuvarande försökslänen
            under nästkommande mandatperiod ska ha större befogenheter än
            övriga samverkansorgan. De ska t.ex. kunna besluta om företagsstöd.
            Bostadsutskottet delar regeringens uppfattning, men har i yttrandet
            väckt frågan om huruvida de större befogenheterna ryms inom lagförslaget.
          </note>
          <note>
            Konstitutionsutskottet har därför föreslagit ett förtydligande
            i lagtexten på så sätt att ett tillägg har gjorts om att, som
            i försökslagen, ange att samverkansorganen får besluta om användningen
            av statliga medel för regional utveckling enligt vad regeringen
            närmare föreskriver. På det här sättet har utrymme skapats i lagen
            för att regeringen ska kunna fördela medel och föreskriva vad
            de får användas till.
          </note>
          <note>
            Lagtexten ger regeringen möjlighet att leva upp till ordningen
            att de nuvarande försökslänen får de befogenheter som avses i
            propositionen. Tanken är att en utvärdering ska göras efter år
            2006.
          </note>
          <note>
            Herr talman! Gotland är ett av de län som omfattas av försöksverksamheten
            sedan den 1 juli 1997.
          </note>
          <note>
            Jag håller med om att det behövs en utvärdering av försöksverksamheten
            efter ytterligare en tid. Jag kan konstatera att det har skett
            en positiv utveckling på så sätt att samtliga partier på Gotland
            nu är mycket intresserade av att fortsätta försöken. Så var det
            inte inför starten 1997. Jag kommer ihåg hur vi i kommunfullmäktige
            hade till behandling en motion om att avstå från att delta i försöksverksamheten.
            Den motionen avslogs av kommunfullmäktige, och majoriteten i fullmäktige
            stod kvar vid sitt tidigare beslut om att ingå i försöksverksamheten.
          </note>
          <note>
            Skåne län och Västra Götalands län kommer enligt förslaget från
            konstitutionsutskottet att fortsätta verksamheten helt oförändrad
            under nästa mandatperiod. Därför förlängs giltigheten för försökslagen
            för dessa län. Det kan tyckas att även Gotland och Kalmar borde
            kunna ingå i en förlängning av försökslagen, men jag tror att
            åtminstone för Gotlands del är det bra med det beslut som nu har
            föreslagits.
          </note>
          <note>
            Det innebär att Gotland fortsätter försöken som tidigare med
            undantag för fördelningen av kulturbidrag. Det är någonting som
            våra kulturinstitutioner på
          </note>
          <note>
            Gotland välkomnar. De vill ha den nu föreslagna ordningen att
            kulturbidragen fördelas av Statens kulturråd. Anledningen till
            detta är en känsla hos institutionerna att försöksverksamheten
            har varit en nackdel för våra kulturinstitutioner och att de inte
            har blivit behandlade på samma sätt som man blivit i övriga län
            utan försöksverksamhet.
          </note>
          <note>
            Jag ser det som en positiv del att Statens kulturråd genom samråd
            och samverkan ska öka sitt deltagande i hela landet. I och med
            detta yrkar jag bifall till konstitutionsutskottets förslag.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            9 § Allmänna helgdagar, m.m.
          </note>
          <note>
            Föredrogs konstitutionsutskottets betänkande 2001/02:KU9
          </note>
          <note>
            Allmänna helgdagar, m.m.
          </note>
          <note type="speaker">
            Anf. 147 NILS FREDRIK AURELIUS (m):
          </note>
          <note>
            Herr talman! Det är utmärkt att regeringen nu, något överraskande
            men icke desto mindre välkommet, föreslår att den 6 juni ska bli
            allmän helgdag. Det är mindre bra att just svenskar av alla människor
            inte ska kunna ta emot svenska ordnar. Jag yrkar därför bifall
            till reservation 3.
          </note>
          <note type="speaker">
            Anf. 148 MATS EINARSSON (v):
          </note>
          <note>
            Herr talman! Det är alldeles utmärkt att vi gör den
          </note>
          <note>
            6 juni till allmän helgdag. Det vore ännu bättre om vi också
            gjorde den 8 mars, den internationella kvinnodagen, till helgdag.
            Därför yrkar jag bifall till reservation 2 och i övrigt till utskottets
            förslag.
          </note>
          <note type="speaker">
            Anf. 149 INGVAR SVENSSON (kd):
          </note>
          <note>
            Herr talman! Jag vill bara uttrycka min stora glädje över vi
            nu fått en stor majoritet för att göra den
          </note>
          <note>
            6 juni till en nationell helgdag. Jag satt ju med i det utskott
            som 1991-1992 föreslog att man skulle låta en utredning titta
            på detta. Detta resulterade inte i någonting den gången. Det är
            glädjande att speciellt
          </note>
          <note>
            Socialdemokraterna har svängt i den här frågan.
          </note>
          <note type="speaker">
            Anf. 150 PER LAGER (mp):
          </note>
          <note>
            Herr talman! Jag har två reservationer i det här betänkandet.
            Det gäller reservation 1 och reservation 5 som jag nu yrkar bifall
            till.
          </note>
          <note>
            Miljöpartiet är det enda partiet som säger nej till att göra
            den 6 juni till helgdag. Det finns 15 motioner som vill det motsatta.
            Det finns numera en majoritet för detta. För mindre ett år sedan
            hade vi en debatt här i kammaren där majoriteten bestod av Socialdemokraterna,
            Vänstern och Miljöpartiet som sade nej.
          </note>
          <note>
            Det handlar om att det kostar pengar. Det kostar mellan 3 och
            4 miljarder om man inte byter ut dagen mot en annan dag. Annandag
            pingst är tänkt som utbytesdag, och den ingår i en långhelg som
            framför allt barnfamiljer är väldigt tacksamma för.
          </note>
          <note>
            Miljöpartiet vill framför allt prioritera skola, vård och omsorg.
            Därför prioriterar vi inte den 6 juni som helgdag. Vi tror i stället
            att svenska folket skulle vara mycket mer betjänta av en sänkt
            normalarbetstid.
          </note>
          <note>
            I övrigt vill jag säga något när det gäller begravningsfrågor.
            Här finns det två motioner. Den ena handlar om att man får större
            möjligheter att sprida askan efter avlidna på det sätt man själv
            vill som anhörig. Den andra frågan gäller att begravningar i dag
            ofta medför miljöproblem. Det finns numera en ny begravningsmetod
            som bygger på frystorkning.
          </note>
          <note>
            Det är en mycket värdig och fin idé och metod som nu är under
            utveckling. Vi i Miljöpartiet vill att regeringen förbereder de
            förändringar i nuvarande lag som krävs för att man ska kunna införa
            en sådan metod när man har genomfört de tester som nu pågår.
          </note>
          <note>
            Herr talman! Med detta tackar jag för mig för spara tid.
          </note>
          <note>
            Anf. 151 BARBRO HIETALA NORD-
          </note>
          <note>
            LUND (s):
          </note>
          <note>
            Herr talman! Med förenade krafter försöker vi göra det möjligt
            för kammaren att ha votering i detta ärende genom att korta ned
            våra anföranden. Jag vill inleda med att yrka bifall till KU:s
            förslag i betänkande 9 och avslag på reservationerna.
          </note>
          <note>
            Socialdemokraterna biträder nu 14 motioner som alla föreslår
            att den 6 juni ska vara en röd dag i almanackan. Trots alla spekulationer
            om vilken dag som skulle vara utbytbar överlämnar vi till regeringen
            att ta ställning till hur man gör den 6 juni till en röd dag.
          </note>
          <note>
            Det gäller frågan om det är en befintlig dag som ska bytas ut
            eller om det ska bli en ny röd dag. Det kanske är den gamla Nationaldagsutredningen
            som ska dammas av, eller det krävs kanske en ny utredning.
          </note>
          <note>
            Det kräver naturligtvis beaktande av olika slag. Det blir regeringens
            sak att ta de hänsyn som kan krävas gentemot arbetsmarknadens
            parter och kyrkan som kan ha åsikter i den här frågan.
          </note>
          <note>
            Socialdemokraterna har ändrat uppfattning. Det har vi gjort av
            demokratiska skäl. Jag tycker att jag kan kosta på mig att gratulera
            alla er mångåriga debattörer och motionärer i den här frågan både
            i kammaren och utanför kammaren. Er ihärdighet har nu vunnit majoritet.
          </note>
          <note>
            Den andra frågan som jag vill kommentera är den reservation som
            Moderaterna och Kristdemokraterna står bakom. Den gäller belöningssystem
            eller, med andra ord, ordnar och medaljer. Utskottet anser fortfarande
            att motionen ska avslås. När jag läser den kristdemokratiska motionen
            blir jag alldeles övertygad om att det fortfarande är samma gamla
            fråga med samma gamla argument som förs fram, och den har vi tidigare
            avslagit. Den motion som kommer att avslås i år är rentav reaktionär,
            enligt min mening.
          </note>
          <note>
            Herr talman! För tids vinnande avstår jag från vidare inlägg.
          </note>
          <note type="speaker">
            Anf. 152 PER LAGER (mp) replik:
          </note>
          <note>
            Herr talman! Eftersom vi har några minuter kvar hinner vi kanske
            ett snabbt replikskifte också. Jag skulle vilja fråga Barbro Hietala
            Nordlund varför
          </note>
          <note>
            Socialdemokraterna har lämnat de argument vi framförde tidigare.
            Det handlar om argumentet att firandet av nationaldagen, svenska
            flaggans dag, har fått tillräckligt utrymme som det har varit
            hittills. Vi har använt samma argument ända sedan slutet av 80-talet.
          </note>
          <note>
            Förra året hade vi också det gemensamma argumentet att om vi
            ska påverka våra barn när det gäller mänskliga rättigheter och
            sådant är det väldigt bra om barnen är i skolan när vi gör detta.
            Dessutom ger vi kanske ännu mer utrymme åt de antidemokratiska
            krafterna att missbruka våra nationella symboler när vi gör den
            till en helgdag. Och framför allt finns det helt andra och viktigare
            frågor att prioritera i vårt samhälle, nämligen vård, skola och
            omsorg. Det gäller t.ex. tandvården.
          </note>
          <note>
            Herr talman! Jag undrar i mitt stilla sinne om detta möjligen
            är en kompensation för att Sverige som nation nu alltmer förlorar
            sin identitet i det stora EU-
          </note>
          <note>
            maskineriet.
          </note>
          <note>
            Anf. 153 BARBRO HIETALA NORD-
          </note>
          <note>
            LUND (s) replik:
          </note>
          <note>
            Herr talman! Det är kanske bekant för Per Lager att vår kongress
            i höstas fattade beslut med den innebörden att man har upplevt
            att nationaldagsfirandet har stärkt sin ställning hos befolkningen.
            Man upplever också att det är många goda krafter i gång för att
            göra nationaldagen till en manifestation för de nya svenskarnas
            tillhörighet, för vår internationella samhörighet, för vårt kulturarv
            och vår tradition.
          </note>
          <note>
            Om nu en helgdag kan betyda att fler människor kan ge uttryck
            för detta vill vi som socialdemokratiskt parti enligt kongressbeslutet
            stödja det.
          </note>
          <note>
            Att som Per Lager, ställa detta mot vård, skola och omsorg tycker
            jag inte är riktigt logiskt. Naturligtvis kommer alla dessa beräkningar
            och förhandlingar att komma fram till hur man nationalekonomiskt
            gör detta på bästa sätt.
          </note>
          <note type="speaker">
            Anf. 154 PER LAGER (mp) replik:
          </note>
          <note>
            Herr talman! Förra året var vi överens om att finansieringen
            är ett problem. Det handlar alltså om de
          </note>
          <note>
            3-4 miljarder som staten förlorar i intäkter. Det kanske blir
            ännu mer. Det är beräkningar från 1992.
          </note>
          <note>
            Frågan är vad vi prioriterar i samhället. Vad är viktigast för
            människorna? Är det en tandvårdsreform som är värd namnet med
            ett högkostnadsskydd som är värt namnet? Eller är det just en
            extra helgdag?
          </note>
          <note>
            Anf. 155 BARBRO HIETALA NORD-
          </note>
          <note>
            LUND (s) replik:
          </note>
          <note>
            Herr talman! Frågan återkommer till Sveriges riksdag. Då får
            vi ta en generaldebatt kring prioriteringar om det skulle bli
            aktuellt. Det återstår att se vilken lösning som kommer att presenteras.
          </note>
          <note>
            Jag sällar mig inte till dem som spekulerar i hur det ska gå
            till. Jag avvaktar med full tillit ett förslag som vi senare får
            ta ställning till.
          </note>
          <note type="speaker">
            Anf. 156 KENNETH JOHANSSON (c):
          </note>
          <note>
            Herr talman! Den 6 juni är historiskt och kulturellt en viktig
            dag för Sverige.
          </note>
          <note>
            I en alltmer internationaliserad värld känns det angeläget att
            värna vårt nationella kulturarv och vår identitet. Många kommuner
            inbjuder nyblivna svenska medborgare till olika ceremonier i samband
            med nationaldagsfirandet.
          </note>
          <note>
            Det finns alltså många skäl att nationaldagen i
          </note>
          <note>
            Sverige, som i de flesta andra länder, görs till allmän helgdag
            för att markera dess betydelse för det svenska samhället och för
            alla som bor och verkar i vårt land.
          </note>
          <note>
            Därför har jag tillsammans med min centerkollega
          </note>
          <note>
            Birgitta Sellén, och för övrigt flera centerpartister, motionerat
            i frågan. Därför har Centerpartiet uppfattningen att den 6 juni,
            Sveriges nationaldag, bör göras till helgdag.
          </note>
          <note>
            Det är konstaterat, herr talman, att man inte ska ge upp. Det
            är många års idogt försök som nu i alla fall har lett till en
            möjlighet att se resultat. Det var en skongress som behövdes för
            att ett dåligt förslag helt plötsligt skulle bli ett bra förslag.
            Det är bra.
          </note>
          <note>
            Jag vill säga: Bättre sent än aldrig.
          </note>
          <note>
            Jag yrkar bifall till utskottsbetänkandet.
          </note>
          <note>
            I detta anförande instämde Runar Patriksson (fp).
          </note>
          <note type="speaker">
            Anf. 157 JOHNNY GYLLING (kd):
          </note>
          <note>
            Herr talman! Med hänsyn till den korta tiden ska jag korta ned
            mitt anförande väsentligt.
          </note>
          <note>
            Jag vill också glädja mig över att vi nu ska få en helgdag den
            6 juni.
          </note>
          <note>
            Det är också många privatpersoner som har engagerat sig i den
            här frågan. En av dem är Thor Hartman från Stockholm som har skickat
            tröjor och rockmärken till oss riksdagsledamöter. Vi är skyldiga
            också honom ett tack för hans inspiration och engagemang.
          </note>
          <note>
            Jag vill bara helt kort nämna två skäl till att ha nationaldagen
            som helgdag.
          </note>
          <note>
            För det första utgör den tillsammans med svenska flaggan viktiga
            symboler för gemenskap och känsla för vårt land. Det var inte
            länge sedan det fanns rektorer som inte vågade hissa flaggan på
            svenska skolgårdar av rädsla för nationalsocialismen. Varken flaggan
            eller nationaldagen ska kunna förknippas med rasism.
          </note>
          <note>
            Dessa symboler tillhör alla som bor i Sverige.
          </note>
          <note>
            För det andra är det en bra dag att anordna ceremonier för nya
            svenska medborgare. En som poängterade detta under sin levnadstid
            var förre riksdagsmannen Jerzy Einhorn. I hans bok kan man läsa
            väldigt gripande hur han upplevde det när han fick hämta sitt
            svenska medborgarskap. Den enda konversation som utväxlades på
            justitiedepartementets kontor var: 40 kronor, tack.
          </note>
          <note>
            Jerzy Einhorn beskriver hur han kände då. Det kan alla läsa i
            den fantastiska boken Utvald att leva.
          </note>
          <note>
            Herr talman! Med tanke på att tiden är kort vill jag bara uttrycka
            min stora glädje över att min motion liksom många andras blir
            bifallda. Vi ser fram emot att få fira en helgdag fredagen den
            6 juni 2003. Tack!
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.56 på förslag av förste vice talmannen
            att ajournera förhandlingarna till kl. 17.00 då dagens votering
            skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.00.
          </note>
          <note>
            10 § Beslut om utskottsbetänkanden som slutdebatterats vid dagens
            sammanträde
          </note>
          <note>
            KU7 Regional samverkan och statlig länsförvaltning
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (kd, c, fp, mp)
          </note>
          <note>
            Votering:
          </note>
          <note>
            212 för utskottet
          </note>
          <note>
            80 för res. 1
          </note>
          <note>
            1 avstod
          </note>
          <note>
            56 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 111 s, 68 m, 32 v, 1 -
          </note>
          <note>
            För res. 1: 4 v, 37 kd, 15 c, 11 fp, 13 mp
          </note>
          <note>
            Avstod: 1 v
          </note>
          <note>
            Frånvarande: 20 s, 13 m, 6 v, 5 kd, 3 c, 5 fp, 3 mp,
          </note>
          <note>
            1 -
          </note>
          <note>
            Yvonne Oscarsson (v) anmälde att hon avsett att rösta ja men
            markerats ha röstat nej.
          </note>
          <note>
            Punkt 3 (Fortsatt försöksverksamhet i Västra Götalands län)
          </note>
          <note>
            1. utskottet
          </note>
          <note>
            2. res. 2 i motsvarande del (m)
          </note>
          <note>
            Votering:
          </note>
          <note>
            225 för utskottet
          </note>
          <note>
            70 för res. 2
          </note>
          <note>
            2 avstod
          </note>
          <note>
            52 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 35 v, 38 kd, 16 c, 11 fp, 13 mp
          </note>
          <note>
            För res. 2: 68 m, 2 -
          </note>
          <note>
            Avstod: 2 v
          </note>
          <note>
            Frånvarande: 19 s, 13 m, 6 v, 4 kd, 2 c, 5 fp, 3 mp
          </note>
          <note>
            Punkt 4 (Ytterligare verksamhet med regionala självstyrelseorgan)
          </note>
          <note>
            1. utskottet
          </note>
          <note>
            2. res. 3 i motsvarande del (kd, c, fp, mp)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 8 (Utvärdering av fortsatt försöksverksamhet)
          </note>
          <note>
            1. utskottet
          </note>
          <note>
            2. res. 4 (mp)
          </note>
          <note>
            Votering:
          </note>
          <note>
            282 för utskottet
          </note>
          <note>
            10 för res. 4
          </note>
          <note>
            2 avstod
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 68 m, 35 v, 38 kd, 16 c, 9 fp,
          </note>
          <note>
            2 mp, 2 -
          </note>
          <note>
            För res. 4: 10 mp
          </note>
          <note>
            Avstod: 2 v
          </note>
          <note>
            Frånvarande: 19 s, 13 m, 6 v, 4 kd, 2 c, 7 fp, 4 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KU9 Allmänna helgdagar, m.m.
          </note>
          <note>
            Punkt 1 (Nationaldagen den 6 juni som allmän helgdag)
          </note>
          <note>
            1. utskottet
          </note>
          <note>
            2. res. 1 (mp)
          </note>
          <note>
            Votering:
          </note>
          <note>
            280 för utskottet
          </note>
          <note>
            11 för res. 1
          </note>
          <note>
            1 avstod
          </note>
          <note>
            57 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 66 m, 37 v, 36 kd, 16 c, 10 fp,
          </note>
          <note>
            1 mp, 2 -
          </note>
          <note>
            För res. 1: 11 mp
          </note>
          <note>
            Avstod: 1 kd
          </note>
          <note>
            Frånvarande: 19 s, 15 m, 6 v, 5 kd, 2 c, 6 fp, 4 mp
          </note>
          <note>
            Punkt 2 (Internationella kvinnodagen den 8 mars som helgdag)
          </note>
          <note>
            1. utskottet
          </note>
          <note>
            2. res. 2 (v)
          </note>
          <note>
            Votering:
          </note>
          <note>
            256 för utskottet
          </note>
          <note>
            39 för res. 2
          </note>
          <note>
            1 avstod
          </note>
          <note>
            53 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 68 m, 38 kd, 16 c, 11 fp, 9 mp,
          </note>
          <note>
            2 -
          </note>
          <note>
            För res. 2: 37 v, 2 mp
          </note>
          <note>
            Avstod: 1 mp
          </note>
          <note>
            Frånvarande: 19 s, 13 m, 6 v, 4 kd, 2 c, 5 fp, 4 mp
          </note>
          <note>
            Punkt 4 (Offentligt belöningssystem)
          </note>
          <note>
            1. utskottet
          </note>
          <note>
            2. res. 3 (m, kd)
          </note>
          <note>
            Votering:
          </note>
          <note>
            186 för utskottet
          </note>
          <note>
            109 för res. 3
          </note>
          <note>
            54 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 37 v, 15 c, 11 fp, 11 mp
          </note>
          <note>
            För res. 3: 68 m, 38 kd, 1 c, 2 -
          </note>
          <note>
            Frånvarande: 19 s, 13 m, 6 v, 4 kd, 2 c, 5 fp, 5 mp
          </note>
          <note>
            Punkt 9 (Begravningsfrågor)
          </note>
          <note>
            1. utskottet
          </note>
          <note>
            2. res. 5 (mp)
          </note>
          <note>
            Votering:
          </note>
          <note>
            276 för utskottet
          </note>
          <note>
            15 för res. 5
          </note>
          <note>
            2 avstod
          </note>
          <note>
            56 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 111 s, 66 m, 35 v, 35 kd, 16 c, 11 fp,
          </note>
          <note>
            2 -
          </note>
          <note>
            För res. 5: 2 m, 1 v, 12 mp
          </note>
          <note>
            Avstod: 1 s, 1 mp
          </note>
          <note>
            Frånvarande: 19 s, 13 m, 7 v, 7 kd, 2 c, 5 fp, 3 mp
          </note>
          <note>
            Karin Enström (m) anmälde att hon avsett att rösta ja men markerats
            ha röstat nej.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            11 § Granskning av statsrådens tjänsteutövning och regeringsärendenas
            handläggning
          </note>
          <note>
            Föredrogs konstitutionsutskottets betänkande 2001/02:KU10
          </note>
          <note>
            Granskning av statsrådens tjänsteutövning och regeringsärendenas
            handläggning.
          </note>
          <note type="speaker">
            Anf. 158 GÖRAN MAGNUSSON (s):
          </note>
          <note>
            Herr talman! Kammarledamöter! Kammaren övergår nu till att diskutera
            den granskning som konstitutionsutskottet har utfört och som behandlas
            i
          </note>
          <note>
            KU10, Granskning av statsrådens tjänsteutövning och regeringsärendenas
            handläggning. Numera börjar det bli tradition att det finns två
            granskningsbetänkanden, dels detta som är mer administrativt inriktat,
            dels det som kommer senare i vår och som då är baserat på de anmälningar
            som värderade ledamöter har tillställt utskottet.
          </note>
          <note>
            Det finns naturligtvis som alltid en hel del att säga om ett
            sådant granskningsbetänkande. Jag tänkte inte gå igenom det i
            dess helhet utan beröra frågan om antalet befattningshavare i
            Regeringskansliet och även nämna lite grann om lönesituationen
            sedd ur ett jämställdhetsperspektiv.
          </note>
          <note>
            Man kan på s. 8 i betänkandet se att antalet befattningshavare
            har ökat ganska rejält sedan 1974 och fram till 2001. Det rör
            sig om en fördubbling. Och den som är lite statistiskt intresserad
            kan sedan också se att de väldigt kraftiga ökningarna inte har
            ägt rum under senare år utan ligger längre tillbaka i tiden, t.ex.
          </note>
          <note>
            mellan 1974 och 1982 då det skedde en kraftig ökning av antalet
            befattningshavare.
          </note>
          <note>
            Herr talman! Jag tänkte sedan något beröra redovisningen av löneläget
            och jämförelser mellan något äldre befattningshavare, män och
            kvinnor, och yngre befattningshavare. Man kan då konstatera att
            denna redovisning rent översiktligt speglar det samhälle som finns
            också utanför Statsrådsberedningen, nämligen att det finns ojämnheter
            och ibland kanske också oförklarliga skillnader i lönesättningen.
            Oförklarliga är de väl inte, utan de är väl förklarliga i den
            meningen att de bygger på den traditionella lönebildningen som
            ofta har gjort att män har fått mera betalt än kvinnor. Men det
            som jag tycker är bra i denna redovisning är att skillnaderna
            i den yngre gruppen är betydligt mindre. Och man kan naturligtvis
            på sikt räkna med att det sker en utjämning. Jag tycker att det
            finns anledning att notera det i detta sammanhang.
          </note>
          <note>
            Jag vill sedan beröra frågan om ändringar i den kommunala indelningen
            som en liten kontrast till de förmedlade nyheter som vi fick under
            riksdagens uppehåll, där delar av detta betänkande beskrevs.
          </note>
          <note>
            Framför allt hade man fångat upp de kritiska slutsatserna och
            interpellationssvaren. Man hade också tittat på upphandlingsfrågorna.
            Vad man däremot inte redovisade i nyhetsfloden var den granskning
            som utskottet har gjort av regeringens behandling av indelningsärenden.
            Och de kan ju ha ett lite extra intresse med hänsyn till den indelningsfråga
            som denna riksdag har ägnat sig åt vid åtskilliga tillfällen,
            alltså länstillhörigheten för Heby kommun.
          </note>
          <note>
            Utskottet kan enigt konstatera - hela betänkandet är för övrigt
            enigt - att sett utifrån den lagstiftning som finns så finns det
            inte anledning att uttala något annat än att regeringen i det
            fyrtiotal indelningsärenden som den har behandlat också har följt
            den lagstiftning som finns. Och det är alltså ett enigt utskott
            som hanterar frågan på det sättet.
          </note>
          <note>
            Herr talman! Jag tänkte sedan övergå till att uppehålla mig vid
            interpellationssvarandet, eftersom detta kanske har väckt mest
            uppmärksamhet i nyhetsförmedlingen under riksdagens juluppehåll.
            Låt mig till en början slå fast att det naturligtvis är så att
            det ska finnas ett svar från statsrådet inom den stipulerade tiden
            två veckor från interpellationens inlämnande.
          </note>
          <note>
            Jag tycker inte att det finns någon anledning att rent allmänt
            försöka argumentera utifrån någon annan linje, utan detta har
            fastställts i regeringsformen och riksdagsordningen, och det ska
            man naturligtvis leva upp till.
          </note>
          <note>
            Jag kan konstatera att det finns anledning till den kritik som
            finns i detta betänkande. Felprocenten, om man med det menar det
            antal interpellationer som inte har besvarats inom den föreskrivna
            tiden, är egentligen för stor för alla statsråd, och den är särskilt
            stor för några statsråd. Det finns naturligtvis i det individuella
            fallet förklaringar till detta.
          </note>
          <note>
            Vad som inte riktigt redovisas i detta betänkande är den kraftiga
            tillväxt som har skett av antalet interpellationer under de allra
            senaste åren. Före 1996/97
          </note>
          <note>
            framställdes det aldrig, såvitt jag har kunnat se, mer än 300
            interpellationer under ett år. Antalet var snarare strax över
            200 med variationer. 1996/97 var antalet interpellationer 372.
            Påföljande år var det 313, året därpå 362 och de två senaste hela
            åren så var det 405
          </note>
          <note>
            och 454.
          </note>
          <note>
            Om man vet något om vad interpellationsbehandlingen innebär kan
            man konstatera att detta naturligtvis är arbetskrävande för Regeringskansliet.
            Sätter man det i relation till att i varje fall de borgerliga
            partierna, oppositionspartierna, i budgetsammanhang ville beskära
            Statsrådsberedningens anslag med 400-
          </note>
          <note>
            500 miljoner kronor, och något parti t.o.m. med 760
          </note>
          <note>
            miljoner kronor, av ett totalt anslag på 5 miljarder kronor så
            kan man säga att om man ställer krav på att regeringen ska följa
            riksdagsordningen och svara på interpellationer i tid måste man
            naturligtvis också vara beredd att ställa de resurser till förfogande
            som behövs för att klara det sammantagna regeringsarbetet på ett
            ordentligt sätt.
          </note>
          <note>
            Jag gjorde också en annan reflexion, nämligen om det har blivit
            bättre eller sämre under årens lopp med interpellationsbesvarandet.
            Man kan ju få ett intryck av att det har blivit sämre och sämre.
            Jag har inte gjort någon fullständig undersökning. Men RUT,
          </note>
          <note>
            Utredningstjänsten, har gjort en sammanställning från de år då
            det var en borgerlig regering 1991-1994. Det kan, herr talman,
            vara intressant att avsluta detta inlägg med en viss redovisning
            av detta.
          </note>
          <note>
            Jag kan konstatera att statsminister Carl Bildt fick tolv interpellationer
            under dessa tre år. Han klarade inte av att svara på någon av
            dessa interpellationer inom föreskriven tid. Och den föreskrivna
            tiden var då faktiskt fyra veckor.
          </note>
          <note>
            Jag ska fortsätta att botanisera i detta. Alf Svenssons felprocent
            är 75 %. Han klarade inte av att inom föreskriven tid svara på
            22 av 29 interpellationer.
          </note>
          <note>
            Jag har ytterligare några axplock. Bo Lundgrens felprocent är
            63 %. Dåvarande utbildningsminister
          </note>
          <note>
            Per Unckel har en genomsnittlig felprocent på 52 %.
          </note>
          <note>
            Sista året var ett olycksår. Då var felprocenten 80 %.
          </note>
          <note>
            Han fick fem interpellationer och klarade av att svara på en
            inom föreskriven tid.
          </note>
          <note>
            Jag har uppgifter om samtliga statsråd, men av tidsskäl ska jag
            inte närmare gå in på detta.
          </note>
          <note>
            Men jag kan väl få konstatera att Anders Björck låg på ett bra
            genomsnitt - på 50 %, dvs. den felprocent som regeringen kritiseras
            för i det betänkande som anmälts till kammaren. Den genomsnittliga
            felprocentssiffran under de tre borgerliga regeringsåren ligger
            någon procentenhet över den siffra som den socialdemokratiska
            regeringen nu kritiseras för.
          </note>
          <note>
            Man kan alltså knappast konstatera att det blivit sämre när det
            gäller regeringarnas möjligheter att svara på interpellationer.
            Gemensamt kan vi uttrycka förhoppningen att man läser detta betänkande
            och att det blir bättre och bättre, oberoende av vilken regering
            vi har.
          </note>
          <note type="speaker">
            Anf. 159 INGER RENÉ (m):
          </note>
          <note>
            Herr talman! Av förarbetena till regeringsformen framgår att
            KU:s granskning ska avse statsrådens hela ämbetsutövning och att
            den i första hand ska inriktas på regeringsärendenas handläggning.
            Granskning och redovisning av administrativ praxis borde enligt
            förarbetena utgöra det normala ledet i utskottets granskning.
          </note>
          <note>
            Författningsutredningen anförde att det synes vara lämpligt att
            utskottet varje år tar upp någon eller några kategorier av regeringsärenden
            till en mer ingående systematisk granskning. Grundtanken var att
            granskningen ska vara administrativ, inte politisk.
          </note>
          <note>
            Betänkande KU10 är alltså det betänkande som behandlar statsrådens
            tjänsteutövning och hur Regeringskansliet handlägger sina ärenden.
            Förhoppningen är naturligtvis att det påpekande som vi gör i
          </note>
          <note>
            KU-betänkandet ska ge effekter i form av ansträngningar från
            regeringen för att förbättra ärendenas handläggning eller, ännu
            bättre, att detta med att vi faktiskt granskar regeringen varje
            år också ska ha ett förebyggande syfte.
          </note>
          <note>
            Vid årets granskning kan vi konstatera att personalen på Regeringskansliet
            fortsätter att öka med ungefär 10 % per år. I enskilda tal leder
            Näringsdepartementet stort, men procentuellt är ökningen hos
          </note>
          <note>
            Justitiedepartementet värst - eller bäst, hur man nu ser det.
            Också antalet politiskt sakkunniga har ökat med nästan 10 % på
            ett år. Den ökningen har också försiggått under flera år.
          </note>
          <note>
            Det är svårt att veta vad ökningen av personal i
          </note>
          <note>
            Regeringskansliet beror på. En förklaring, som regeringen framför,
            torde vara ordförandeskapet i EU.
          </note>
          <note>
            Om det är så borde vi se en tillbakagång nästa år -
          </note>
          <note>
            åtminstone inte en ökning.
          </note>
          <note>
            En annan fråga som KU har granskat är jämställdheten. Där uppvisar
            Regeringskansliet, inte förvånande, samma ojämna fördelning som
            samhället i stort. Exempelvis är fler lokalvårdare kvinnor, och
            fler fordonsförare är män.
          </note>
          <note>
            När det gäller handläggarna är könen i stort sett lika representerade,
            åtminstone enligt det statistiska urval som utskottet har tagit
            del av.
          </note>
          <note>
            När det gäller lönediskriminering ser det faktiskt ut att gå
            åt rätt håll i Regeringskansliet. Som Göran
          </note>
          <note>
            Magnusson sade och som framgår av den statistik som vi tagit
            del av minskar löneskillnaderna i de lägre åldersgrupperna, medan
            de fortsatt är stora i de högre åldersgrupperna. Där rör det sig
            om 10-20 %
          </note>
          <note>
            skillnad mellan män och kvinnor. Om det nu är så, borde löneskillnaderna
            så att säga växa bort. Men frågan måste säkert uppmärksamt följas
            i Regeringskansliet och av KU vid nästa års granskning.
          </note>
          <note>
            Utskottet har också tittat på hur olika departement hanterar
            olika rutinmässiga ärenden såsom besvarande av brev, överklagandeärenden,
            utnyttjande av konsulter, upphandling, diarieföring osv.
          </note>
          <note>
            Tidigare år har Näringsdepartementet utmärkt sig som "den stora
            oredans departement" Också i år har formella brister noterats
            på just det departementet.
          </note>
          <note>
            Men för rättvisans skull får jag väl nämna att sådana förekommer
            också på andra departement.
          </note>
          <note>
            Till slut vill jag ta upp några frågor som i särskilt hög grad
            rör oss i det här huset. Det gäller propositionsavlämnandet och
            interpellationsbesvarandet.
          </note>
          <note>
            Vad gäller propositionerna har KU och enskilda ledamöter i kammaren
            vid flera tillfällen haft synpunkter dels på att ett stort antal
            propositioner som inte hänger samman med budgetarbetet kommer
            just under höstens budgetarbete, dels på att det under våren kommer
            propositioner med ketchupfart - väldigt många under en kort tid.
            Effekten i bägge fallen kan bli att arbetet med varje enskilt
            ärende inte kan få den djupa och omsorgsfulla behandling som varje
            ärende här faktiskt är värt.
          </note>
          <note>
            I betänkandet säger vi att vi utgår från att regeringen klarar
            att framöver undvika anhopningar, men man kan bli lite fundersam
            när man tittar på vårens propositionslista.
          </note>
          <note>
            Jag kommer nu till interpellationerna, som kanske är bästa sättet
            för riksdagen att kontinuerligt få insyn i riksdagens arbete och
            därmed utöva en del av kontrollmakten. Men det förutsätter att
            interpellationerna besvaras inom stipulerad tid, dvs. inom lagstadgade
          </note>
          <note>
            14 dagar.
          </note>
          <note>
            I mer än hälften av fallen har regeringen inte lyckats med detta.
            Det finns ett enskilt statsråd som har lyckats besvara endast
            en av tio interpellationer i tid.
          </note>
          <note>
            Trots att bl.a. vi moderater har tyckt att Regeringskansliet
            vuxit för fort glömmer Göran Magnusson att i sin beskrivning berätta
            att Regeringskansliet faktiskt har vuxit och i dag är betydligt
            större än tidigare. Som jag förut sade växer det fortfarande med
          </note>
          <note>
            10 %, så detta med att det skulle vara fråga om en form av personalbrist
            - om jag får kalla det så - är kanske inte alldeles relevant.
          </note>
          <note>
            Det här med att inte besvara interpellationer i tid är anmärkningsvärt.
            Denna nonchalans gentemot riksdagen har föranlett utskottet att
            i total enighet uttrycka att regeringen inte kan undgå kritik.
            Det är ju inte vanligt att KU vid den administrativa granskningen
            på detta sätt ger regeringen kritik, men vi är eniga om att det
            är synnerligen viktigt för det allmänna rättsmedvetandet att regeringens
            medlemmar visar respekt för de lagar som instiftats här i riksdagen.
          </note>
          <note>
            Med detta ställer jag mig bakom betänkandet.
          </note>
          <note>
            Anf. 160 GÖRAN MAGNUSSON (s)
          </note>
          <note>
            replik:
          </note>
          <note>
            Herr talman! Jag har en synpunkt på detta med antalet anställda
            i Regeringskansliet och egentligen en fråga till Inger René. En
            konsult har ju gått igenom
          </note>
          <note>
            Regeringskansliets bemanning och organisation och konstaterat
            att det fattas ett par hundra befattningshavare för att man ska
            kunna svara mot de ambitioner och de anspråk som finns. Delar
            Inger René den uppfattningen?
          </note>
          <note>
            Den Inger René citerade i sitt anförande är väl den flitige anmälaren
            Axén. I fråga om resonemanget om att besvara interpellationer
            i tid har jag inga invändningar. Vi står ju bakom det som sägs
            i utskottsbetänkandet.
          </note>
          <note>
            Min andra fråga till Inger René blir: Kan Inger
          </note>
          <note>
            René tänka sig att tillsammans med mig instämma i samma ordalydelse,
            samma kritik, riktad mot de tre borgerliga regeringarna?
          </note>
          <note>
            För övrigt går det fortfarande att anmäla statsråd.
          </note>
          <note>
            Det finns ingen absolutionsgräns för statsråd från
          </note>
          <note>
            KU-anmälningssynpunkt, så vi kan granska någon eller några av
            de borgerliga regeringarna. Men framför allt undrar jag om Inger
            René är beredd att vara med och enstämmigt - på samma sätt som
            vi nu har gjort - instämma i den kritik som det kan finnas anledning
            att rikta mot de borgerliga regeringarna.
          </note>
          <note type="speaker">
            Anf. 161 INGER RENÉ (m) replik:
          </note>
          <note>
            Herr talman! Den första frågan, om konsulter, är en fråga som
            vi inte det minsta har berett. Jag brukar inte avge en synpunkt
            åt vare sig det ena eller det andra hållet innan jag har haft
            tillfälle att sätta mig in i ärendet. Vi har alltså inte berett
            just frågan om konsulter, utan vi har bara konstaterat att konsulterna
            har avgivit ett yttrande.
          </note>
          <note>
            När det gäller den andra frågan - om det förekom slarv, om jag
            får uttrycka det så, också på den borgerliga tiden - är det på
            samma sätt. Det är klart att man får titta på antalet tjänstemän
            och antalet interpellationer i förhållande till den angivna tiden.
          </note>
          <note>
            Vi är dock alldeles överens om att har vi stiftat en lag som
            säger att interpellationer ska besvaras inom
          </note>
          <note>
            14 dagar - såvitt jag vet gjorde vi det för inte så väldigt länge
            sedan och dessutom i enighet - ska de också besvaras inom dessa
            14 dagar.
          </note>
          <note>
            Anf. 162 GÖRAN MAGNUSSON (s)
          </note>
          <note>
            replik:
          </note>
          <note>
            Herr talman! Det finns klara statistiska fakta på det här området.
            Om man inte har klarat av att besvara 12 interpellationer, om
            man har fått 12 interpellationer och har hundra procent fel så
            att säga, är det väl ingenting som behöver undersökas ytterligare,
            utan det är det faktum som gäller.
          </note>
          <note>
            Jag får intrycket att Inger René nu är ute efter att vi ska mäta
            borgerliga regeringar med en måttstock och socialdemokratiska
            regeringar med en annan.
          </note>
          <note>
            Vore det inte enklare ur KU-synpunkt att säga att det är samma
            måttstock som gäller hela tiden? Vi behöver inte undersöka varför
            Carl Bildt eller Per Unckel inte klarade av det här, utan det
            är sagt som det är sagt.
          </note>
          <note>
            Det finns ju inga som helst öppningar i KU:s resonemang när det
            gäller den socialdemokratiska regeringen om att det skulle bero
            på personalbrist, arbetsanhopning eller annat, utan det som gäller
            i riksdagsordningen ska följas. Då vore det väl enklast för
          </note>
          <note>
            Inger René att nu konstatera att samma kritik som sregeringen
            nu får har tre borgerliga regeringar kvalificerat sig för.
          </note>
          <note type="speaker">
            Anf. 163 INGER RENÉ (m) replik:
          </note>
          <note>
            Herr talman! Det var inte jag som tog upp detta att det fordras
            mer personal om man ska klara av att hinna svara på interpellationer.
            Det var Göran Magnusson som gjorde det. Då utgår jag från att
            Göran
          </note>
          <note>
            Magnusson menar att antalet anställda i Regeringskansliet står
            i något slags förhållande till den tid som statsråden har på sig
            för att svara på interpellationerna.
          </note>
          <note>
            Sedan kanske det hade varit bättre förhållanden i
          </note>
          <note>
            Regeringskansliet i dag om någon hade sett över den här frågan
            redan på den borgerliga regeringstiden, men såvitt jag vet gjordes
            inte det.
          </note>
          <note type="speaker">
            Anf. 164 MATS EINARSSON (v):
          </note>
          <note>
            Herr talman! Det som redan har konstaterats i ett enigt betänkande
            gör att jag kan fatta mig relativt kort, även om tidigare talare
            har visat att det inte är helt omöjligt att få till stånd en replikväxling
            även om ett enigt betänkande.
          </note>
          <note>
            På pendeltåget hit från Tumba i morse läste jag någon av våra
            tidningar. Där var faktiskt en insändare i denna fråga, och det
            är inte så vanligt. Det var en person som var väldigt bekymrad
            över det uppenbarligen totala kaos som råder i Regeringskansliet
            vad gäller administrativa rutiner. Han föreslog att man borde
            ha någon form av granskning och genomgång av Regeringskansliet
            och att man skulle tillämpa det som tydligen heter ISO 9001, kvalitetssäkringsgarantin.
          </note>
          <note>
            Om denna insändarskribent möjligen hör denna debatt eller läser
            protokollet skulle jag för honom vilja hävda att vi har en sådan
            kvalitetssäkringsorganisation i det här landet sedan ganska lång
            tid, sedan
          </note>
          <note>
            1809, som heter konstitutionsutskottet.
          </note>
          <note>
            Nu kan man ju ifrågasätta vår kompetens och vad vi har åstadkommit,
            men jag tycker ändå, när man ser resultatet av den är granskningen
            och även tidigare granskningar, att vi nog har hjälpt till att
            hålla en någorlunda hög standard när det gäller administration
            och annat även i Regeringskansliet.
          </note>
          <note>
            Det innebär inte att det alltid är helt utan brister.
          </note>
          <note>
            Vi har hittat några saker att slå ned på, och de har redan kommenterats
            en del här. Interpellationssvaren är sena. Magnusson gav i och
            för sig en föredömlig redovisning av att antalet interpellationer
            har ökat, vilket är relevant i sammanhanget, att tidigare regeringar
            var minst lika usla på det här området som den nuvarande regeringen,
            och det är väl kanske också en relevant synpunkt. Men, som Magnusson
            själv har konstaterat, detta är inte några argument. Vi har regler,
            och de ska följas. Klarar inte regeringen av det får vi antingen
            se över reglerna - tiderna kanske är för snäva, vad vet jag -
            eller se över regeringens organisation och resurser, som Magnusson
            också var inne på.
          </note>
          <note>
            Vi har även haft en del synpunkter på propositionsavlämnande
            och på vissa brister i protokollskrivande etc. Det är inga stora
            saker men viktiga saker.
          </note>
          <note>
            Protokoll ska vara korrekta. Regeringsprotokoll måste alltid
            vara korrekta. Det ska inte finnas två exemplar av samma protokoll
            i arkiven, det ska inte vara blyertsanteckningar på protokollen
            osv. Detta har vi påpekat. Jag förutsätter att det blir rättelse
            på dessa punkter inför framtiden.
          </note>
          <note>
            Bara en kort avslutning om en sak som tidigare talare också har
            berört, nämligen löneskillnader mellan könen i Regeringskansliet.
            Som redan har konstaterats finns det en systematisk skillnad mellan
            kvinnor och män, att kvinnor har lägre lön än män.
          </note>
          <note>
            Det är naturligtvis, som har sagts, en avspegling av situationen
            i samhället i dess helhet, men det är inte något skäl att slå
            sig till ro.
          </note>
          <note>
            Jag vill tydliggöra en sak. De här skillnaderna behöver inte
            bero på, och jag tror faktiskt inte att de beror på, diskriminering
            i det enskilda fallet, alltså att någon kvinna har för låg lön
            sett till arbetsuppgifter eller av andra sakliga skäl och alltså
            är lönediskriminerad. Sådant kan förekomma och är i så fall fullständigt
            oacceptabelt, men det är inte detta som är orsaken, tror jag,
            till de systematiska skillnaderna. Det kan vara så att det är
            en systematisk diskriminering av kvinnor som grupp bland de anställda,
            utan att det för den skull är några oegentligheter i den enskilda
            lönesättningen. Därför måste man arbeta långsiktigt och medvetet
            med att minska skillnaderna och inte bara konstatera att det inte
            sker några oegentligheter i det enskilda fallet.
          </note>
          <note>
            Det finns säkert ett och annat ytterligare att tillägga till
            det här betänkandet, men av omsorg om debattiden och ledamöternas
            välbefinnande avslutar jag mitt anförande.
          </note>
          <note type="speaker">
            Anf. 165 INGVAR SVENSSON (kd):
          </note>
          <note>
            Herr talman! Det var intressanta siffror som Göran
          </note>
          <note>
            Magnusson lämnade om den tidigare regeringen från
          </note>
          <note>
            1991 till 1994. Det är riktigt att regelverket måste gälla alla
            regeringar. Det får inte vara någon skillnad beroende på kulör.
          </note>
          <note>
            Jag skulle bara vilja göra kommentaren att statsråden väl inte
            gärna skulle drömma om att komma för sent till sändningar i televisionen
            när de vill presentera sig själva och sin politik. Samma respekt
            borde riksdagen förtjäna oavsett vilken kulör regeringen har.
          </note>
          <note>
            Det riktas också en del kritik mot regeringsprotokollen på justitiesidan.
            När jag funderade på det där rann det en sentens genom huvudet
            på mig som jag tror att Dag Hammarskjöld har fällt, nämligen att
            endast den hand som stryker ut kan skriva det rätta.
          </note>
          <note>
            Men att använda blyerts vid rättning av regeringsprotokoll är
            nog inte att rekommendera.
          </note>
          <note>
            Det finns ett annat allvarligt bekymmer, herr talman, som Inger
            René var inne på, och det är propositionsavlämnandet. Sett över
            en längre tidsperiod kan man säga att regeringar av olika kulörer
            inte har skött detta på ett exemplariskt sätt. Det föreskrivs
            i riksdagsordningen att propositioner ska avlämnas på sådana tider
            att anhopning av arbete hos riksdagen om möjligt förebyggs. Det
            vore bra om statsråden någon gång kastade en blick i riksdagsordningen.
            Då kanske vi skulle slippa den oordning som nu tycks råda.
          </note>
          <note>
            Det finns två problemområden.
          </note>
          <note>
            Det första är den allmänna motionstiden. Den är ju förknippad
            med ledamöternas, främst oppositionens, möjligheter att väcka
            vilka förslag som helst för beslut i riksdagen. Den är också ihopkopplad
            med budgetpropositionen. Denna sammanlagda arbetsanhopning gör
            att det borde vara en fingervisning till regeringen att inte lägga
            fram en mängd och framförallt inte stora och tunga propositioner
            inom andra områden under denna tid.
          </note>
          <note>
            Det andra problemområdet är, som Inger René var inne på, det
            s.k. tomatområdet, dvs. ketchupeffekten.
          </note>
          <note>
            Först kommer ingenting, sedan kommer ingenting, sedan ingenting
            och sedan kommer allt på en gång.
          </note>
          <note>
            Dessutom kan det vara så att ketchupeffekten kan drabba vissa
            områden speciellt. Ta t.ex. vecka 12 år
          </note>
          <note>
            2001, då 30 propositioner avlämnades under loppet av fyra dagar.
            Av dessa var nio inom ett enda utskottsområde. Stackars opposition,
            säger jag. Det där är kanske bra för en regering som inte vill
            att oppositionen ska kunna granska propositionerna och komma med
            motförslag. Men det är knappast en acceptabel ordning för en demokratisk
            process. Vi brukar ju vara överens om att demokrati måste få ta
            sin tid, inte att den ska stjäla motionstid.
          </note>
          <note>
            Utskottet är skarpt i sina formuleringar: Det är anmärkningsvärt
            att regeringen inte kan planera propositionsavlämnandet så att
            anhopningar undviks.
          </note>
          <note>
            Utskottet förutsätter att regeringen i fortsättningen tar erforderliga
            initiativ för att dels undvika anhopningar, dels inte avlämna
            andra än med budgeten sammanhängande propositioner under hösten.
          </note>
          <note>
            Jo, jo, herr talman, i går fick vi en propositionsförteckning
            för våren. För varje proposition anges en avlämnandetidpunkt,
            med reservation för att avlämnandet ska ske senast vid den tidpunkten.
            Men man kan sucka när man läser denna propositionsförteckning.
            Om nu regeringen håller vad den lovar kommer
          </note>
          <note>
            60 propositioner att lämnas under tiden 15-21 mars.
          </note>
          <note>
            Av dessa 60 har 52 fått datumet den 21 mars.
          </note>
          <note>
            Alltså var förra vårens anhopning enbart en västanfläkt mot det
            som komma skall. Vi kan knappast sjunga att den ljusnande framtid
            är vår. Vi kan möjligtvis hoppas på att regeringen inte infriar
            sina löften på den här punkten. Om regeringen hade förstått någonting
            av den inställning som riksdagen har i den här frågan, skulle
            vi ha fått se en annan fördelning.
          </note>
          <note>
            Med förlov sagt: Det är oerhört nonchalant att över huvud taget
            lägga fram en sådan propositionsförteckning. Statsministern bör
            omedelbart ta itu med sin regering och få den att fungera på ett
            sådant sätt att riksdagens arbetssätt respekteras.
          </note>
          <note>
            Anf. 166 GÖRAN MAGNUSSON (s)
          </note>
          <note>
            replik:
          </note>
          <note>
            Herr talman! Jag noterade att Ingvar Svensson nog ansåg att alla
            regeringar och alla statsråd ska mätas med samma måttstock. Inger
            René var mera tveksam till om det verkligen skulle behöva vara
            på det sättet.
          </note>
          <note>
            Jag vill bara få bekräftat av Ingvar Svensson att den felprocent
            som Alf Svensson hade ett år, nämligen 87 %, är lika klandervärd
            som Ingegerd Wärnerssons 88 %. Det är lätt att bara nicka och
            säga: Så är det. Alf Svensson är lika klandervärd som Ingegerd
          </note>
          <note>
            Wärnersson.
          </note>
          <note>
            Anf. 167 INGVAR SVENSSON (kd)
          </note>
          <note>
            replik:
          </note>
          <note>
            Herr talman! Ja, absolut. Det ska inte vara någon åtskillnad.
            Alla ska självfallet vara lika inför regelverket, Göran Magnusson.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 januari.)
          </note>
          <note>
            12 § Sjöfylleri
          </note>
          <note>
            Föredrogs lagutskottets betänkande 2001/02:LU6
          </note>
          <note>
            Sjöfylleri.
          </note>
          <note type="speaker">
            Anf. 168 ELVER JONSSON (fp):
          </note>
          <note>
            Herr talman! Till kammarens traditioner under senare år hör om
            inte en begivenhet så ändå en diskussion i frågan om säkerhet
            i sjötrafiken. Det har gjorts allt tätare och man skulle också
            kunna säga allt bredare framstötar. Under den senaste allmänna
            motionstiden väcktes motioner av företrädare för alla riksdagens
            partier. De har haft en gemensam färdriktning, nämligen att regelverket
            för nykterheten på sjön skulle stärkas genom lägre gränsvärden
            liksom även genom tillåtelse till rutinmässiga kontroller - inte
            för att ge möjlighet att bestraffa människor utan som en tydlig
            signal från lagstiftaren om att det i sjötrafiken är viktigt att
            upprätthålla nykterheten.
          </note>
          <note>
            Vi har diskuterat de här frågorna sedan 1970-talet.
          </note>
          <note>
            I den gamla sjölagen, som också påbjöd nykterhet, fanns inte
            instrument för detta. Sådana kom med
          </note>
          <note>
            1994 års lag, då det grova sjöfylleriet kom in under promillereglering.
            Den som är berusad av alkoholhaltiga drycker med en alkoholhalt
            av en promille eller högre kan dömas enligt en lag som påminner
            rätt mycket om lagregleringen av landsvägstrafiken.
          </note>
          <note>
            Vi har krävt en likställighet med de krav som gäller för trafiken
            till lands. Även det s.k. vanliga fylleriet i trafiken ska kunna
            påtalas och beivras.
          </note>
          <note>
            Vad säger då lagutskottet, som har behandlat min motion? Låt
            mig till närvarande utskottsledamöter och andra att utskottet
            med åren har mognat, blivit allt klokare och insett värdet av
            skärpningar av denna lagstiftning. Man refererar också till det
            som man tidigare har uttalat. År 1998 noterades att det råder
            en stark uppslutning kring krav på en säker trafik också på sjön
            genom nykterhet vid framförande av olika typer av båtar.
          </note>
          <note>
            Det är inte bara stora båtar utan också små fritidsbåtar som
            kommer upp i hastigheter som inte ligger långt efter de snabba
            bilarna. Detta gör att kravet på nykterhet får en särskild tyngd.
          </note>
          <note>
            Det nämns också att man har uttryckt tillfredsställelse över
            att vi har fått en promilleregel i sjötrafiken. Det var ett principiellt
            väldigt viktigt genombrott. Jag tycker också, herr talman, att
            det var väldigt bra att hela riksdagen vid det tillfället ställde
            sig bakom en sådan förändring och, som jag ser det, förbättring.
          </note>
          <note>
            Vad säger då utskottet om vad som bör göras i nästa steg? Det
            uttalar principiell sympati för en skärpning, men man hänvisar
            till att det pågår en remissbehandling av en genomförd översyn
            och att vi ska avvakta vad regeringen gör. Det är - låt mig säga
            så - en gammal besvärjelse som man brukar använda i avvaktan på
            att det ska komma förslag från regeringen, som man då får ta ställning
            till.
          </note>
          <note>
            Jag tycker för min del, herr talman, att utskottet med fördel
            skulle ha kunnat lägga på några kol extra, framför allt för att
            snabbt få fram en åtgärd. Det som krävs är föga komplicerat. Frågan
            har utretts inte minst av 1992 års väg- och sjöfyllerikommitté.
            Tekniken är inte så knepig att hantera.
          </note>
          <note>
            Herr talman! Jag instämmer självfallet i utskottets uttalande
            att frågan är angelägen. Det skulle också vara viktigt att det
            gavs en signal i denna debatt om att det faktiskt är bråttom.
          </note>
          <note>
            Jag yrkar bifall till utskottets förslag.
          </note>
          <note type="speaker">
            Anf. 169 PER LAGER (mp):
          </note>
          <note>
            Herr talman! Också jag yrkar bifall till utskottets förslag.
            Jag har dock en del små frågor och framför allt en önskan när
            det gäller regeringens beredning, som självklart också jag hoppas
            kommer att genomföras skyndsamt. Det har dröjt alltför länge med
            denna fråga.
          </note>
          <note>
            Jag bor vid havet och är dessutom av sjömanssläkt, och jag vet
            hur viktigt det är med nykterhet till sjöss. Jag vänder mig lite
            emot att man i betänkandet bara använder begreppet fartyg. Åtminstone
            inom fiskeflottan går gränsen mellan fartyg och båt vid 12
          </note>
          <note>
            meter. Det som jag som boende vid havet verkligen upplever som
            en stor fara med sjöfylleri är de snabba båtar som finns inom
            alla områden, inte bara inom dem som man i betänkandet begränsar
            sig till. Utredningens förslag avser bara att man i kanal, sluss,
            allmän farled eller allmän hamn ska vara noggrann med nykterheten.
            Jag menar att denna avgränsning måste vidgas i regeringens kommande
            förslag.
          </note>
          <note>
            Detta är lika farligt som att sätta sig i bilen och köra omkring
            onykter på småvägar, om också inte på allmän väg. Även i naturhamnar
            i känsliga skärgårdsområden osv. måste man kunna ingripa mot fyllerister
            som utgör en förfärligt stor fara för andra, för flora och fauna
            och förstås även för sig själva.
          </note>
          <note>
            Det finns också ett annat begränsningsproblem i utredningens
            förslag, nämligen att det bara ska gälla den som framför fartyget.
            I de snabba småbåtarna kan flera förare vara inblandade i körningen.
            Det är därför väldigt viktigt att man kan stoppa en sådan båt
            oavsett vem som för tillfället sitter vid ratten. Jag vet inte
            hur detta ska gå till, men jag hoppas att man försöker komma till
            rätta med denna svårighet.
          </note>
          <note>
            Vi får vara glada med det promilleförslag som utredningen har
            lagt fram. Jag hoppas att man tar fasta på det och att polis och
            kustbevakning ska få möjlighet att ta utandningsprov. I övrigt
            är jag nöjd med utskottets betänkande.
          </note>
          <note type="speaker">
            Anf. 170 ELVER JONSSON (fp) replik:
          </note>
          <note>
            Herr talman! Jag vill egentligen bara konstatera att detta gäller
            mycket bredare än vad Per Lager fruktade då han har tagit del
            av det här betänkandet, och det framgår ju av de beredningar som
            hittills har funnits inklusive 1992 års utredning.
          </note>
          <note>
            Som jag sade i mitt inlägg har ju ett av problemen varit de nya
            snabba båtarna, som naturligtvis trafikmässigt är mycket farliga
            för både de sjöfarande själva och för andra, och det har ju hänt
            mycket tråkiga olyckor, flera olyckor också med dödlig utgång,
            och därför är det inte undantaget.
          </note>
          <note>
            Vad jag tycker, herr talman, och som det finns anledning att
            säga till Per Lager när han tycker att man snabbar på här och
            gör ett bra jobb är att man krånglar till detta genom att tala
            om särskilda farliga avsnitt då det här ska kunna gälla. Jag tror
            att det vore enklare att ha det rakt över. Det är inte så lätt
            att så att säga slå om till att vara nykter om man är i en annan
            situation minuterna före, utan jag tror att det bör gälla rakt
            över. Det borde departementet beakta då man bereder det här.
          </note>
          <note type="speaker">
            Anf. 171 PER LAGER (mp) replik:
          </note>
          <note>
            Herr talman! Jag instämmer i det som Elver Jonsson just har sagt
            nu.
          </note>
          <note type="speaker">
            Anf. 172 LARS LILJA (s):
          </note>
          <note>
            Herr talman! I det här betänkandet behandlar vi ett antal motioner
            om sjöfylleri, och såvitt jag kan förstå som ny i lagutskottet
            är det inte första gången den här frågan diskuteras i den här
            kammaren.
          </note>
          <note>
            Det har under en lång tid framförts berättigade krav på hårdare
            regler när det gäller onykterhet till sjöss. Utan tvekan råder
            det en stor uppslutning kring kravet på nykterhet i all trafik
            inklusive sjötrafiken.
          </note>
          <note>
            Det är naturligtvis inte tillfredsställande att det har tagit
            så lång tid att närma sig ett beslut i den här frågan.
          </note>
          <note>
            I november 1999 tillsattes en särskild utredare för att utreda
            frågan om det fanns anledning att i någon form införa en promillegräns
            för sjöfylleri som inte är grovt och överväga hur en sådan regel
            skulle utformas. I uppdraget ingick också att överväga om polis
            eller annan bör ges rätt att rutinmässigt ta alkoholutandningsprov
            på personer som omfattas av sjölagens bestämmelser om sjöfylleri,
            liksom hur en sådan kontroll i så fall ska genomföras. Utredningen
            fick namnet Sjöfylleriutredningen och presenterade i april i fjol
            sitt betänkande.
          </note>
          <note>
            Herr talman! Samtliga motionärer pläderar för skärpta regler
            för onykterhet till sjöss. De anser att det bör införas ett gränsvärde
            för s.k. enkelt sjöfylleri och att sjöpolis eller annan myndighet
            bör få möjlighet att göra rutinmässiga nykterhetskontroller på
            samma sätt som i trafiken. Det är precis vad den här utredningen
            föreslår, nämligen att promillegränsen för den som framför ett
            fartyg ska vara densamma som vid väg- och spårtrafiken, dvs. 0,2
            %. Utredningen föreslår dessutom som motionärerna önskar att rutinmässiga
            kontroller ska få göras även till sjöss.
          </note>
          <note>
            Dessa ska enligt förslaget i utredningen få göras av polisman
            eller kustbevakningstjänsteman.
          </note>
          <note>
            I motionen L213 kritiseras Sjöfylleriutredningens förslag att
            begränsa promilleregelns tillämplighet i vissa vattenområden.
            I utredningen sägs nämligen att promillegränsen för enkelt sjöfylleri
            ska begränsas till kanal, sluss, allmän farled och allmän hamn;
            alltså är likheterna med vägtrafiken mer påtagliga. I utredningen
            motiveras det här ställningstagandet utförligt samtidigt som det
            naturligtvis är ett av de stora problemen när det gäller att skriva
            propositionen i det här ärendet.
          </note>
          <note>
            Ett av huvudskälen till att man gör den här avgränsningen är
            att man anser att det är viktigt att rättsväsendet förmår göra
            allvar av ett straffhot. I det här fallet diskuteras en regel
            som har ett begränsat straffvärde och i praktiken ligger på bötesnivå.
            Det är uppenbart att rutinmässiga kontroller knappast skulle ske
            på någon som sitter ensam i en roddbåt på en insjö. De kontroller
            som kommer att ske görs givetvis i största utsträckning i trafikerade
            farleder. Det är i detta sammanhang viktigt att påpeka att regeln
            om grovt sjöfylleri är tillämplig i alla vatten. Det är alltså
            inte frågan om fri alkoholkonsumtion utanför de vatten som omfattas
            av lagen om enkelt sjöfylleri.
          </note>
          <note>
            Herr talman! Utskottet kan konstatera att de frågor som tas upp
            i de nu aktuella frågorna bereds i Regeringskansliet. I likhet
            med motionärerna anser utskottet det angeläget att ett ställningstagande
            från regeringens sida kommer snarast i de frågor som omfattas
            av den här beredningen. Med anledning av detta yrkar jag avslag
            på de tre motionerna och bifall till förslaget i betänkandet.
          </note>
          <note type="speaker">
            Anf. 173 TANJA LINDERBORG (v):
          </note>
          <note>
            Herr talman! Låt mig först gratulera Elver Jonsson till att han
            - för att försöka vitsa till det lite - har lotsat igenom det
            här ärendet så här långt, men vi har inte nått hamnen ännu!
          </note>
          <note>
            Men jag vill verkligen försäkra motionärerna om att vi i utskottet
            är angelägna, precis som Lars Lilja har sagt, om att regeringen
            ska återkomma så fort som det bara går. Jag tycker faktiskt att
            Elver Jonsson är värd all beundran, som under så många år har
            kämpat i den här frågan.
          </note>
          <note>
            Jag vill också erinra om att det här är så nära ett tillkännagivande
            som man någonsin kan komma, och därför är jag glad åt att motionärerna
            har yrkat bifall till lagutskottets betänkande, vilket jag också
            gör härmed.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 januari.)
          </note>
          <note>
            13 § Berättelse om verksamheten i Europeiska unionen under 2000
          </note>
          <note>
            Föredrogs utrikesutskottets betänkande 2001/02:UU5
          </note>
          <note>
            Berättelse om verksamheten i Europeiska unionen under 2000.
          </note>
          <note type="speaker">
            Anf. 174 WILLY SÖDERDAHL (v):
          </note>
          <note>
            Herr talman! Detta är en skrivelse, och vi har inga yrkanden,
            utan Vänsterpartiet står bakom utrikesutskottet och EU-nämndens
            yttrande.
          </note>
          <note>
            Det är på fyra punkter som en viss kritik riktas mot regeringen,
            och det är två av dessa punkter som jag vill nämna speciellt och
            apostrofera lite.
          </note>
          <note>
            Den ena punkten gäller att EU-nämnden säger att regeringen ska
            redovisa sitt agerande vid ett tillkännagivande. Jag tror att
            det är viktigt att detta görs, för det ger oss utanför regeringen
            en möjlighet att följa beslutsgången och därmed också hur vi ska
            kunna påverka de här besluten och inte minst kunna driva en offentlig
            debatt om vad som sker i EU och beslutsgången där. Just detta
            som tas upp i skrivelsen här är viktigt för den framtidsdebatt
            som nu ska ske i EU
          </note>
          <note>
            och där en större öppenhet är en förutsättning för att den här
            debatten ska kunna ske.
          </note>
          <note>
            Den andra punkten gäller att EU:s handlingar också ska presenteras
            på svenska för att vi i EU-nämnden ska kunna sätta oss in i ärendena
            på ett riktigt sätt.
          </note>
          <note>
            Det är säkert inte den svenska regeringen som är skuld till detta,
            utan det är de rutiner som gäller i EU.
          </note>
          <note>
            Det händer alltför ofta att EU-nämnden får handlingar på engelska
            och, ännu värre, på franska.
          </note>
          <note>
            Då kan man undra: Varför är det så att en del av handlingarna
            inte finns översatta? Ja, finns det tillräckligt med tolkar så
            går det snabbt att åtgärda, men i de flesta fall handlar det om
            att EU inte följer sina egna regler för handläggningen av ärendena.
            S.k.
          </note>
          <note>
            effektivitet värderas högre än demokrati. Det finns tidsangivelser
            mellan beslut i Coreper och ministerrådet, men få länder vågar
            stoppa ett beslut för att dessa tidsangivelser inte håller. Vi
            skulle gärna se att Sverige vågade göra detta och värderade demokratin
            högre än effektiviteten.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 januari.)
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            Utrikes- och försvarsutskottets betänkande
          </note>
          <note>
            2001/02:UFöU2 Svenskt deltagande i en multinationell säkerhetsstyrka
            i Afghanistan
          </note>
          <note>
            15 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 17 januari
          </note>
          <note>
            2001/02:175 av Mats Odell (kd) till finansminister
          </note>
          <note>
            Bosse Ringholm
          </note>
          <note>
            Flytträtt för livförsäkringar
          </note>
          <note>
            2001/02:176 av Sten Tolgfors (m) till statsrådet Ingegerd Wärnersson
          </note>
          <note>
            Ekeskolan
          </note>
          <note>
            2001/02:177 av Elver Jonsson (fp) till statsrådet
          </note>
          <note>
            Mona Sahlin
          </note>
          <note>
            Postservice
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 22 januari.
          </note>
          <note>
            16 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 17 januari
          </note>
          <note>
            2001/02:526 av Eva Flyborg (fp) till justitieminister
          </note>
          <note>
            Thomas Bodström
          </note>
          <note>
            EU-toppmötet i Göteborg
          </note>
          <note>
            2001/02:527 av Murad Artin (v) till utrikesminister
          </note>
          <note>
            Anna Lindh
          </note>
          <note>
            Kristna och judar i Turkiet
          </note>
          <note>
            2001/02:528 av Murad Artin (v) till utrikesminister
          </note>
          <note>
            Anna Lindh
          </note>
          <note>
            Mänskliga och demokratiska rättigheter i Turkiet
          </note>
          <note>
            2001/02:529 av Helena Zakariasén (s) till statsrådet
          </note>
          <note>
            Ingela Thalén
          </note>
          <note>
            Funktionshindrade och förtidspension
          </note>
          <note>
            2001/02:530 av Ingemar Vänerlöv (kd) till statsminister Göran
            Persson
          </note>
          <note>
            Polisen i Västra Götaland
          </note>
          <note>
            2001/02:531 av Amanda Agestav (kd) till statsrådet
          </note>
          <note>
            Mona Sahlin
          </note>
          <note>
            Pappaledighet och företag
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 22 januari.
          </note>
          <note>
            17 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 17 januari
          </note>
          <note>
            2001/02:470 av Lars Ohly (v) till utrikesminister
          </note>
          <note>
            Anna Lindh
          </note>
          <note>
            Egyptier
          </note>
          <note>
            2001/02:471 av Lars Ohly (v) till utrikesminister
          </note>
          <note>
            Anna Lindh
          </note>
          <note>
            Egyptiska regeringen
          </note>
          <note>
            2001/02:486 av Gunilla Tjernberg (kd) till jordbruksminister
            Margareta Winberg
          </note>
          <note>
            Dispens för jordbrukare
          </note>
          <note>
            2001/02:504 av Maria Larsson (kd) till statsrådet
          </note>
          <note>
            Ulrica Messing
          </note>
          <note>
            Tillväxtavtalen
          </note>
          <note>
            2001/02:513 av Ola Karlsson (m) till statsrådet Mona
          </note>
          <note>
            Sahlin
          </note>
          <note>
            Ralfrapporten
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 22 januari.
          </note>
          <note>
            18 § Kammaren åtskildes kl. 17.58.
          </note>
          <note>
            Förhandlingarna leddes av tredje vice talmannen från sammanträdets
            början till ajourneringen kl. 13.56, av talmannen därefter t.o.m.
            8 § anf. 133 (delvis) och av förste vice talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
