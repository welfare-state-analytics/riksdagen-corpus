<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--35</head>
          <docDate when="2001-11-27">2001-11-27</docDate>
        </div>
      </front>
      <body>
        <div>
          <note>
            18.00 - 20.38
          </note>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 21 november.
          </note>
          <note>
            2 § Svar på interpellationerna 2001/02:77 om statliga subventioner
            för digital-TV-mottagare och
          </note>
          <note>
            78 om statliga bolags försäljning av personuppgifter
          </note>
          <note>
            Anf. 1 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Ola Karlsson har frågat mig vilka åtgärder jag avser
            vidta dels med anledning av subventionerna inom marksänd digital-TV,
            dels Boxer AB:s planer att sälja personuppgifter. Jag besvarar
            interpellationerna i ett sammanhang.
          </note>
          <note>
            Med anledning av några av de påståenden som
          </note>
          <note>
            Ola Karlsson gör i sin interpellation beträffande den marksända
            digital-TV:n vill jag gärna börja med att repetera något om bakgrunden
            för projektet. När sändningarna inleddes utgick regeringen från
            att sändningsverksamheten i sin helhet skulle bekostas av de medverkande
            företagen och att verksamheten inte skulle komma att finansieras
            med statsbudgetmedel (prop. 1996/97:67 s. 25). Till dags dato
            har några sådana medel heller aldrig tillförts verksamheten.
          </note>
          <note>
            För en dryg månad sedan frågade Ola Karlsson mig vilka åtgärder
            jag tänkte vidta med anledning av
          </note>
          <note>
            Teracom AB:s ekonomiska situation efter det att bolaget hade
            presenterat sin vision av hur bolaget skulle kunna utvecklas i
            framtiden. Jag svarade då den 3 oktober 2001 att Kulturdepartementet
            hade anlitat ett konsultföretag som hade fått i uppdrag att genomföra
            en analys av det ekonomiska läget och andra förutsättningar för
            bolagets framtidsplaner.
          </note>
          <note>
            Konsultens rapport har lämnats till departementet, och en arbetsgrupp
            inom Regeringskansliet har i uppdrag att analysera rapportens
            resultat. Teracom
          </note>
          <note>
            AB har vidare kallat till extra bolagsstämma den 29
          </note>
          <note>
            november 2001. I den mån det är aktuellt att vidta några åtgärder
            med anledning av konsultrapporten eller av någon annan anledning
            kommer detta att då kunna behandlas. Om det i det sammanhanget
            finns skäl för regeringen att ändra förutsättningarna för utbyggnaden
            kommer riksdagen självklart att få möjlighet att ta ställning
            till detta på lämpligt sätt.
          </note>
          <note>
            Fru talman! I förra veckan presenterade den parlamentariska Digital-TV-kommittén
            sitt slutbetänkande (SOU 2001:90). Betänkandet tar upp frågor
            som är relevanta i detta sammanhang. Kommittén konstaterar - med
            bred politisk förankring - att digitaliseringen av marknätet både
            är riktig och nödvändig. Bl.a. anges som en viktig del att ett
            marknät bidrar till en sund konkurrens och garanterar att konsumenterna
            även i framtiden kan välja mellan minst två mottagningssätt av
            TV. Kulturdepartementet kommer nu att på sedvanligt sätt sända
            betänkandet på remiss och därefter ta ställning till hur den fortsatta
            beredningen ska gå till.
          </note>
          <note>
            Ola Karlsson har vidare frågat mig vilka åtgärder jag avser vidta
            med anledning av bolaget Boxer AB:s planer att sälja personuppgifter
            till tredje part för kommersiellt bruk.
          </note>
          <note>
            Jag kan meddela Ola Karlsson att Boxer AB:s ledning den 16 oktober
            2001, dvs. nästan en månad innan Ola Karlsson framställde sin
            interpellation, meddelade att bolaget inte kommer att sälja någon
            information om hur deras kunder agerar i det digitala marknätet
            och att bolaget inte heller tidigare har sålt någon sådan information.
          </note>
          <note type="speaker">
            Anf. 2 OLA KARLSSON (m):
          </note>
          <note>
            Fru talman! Jag ska börja med att tacka för redovisningen.
          </note>
          <note>
            Jag konstaterar att Marita Ulvskog är ett statsråd som har åsikter
            om mycket och om många frågor, men när det kommer till två frågor
            som berör hennes eget ansvarsområde där hon är ansvarigt statsråd
            saknas beskeden och åsikterna.
          </note>
          <note>
            Jag vill upprepa en variant på frågorna: Är det en uppgift för
            staten och dess bolag att subventionera
          </note>
          <note>
            TV-mottagare, i det här fallet bara en viss sort? Är det en uppgift
            för statliga företag att bygga upp en organisation för och sälja
            information om människors privatliv, deras TV-vanor och surfande?
          </note>
          <note>
            Boxer AB konstaterar självt att företaget subventionerar varje
            box med ungefär 3 000 kr. Ägarna har hittills - till 70 % helstatliga
            Teracom - skjutit till mer än en halv miljard kronor. Enligt planerna
            behövs det minst lika mycket till senast vid årsskiftet om ett
            år. Hittills har man finansierat detta via upplåning genom att
            sälja anläggningstillgångar och genom att inte behöva leverera
            in en normal utdelning till statskassan. Investeringsplanerna
            och subventionerna är ett av huvudskälen till att Teracom behöver
            tillskott, som de nu enligt pressuppgifterna ska presentera på
            torsdag på en extra bolagsstämma. Företaget säger sig, enligt
            medierna, behöva 1,3 miljarder kronor från staten. Det är väl
            sådant som kallas Ulvskogspengar.
          </note>
          <note>
            Detta baseras på Teracoms vision, som hemligstämplades på departementet.
            Detta analyserades av departementet. Analysen är också hemligstämplad.
          </note>
          <note>
            Man slog väl nytt rekord i hemlighetsmakeri på Kulturdepartementet
            när man t.o.m. hemligstämplade dagordningen till bolagsstämman.
            Genom hemlighetsnojan som verkar ha drabbat departementet har
          </note>
          <note>
            Marita Ulvskog blivit den minister som gett hemligstämpeln ett
            ansikte.
          </note>
          <note>
            Jag vill fråga statsrådet: Tycker statsrådet att det räcker med
            det besked som ges här i interpellationssvaret, dvs. att regeringen
            kanske återkommer i frågan? Är det inte rimligt att ge besked?
            Vad avser statsrådet att göra med miljardrullningen?
          </note>
          <note>
            Sedan var det försäljningen av personuppgifter.
          </note>
          <note>
            Det är lätt att konstatera att Boxer har haft mycket långt gångna
            planer på att sälja personuppgifter. Man har utformat avtalsvillkor.
            Man har byggt upp ett datasystem. Man har byggt upp affärsplaner
            på att sälja informationen. Man hade t.o.m. kvantifierat intäkterna
            för det här året till drygt 6 miljoner kronor.
          </note>
          <note>
            Boxer konstaterade i sin affärsplan att man kunde sälja informationen
            till annonsörer om dels vad kunder gjorde i TV-applikationen,
            dels vilka produkter de hade intresse av. Kunskapen betecknade
            ett värde, och Boxer skrev att man avsåg att erbjuda dessa tjänster
            på den kommersiella marknaden. I affärsplanen hade man t.o.m.
            upptagit som ett hot debatten om den personliga integriteten.
          </note>
          <note>
            Marita Ulvskog är ansvarigt statsråd. Är det en statlig uppgift
            att sälja information om den personliga integriteten från statliga
            bolag?
          </note>
          <note type="speaker">
            Anf. 3 LARS LEIJONBORG (fp):
          </note>
          <note>
            Fru talman! I går upphävde departementet sekretessen för den
            dagordning som ska gälla på Teracoms extra bolagsstämma på torsdag.
            Av den framgår att man på stämman tänker göra en nyemission på
            1,3
          </note>
          <note>
            miljarder kronor.
          </note>
          <note>
            1,3 miljarder kronor är väldigt mycket pengar, inte minst i kulturbudgeten.
            Det är en politisk fråga hur 1,3 miljarder kronor ska användas.
            Man kan naturligtvis ha uppfattningen - det finns de som har det
          </note>
          <note>
            - att 1,3 miljarder kronor i Sverige gör bäst nytta som subventioner
            till TV-burkar i hemmen.
          </note>
          <note>
            Men vi som inte har den uppfattningen, som anser att behoven
            i vården och behoven i skolan är större -
          </note>
          <note>
            det finns väldigt många behov som är viktigare -
          </note>
          <note>
            måste också kunna få argumentera för vår uppfattning utan att
            hela tiden möta påståendet att det är fel, att det vi påstår inte
            bygger på fakta. Det är nämligen så att de fakta vi behöver för
            att kunna driva vår uppfattning är hemligstämplade. Den rapport
            som Ola
          </note>
          <note>
            Karlsson nämnde har vi begärt att få ut från departementet, och
            det vi har fått är någonting som är närmast skrattretande. Det
            enda som är kvar är i stort sett sidnumreringen; sida efter sida
            är vit.
          </note>
          <note>
            En av de formuleringar som ändå har fått stå kvar är att det
            här projektet är förenat med avsevärd risk.
          </note>
          <note>
            Egentligen är det intressant nog, därför att det talar för att
            departementet borde avstå från att fortsätta den här miljardrullningen.
          </note>
          <note>
            När statsrådet säger i svaret att det hittills inte har varit
            några statliga subventioner är det en lek med ord. Det faktum
            att Teracom blöder och nu behöver
          </note>
          <note>
            1,3 miljarder kronor före den 15 december visar ju att man har
            tagit affärsmässigt orimliga risker och alltså spelat med skattebetalarnas
            pengar.
          </note>
          <note>
            Jag har två frågor:
          </note>
          <note>
            1. Är det inte dags att nu ge besked att det inte ska vara någon
            digital-TV-introduktion med hjälp av subventioner?
          </note>
          <note>
            2. För att denna debatt ska kunna föras på rimliga villkor, är
            departementet berett att offentliggöra den konsultrapport som
            ligger till grund för det beslut ni ska fatta?
          </note>
          <note>
            Anf. 4 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Både Ola Karlsson och Lars Leijonborg har lite svårt
            att invänta sådant som händer. De förutser saker och polemiserar
            mot sådant som inte har hänt.
          </note>
          <note>
            Återigen måste jag konstatera att mot deras beskrivning av miljardrullningen
            står det faktum att regeringen hela tiden har agerat helt i enlighet
            med den ursprungliga digital-TV-propositionen, som vi ju vid den
            tidpunkten hade stöd för från bl.a. Folkpartiet. Det har alltså
            icke använts några statsbudgetmedel för digitaliseringen av marknätet.
          </note>
          <note>
            Den andra punkten handlar om försäljningen av personuppgifter.
            Jag utgår från att Boxer, som ju är ett dotterbolag till Teracom,
            som också ägs av ett privat försäkringsbolag, ger korrekt information
            när de i ett pressmeddelande deklarerar att de inte kommer att
            sälja information och att de aldrig har sålt någon sådan information.
          </note>
          <note>
            Vi har inte använt oss av informationen för några kommersiella
            ändamål och kommer heller inte att göra det. Den främsta orsaken
            till detta är att vi inte vill tjäna pengar på att sälja våra
            kunders integritet, säger vd:n för Boxer. Jag utgår från att det
            inte är lögn, utan att det är sant.
          </note>
          <note>
            När det gäller Ola Karlssons påstående om utdelning, vet jag
            inte vad han avser när han talar om normal utdelning. Jag kan
            bara konstatera att Teracom har lämnat utdelning till staten under
            2001. Det handlar i år om 13 miljoner kronor till rundradiokontot.
          </note>
          <note>
            De frågor som rör det som både Lars Leijonborg och Ola Karlsson
            stämplar som hemlighetsmakeri är i de flesta fall, t.ex. när det
            gäller dagordningen för bolagsstämman, beslut som fattas på tjänstemannanivå
            - jag tror att båda är medvetna om det. De kan föras vidare för
            att statsrådet i fråga ska ta ställning.
          </note>
          <note>
            Det som ligger till grund för tjänstemännens beslut handlar om
            sekretesslagen, dvs. att Teracom verkar delvis på en konkurrensutsatt
            marknad och vill av det skälet ha affärssekretess.
          </note>
          <note>
            När väl uppgifter läcker ut har tjänstemännen valt att ändra
            sitt ursprungliga beslut. Uppgifter har också offentliggjorts.
            Det är ingenting som gäller bara för
          </note>
          <note>
            Teracom, utan det gäller för flertalet företag som av någon anledning
            vänder sig till Regeringskansliet och skickar in handlingar. Det
            kan handla om privata företag eller om något av de drygt 60 företag
            där staten är ägare.
          </note>
          <note type="speaker">
            Anf. 5 OLA KARLSSON (m):
          </note>
          <note>
            Fru talman! Vad först gäller hemlighetsmakeriet kan man lätt
            dra den parallellen att skulle ett privat börsbolag ha agerat
            på det här viset, dvs. hemlighållit de viktigaste punkterna på
            en bolagsstämma, hade man gjort sig skyldig till ett grovt brott
            mot börsens regler. Man hade slängts ut från börsen om man hade
            agerat så här. De viktigaste uppgifterna på en bolagsstämma ska
            vara offentliga. Man är t.o.m. skyldig att annonsera om det.
          </note>
          <note>
            Det är möjligt att regeringen följer propositionen vad gäller
            subventioner. Problemet för Marita Ulvskog är bara att det inte
            är regeringen som beslutar, utan riksdagen.
          </note>
          <note>
            När riksdagen uttalade sig om det här sade konstitutionsutskottet
            sålunda: "Utskottet utgår ifrån att ett sådant eventuellt samarbete
            inte kommer att innebära att statliga medel används för att subventionera
            hushållens anskaffning av avkodare."
          </note>
          <note>
            Det är en ruskig skillnad, statsrådet, på statliga medel och
            statsbudgetmedel.
          </note>
          <note>
            Teracom är ett helstatligt bolag, som har finansierat det här
            genom att sälja av anläggningstillgångar som de inte har behövt
            leverera in till staten, som andra motsvarande bolag har fått
            göra. Det är omöjligt att hävda att de här subventionerna inte
            skulle komma från statliga medel. Det är riksdagsbeslutet som
            statsrådet ska följa, inte vad som stod i propositionen.
          </note>
          <note>
            Vad gäller säljandet av personliga uppgifter kan jag också citera
            Boxers vd Crister Fritzon, som uttalar sig så här till tidningen
            Dagens IT:
          </note>
          <note>
            "Genom det avtal som vi skriver med våra kunder accepterar också
            kunderna att vi registrerar allt de gör på portalen och att vi
            säljer uppgifterna vidare till tredje part. Eftersom vi har ett
            avtal med kunden gör vi alltså inget olagligt. Och vi är inte
            heller ensamma om att skriva sådana här avtal med kunder."
          </note>
          <note>
            Jag har läst deras affärsplan, där allt det här finns beskrivet,
            hur man skulle göra, hur mycket pengar man skulle dra in det här
            året och kommande år på att sälja uppgifter om personlig information.
            Det här är uppgifter som finns på departementet, som deltagarna
            i Digital-TV-kommittén har fått kännedom om. Vi har ju sett på
            andra håll hur resultat i utredningar flitigt har refererats på
            beredningar i Kulturdepartementet. Uppenbarligen är det här innehållet
            mycket väl känt.
          </note>
          <note>
            Ändå har statsrådet valt att inte ha någon åsikt om det här -
            om det som är hennes eget ansvarsområde.
          </note>
          <note>
            Det är Kulturdepartementet som utövar ägandet i
          </note>
          <note>
            Teracom, som är majoritetsägare i Boxer. Det är
          </note>
          <note>
            Marita Ulvskog som har möjlighet att sätta stopp för detta genom
            att agera på bolagsstämma eller genom ägardirektiv. Men vad får
            vi för besked? Jo, ingenting. Ingenting kommer från det ansvariga
            statsrådet.
          </note>
          <note type="speaker">
            Anf. 6 LARS LEIJONBORG (fp):
          </note>
          <note>
            Fru talman! Det ansvariga statsrådet är kulturminister och har
            därför ett särskilt ansvar för öppenheten och den fria debatten
            i samhället. Därför är det sorgligt, tycker jag, att Marita Ulvskog
            i detta fall har blivit hemlighetsmakeriets talesman. En erfaren
            politisk journalist skriver i dagens Aftonbladet att det är skandal
            att ett företag som vi alla äger inte kan diskuteras öppet.
          </note>
          <note>
            Detta ska äga rum inom två dygn. Antingen ska regeringen på torsdag
            förmiddag, antar jag, fatta ett beslut, eller så kommer vi att
            få besked i samband med Teracoms bolagsstämma efter lunch på torsdag.
          </note>
          <note>
            Varför ska det egentligen vara hemligt? Det berör oss alla, och
            det är en politisk fråga som har debatterats i åratal. Några av
            oss hävdar att subventionering av digital-TV-boxar inte är så
            viktigt att vi bör ägna oss åt det, utan pengarna bör användas
            till mycket viktigare saker som det offentliga har ansvar för.
            Ni tenderar att hävda att detta är så viktigt att det inte är
            så farligt om en del offentliga medel används. Problemet är att
            ni sitter på de fakta som behövs för debatten, och ni vägrar låta
            oss andra få tillgång till dem.
          </note>
          <note>
            Ni släppte dagordningen. Det var självklart. Det är löjligt att
            hävda att det finns affärsmässiga skäl att inte göra det. Teracom
            är ju ett monopolföretag vad gäller en stor del av företagets
            verksamhet.
          </note>
          <note>
            Ni gav med er när den mediala uppmärksamheten blev pinsamt stor.
            Är det inte dags att också säga att svenska folket får ta del
            av den konsultrapport som ni nu ensamma sitter på?
          </note>
          <note>
            Anf. 7 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Öppenheten är kolossalt viktig, och det är väldigt
            viktigt att vi som TV-tittare kan göra fria val när det gäller
            innehållet i de TV-program vi ser. Därför är det viktigt att det
            finns en konkurrens när det gäller distributionen av television,
            och det är därför vi i regeringspartiet är motståndare till privata
            monopol på TV-distributionsområdet. Det är därför vi anser att
            inte bara kabeldistributionen och satellitdistributionen av TV
            ska digitaliseras utan även marknätet - det som är samhällsägt,
            och som dessutom når i princip alla hushåll. Mer än en miljon
            av hushållen är helt beroende av marknätet.
          </note>
          <note>
            Det är också ett sätt att verka för öppenhet och mot den slutenhet
            som privata monopol innebär. Just yttrandefrihetsaspekterna och
            öppenhetsaspekterna i hela det projekt som handlar om digitaliseringen
            av marknätet är kolossalt viktiga.
          </note>
          <note>
            När det gäller det s.k. hemlighetsmakeriet kan jag bara återigen
            konstatera att det har fattats tjänstemannabeslut på rättsenheten.
            Det görs av alla jurister på alla departement när det gäller sådant
            som faller under sekretessbestämmelserna. Det är sådant som man
            kan gå vidare med och få prövat inte bara av en enskild tjänsteman
            utan av departementet som sådant.
          </note>
          <note>
            Det väljer de flesta att göra. Man kan gå vidare med ytterligare
            steg.
          </note>
          <note>
            Jag har inga som helst behov av att hemlighålla någonting vad
            gäller Teracom om inte företaget självt hävdar att det handlar
            om affärssekretess som är absolut nödvändig. De bedömningar som
            har gjorts av tjänstemännen är att det är korrekta krav som företaget
            framför.
          </note>
          <note>
            När det gäller frågan om försäljning av personuppgifter kan jag
            konstatera att jag har sett en helt annan affärsplan än den som
            Ola Karlsson refererar till. Jag är inte säker på att materialet
            har samma utgångspunkt. Detta delvis privatiserade företag påstår
            att man inte har haft för avsikt att sälja personuppgifter och
            att man faktiskt inte heller har gjort det. Jag utgår från att
            det är sant.
          </note>
          <note>
            I övrigt vill jag gärna säga att mina för dagen begränsade röstresurser
            förhindrar mig att ge de fakta som behövs som motvikt till de
            förvanskningar som framför allt Ola Karlsson gör sig skyldig till.
            Men jag har gott hopp om att Ola Karlsson återkommer i denna fråga
            vid många tillfällen.
          </note>
          <note type="speaker">
            Anf. 8 OLA KARLSSON (m):
          </note>
          <note>
            Fru talman! Jag ska försöka att inte göra Marita
          </note>
          <note>
            Ulvskog besviken - i alla fall inte vad gäller det sista.
          </note>
          <note>
            Jag tror att vi kommer att se flera avsnitt av dokusåpan Fiaskot
            - digital marksänd TV även från riksdagen. Det är så projektet
            har utvecklats. Det har skällts mycket på det från alla håll.
            Det förmår inte lyfta, trots de massiva statliga subventionerna.
          </note>
          <note>
            Jag hade haft lite större respekt för statsrådet om hon hade
            fullföljt den argumentation hon påbörjade då hon drog ett antal
            argument för projektet och om hon hade sagt att hon som statsråd
            tyckte att det var tillräckligt skäl för att subventionera. Då
            hade hon stått för den verksamhet som statliga bolag i dag bedriver.
          </note>
          <note>
            Men hon verkar gå runt det faktum att det är statliga pengar
            som bekostar mycket av fiaskot. Över en halv miljard har hittills
            gått till subventionering av mottagarboxar och till massiva reklamkampanjer
            i det projekt som inte förmår lyfta.
          </note>
          <note>
            Sedan säger statsrådet att öppenheten är kolossalt viktig. Visst
            är det så. Men det verkar inte gälla när det kommer till Teracom.
            Om man söker i Regeringskansliets diarium ser man att det finns
            ett mycket stort antal handlingar om Teracom som det står
          </note>
          <note>
            "Hemligt" på. Det gäller handlingar som kom in den
          </note>
          <note>
            22 februari, den 16 maj, den 13 augusti och den 7
          </note>
          <note>
            september. Den senaste är rapporten från KPMG
          </note>
          <note>
            Bohlins. Hemlighetsmakeri är det som gäller.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 2001/02:61 om integrationspolitik
          </note>
          <note type="speaker">
            Anf. 9 Statsrådet MONA SAHLIN (s):
          </note>
          <note>
            Fru talman! Sten Andersson har frågat vad jag ämnar göra för
            att bevisa att antalet asylbeviljningar saknar betydelse för en
            lyckad integrationspolitik.
          </note>
          <note>
            Sten Andersson tycker att Sverige ska stänga dörrarna för flyktingar
            och andra skyddsbehövande. Jag delar inte hans uppfattning. Vi
            måste värna asylrätten och försvara den humana flyktingpolitiken.
          </note>
          <note>
            Integrationspolitiken har en viktig roll när det gäller att göra
            detta möjligt, oavsett hur många personer som beviljas uppehållstillstånd.
            Det stöd vi ska ge till nyanlända så att de får förutsättningar
            att försörja sig själva och känna sig delaktiga i samhället måste
            självklart kunna skifta efter hur många som kommer under en viss
            period eller hur de allmänna förutsättningarna i Sverige då ser
            ut.
          </note>
          <note>
            Men i grunden handlar integrationspolitikens framgång om hur
            vi bemöter de flyktingar och andra invandrare som kommer hit,
            om ömsesidig respekt, om att se varje individs kompetens och erfarenhet
            som en resurs och om att inte stänga igen samhällets dörrar. Med
            det perspektivet för integrationspolitiken blir Sten Anderssons
            fråga om bevis för att antalet asylbeviljningar saknar betydelse
            för en lyckad integrationspolitik fullständigt irrelevant.
          </note>
          <note>
            I mitten av 90-talet fick ett stort antal flyktingar från f.d.
            Jugoslavien uppehållstillstånd i Sverige. En del av dem har valt
            att återvända, men majoriteten har stannat här. Dessa har nu i
            stor utsträckning, trots det stora antalet och trots 1990-talets
            lågkonjunktur, fått fotfäste i arbetslivet och funnit sin plats
            i det svenska samhället. Detta har berikat Sverige och sannolikt
            bidragit till att situationen inom t.ex. vissa bristyrkesområden
            inte är ännu värre än den är.
          </note>
          <note>
            Jag har sagt att det kan riktas kritik mot vårt flyktingmottagande.
            Detta har dock inte avsett antalet som beviljas asyl utan hur
            vi lyckas introducera och ge varje enskild person bra förutsättningar
            att bli delaktig i samhället och försörja sig själv. Regeringen
            ser med allvar på detta och har därför nyligen bl.a.
          </note>
          <note>
            beslutat om direktiv för en översyn av mottagande och introduktion
            av flyktingar.
          </note>
          <note>
            Anf. 10 STEN ANDERSSON (-):
          </note>
          <note>
            Fru talman! För en dryg månad sedan hade jag en debatt med statsrådet
            Sahlin där jag tyckte att kompetens, resurser och omfattning hade
            betydelse för om man skulle lyckas eller misslyckas med en integrationspolitik.
            Jag fick ett svar under debatten. Sedan begärde jag i en ny interpellation
            bevis från statsrådets sida om vad hon grundar sitt påstående
            på att omfattningen hade liten eller mycket liten betydelse.
          </note>
          <note>
            Jag ska senare kommentera det svar statsrådet läste upp här i
            dag. Men först vill jag säga en annan sak. Det står i svaret:
            Sten Andersson tycker att Sverige ska stänga dörrarna för flyktingar
            och andra skyddsbehövande.
          </note>
          <note>
            Fru talman! Jag vet om att det är handläggare på departementen
            som skriver svaren. Men det är statsrådet som läser upp det i
            kammaren som har ansvar för vad hon läser upp. Detta påstående
            är en ren och skär lögn. Jag har aldrig sagt att Sverige ska stänga
            dörrarna för flyktingar och andra skyddsbehövande.
          </note>
          <note>
            Det är dags för statsrådet att tala om vilka referenser hon har
            till ett sådant påstående. Jag vet om att jag aldrig har sagt
            det. Det jag har kritiserat är Sveriges jämfört med övriga EU-länders
            helt unika omfattning av politiken. Jag har aldrig kunnat förstå
            varför vi i
          </note>
          <note>
            Sverige skulle vara så mycket mer kompetenta än politikerna i
            samtliga andra EU-länder.
          </note>
          <note>
            Man kan läsa mellan raderna i svaret att visst har nog omfattningen
            ibland en viss betydelse. Det är väl helt uppenbart om man tittar
            ut utanför riksdagshuset mot bakgrund av de ord som yttrats i
            riksdagens talarstol om en lyckad politik. Mot den bakgrunden
            har integrationspolitiken totalhavererat.
          </note>
          <note>
            Vi ser i dag att många asylbeviljade fortfarande är arbetslösa
            efter lång tid i Sverige. Det finns i dag i
          </note>
          <note>
            Sverige alltför många områden där få etniska svenskar vill bo.
            Skolorna saknar resurser. Betygen blir dåliga för många invandrarungdomar.
            Lärarna går på knäna. Det är tyvärr en jämförelsevis mycket hög
            brottslighet som härrör från dessa områden.
          </note>
          <note>
            Häromdagen presenterade man i Malmö en undersökning som kommunen
            där hade gjort. Man frågade om skälen till varför människor flyttade
            från Malmö.
          </note>
          <note>
            En stor del av de skälen var att Malmö var en segregerad stad.
            Människor kände sig otrygga, och integrationspolitiken hade misslyckats.
            Det tycker jag är ett bevis på att det inte har fungerat.
          </note>
          <note>
            Fru talman! Jag skulle till sist vilja ställa frågan till statsrådet
            Sahlin: Var och hur kan hon belägga påståendet att jag har sagt
            att Sverige ska stänga dörrarna för flyktingar och andra skyddsbehövande?
          </note>
          <note type="speaker">
            Anf. 11 Statsrådet MONA SAHLIN (s):
          </note>
          <note>
            Fru talman! Jag vill först säga att Sten Andersson inte uttryckligen
            i frågeställningen skrivit att han vill att Sverige ska stänga
            dörrarna för flyktingar. Det är inget citat. Men både i denna
            interpellationsdebatt och i åtskilliga som jag och Sten Andersson
            har haft under de senaste åren återkommer han hela tiden till
            uttrycket att flyktingpolitiken har totalhavererat.
          </note>
          <note>
            Han kopplar det till att det är för många som har kommit hit,
            dvs. antalet som har kommit hit. Han talar precis som nu om brottsligheten
            som finns i de länder dessa människor kommer ifrån. Han talar
            precis som nu om problem som uppstår när människor flyr Malmö
            på grund av misslyckandet i integrationspolitiken, som han uttrycker
            det.
          </note>
          <note>
            Fru talman! Det är väldigt svårt att tolka detta som något annat
            än att det vore lättare att hantera de problem som Sten Andersson
            menar flyktingarna orsakar i Sverige, eller flyktingpolitiken
            orsakat i Sverige, om det inte var så många som kom hit.
          </note>
          <note>
            Jag försökte i mitt svar visa att det inte är hur många flyktingar
            som kommer som avgör om integrationspolitiken är framgångsrik
            eller inte. Det stora flyktingantalet som kom från f.d. Jugoslavien
            på 90-
          </note>
          <note>
            talet är ett väldigt talande exempel på detta.
          </note>
          <note>
            Jag fortsätter gärna att diskutera kvaliteten i integrationspolitiken.
            Men jag vägrar att föra en debatt om att antalet flyktingar på
            något vis skulle avgöra om integrationspolitiken blir lyckad eller
            inte.
          </note>
          <note>
            Anf. 12 STEN ANDERSSON (-):
          </note>
          <note>
            Fru talman! Tala om att svänga sig! Här står skriver att jag
            har påstått att Sverige ska stänga dörrarna för flyktingar. Det
            har jag aldrig sagt. Ingen kan finna något enda belägg på det
            i någon riksdagsdebatt, i någon tidningsartikel eller i något
            personligt jag har sagt till någon.
          </note>
          <note>
            Orsaken till haveriet - för det är i klartext ett haveri - är
            att vi i Sverige i förhållande till våra resurser och vår kompetens
            har misslyckats. Att framföra det argumentet må vara förlåtet.
            Om man tittar ut över gränserna från den svenska ankdammen ser
            man att icke något enda annat EU-land driver en politik som antalsmässigt
            liknar den politik som vi har drivit i
          </note>
          <note>
            Sverige.
          </note>
          <note>
            Jag har en fråga till statsrådet. Är svenska politiker så mycket
            mer kompetenta och duktiga än kollegerna i Finland, Portugal,
            Frankrike, Storbritannien och alla andra länder i hela EU? Kan
            det inte vara så att de kanske har tänkt ett varv extra? De kanske
            inte vill uppleva den situationen som har blivit resultatet av
            den politik som vi har fört här i Sverige.
          </note>
          <note>
            Jag kommer därför så länge jag är kvar i riksdagen att tillåta
            mig att kritisera flyktingpolitiken utifrån den synen. Vi har
            accepterat och fört en politik som vi inte kan hantera. Alla som
            vill se ser varje dag resultatet av det jag kallar för haveriet.
          </note>
          <note>
            Fru talman! Det är i klartext inget annat än ett haveri. Nu har
            statsrådet Sahlin - och det ska jag erkänna - på senaste tiden
            erkänt att det varit ett misslyckande åtminstone i delar. Jag
            menar att detta misslyckande beror på att vi tyvärr har tagit
            på oss en uppgift som vi både saknar kompetens och resurser att
            genomföra.
          </note>
          <note>
            Jag tycker fortfarande att det var ett mycket dåligt svar. Var
            finns referenserna till påståendet att jag vill att man ska stänga
            dörrarna för flyktingar och andra skyddsbehövande? Man har förvrängt
            verkligheten.
          </note>
          <note>
            Jag tvekar inte att säga att det är lögn man använder.
          </note>
          <note>
            Varför måste man tillgripa lögner som argument?
          </note>
          <note>
            Är det därför att man ser att man håller på att förlora debatten?
            Man kanske vinner den i riksdagen, men man förlorar den utanför
            riksdagshuset. Än en gång, statsrådet Sahlin: Ge mig lite bättre
            argument till varför man kan skriva detta påstående i ett svar
            i en offentlig interpellationsdebatt.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2001/02:70 om invandrarnas svårigheter
            på arbetsmarknaden
          </note>
          <note type="speaker">
            Anf. 13 Statsrådet MONA SAHLIN (s):
          </note>
          <note>
            Fru talman! Anna Kinberg har med hänvisning till invandrarnas
            svårigheter på arbetsmarknaden och den dåliga representationen
            av invandrare på chefsbefattningar frågat mig vilka initiativ
            jag ämnar vidta för att bryta segregationen på arbetsmarknaden.
            Vidare har Anna Kinberg frågat mig mer specifikt, vilka konkreta
            initiativ jag ämnar vidta för att öka antalet chefer och tjänstemän
            med utländsk bakgrund inom departement och statliga myndigheter.
          </note>
          <note>
            Att bryta den etniska och sociala segregationen är en av regeringens
            mest prioriterade uppgifter. Regeringen har också tagit flera
            initiativ med detta syfte, det gäller både åtgärder för att bekämpa
            diskrimineringen och åtgärder inom arbetsmarknads- och storstadspolitiken.
          </note>
          <note>
            I februari i år överlämnade regeringen skrivelsen
          </note>
          <note>
            En nationell handlingsplan mot rasism, främlingsfientlighet,
            homofobi och diskriminering till riksdagen.
          </note>
          <note>
            Till följd av handlingsplanen har också ett antal uppdrag getts
            till olika statliga myndigheter. Bland annat har Integrationsverket
            och DO fått i uppdrag att genomföra informations- och utbildningsinsatser
            för att öka kunskapen om diskriminering och de regler som finns.
          </note>
          <note>
            Inom arbetsmarknadspolitiken vidtas en rad åtgärder av stor betydelse
            för invandrares möjlighet till sysselsättning. Bland annat har
            regeringen beslutat att de särskilda medel för tillfälliga personalförstärkningar
            på arbetsförmedlingar och arbetsmarknadsinstitut som har funnits
            under flera år nu ska permanentas. Av totalt 700 miljoner kronor
            ska 165 miljoner under nästa år användas för att stärka ställningen
            på arbetsmarknaden för personer med utländsk bakgrund.
          </note>
          <note>
            De särskilda satsningar för att öka sysselsättningen bland invandrare
            som regeringen aviserade i vårpropositionen förra året har i år
            påbörjats. Bland annat har medel tillförts AMV för köp av kompletterande
            utbildning inom vård och andra bristyrken för personer med utländsk
            högskoleexamen.
          </note>
          <note>
            Under programperioden 2000-2006 har det vidare inom ramen för
            den europeiska socialfonden avsatts medel till åtgärder för integration
            och mångfald.
          </note>
          <note>
            Regeringen har också vidtagit åtgärder direkt riktade mot statsförvaltningen.
            Bland annat har samtliga statliga myndigheter direkt under regeringen
            i oktober
          </note>
          <note>
            1999 fått i uppdrag att upprätta handlingsplaner för att främja
            etnisk mångfald bland sina anställda.
          </note>
          <note>
            Av myndigheternas redovisningar att döma har också antalet anställda
            med invandrarbakgrund inom statsförvaltningen ökat under de senaste
            åren.
          </note>
          <note>
            Statens kvalitets- och kompetensråd har också fått i uppdrag
            att stödja myndigheternas arbete med att främja etnisk och kulturell
            mångfald bland sina anställda.
          </note>
          <note>
            Jag kan också informera Anna Kinberg om att det pågår arbete
            för att främja etnisk och kulturell mångfald inom Regeringskansliet.
            Som första steg har en handlingsplan med aktiva åtgärder tagits
            fram i februari förra året. De kvaliteter som etnisk och kulturell
            mångfald kan tillföra verksamheten ska uppmärksammas vid all rekrytering.
            Inom mitt departement,
          </note>
          <note>
            Näringsdepartementet, finns också en särskild grupp med representanter
            för arbetsgivare och fack samt tjänstemän, som arbetar för att
            genomföra denna myndighetsgemensamma plan.
          </note>
          <note>
            Med andra ord är i alla fall en god grund lagd för ett vidare
            och mer intensifierat och även strukturerat arbete - för det behövs
            - för etnisk och kulturell mångfald inom Regeringskansliet. Vi
            ser redan ett ökande antal tjänstemän med invandrarbakgrund, men
            det kan dröja lite till innan vi också ser chefer med utländsk
            bakgrund.
          </note>
          <note>
            Som framgår av vad jag sagt tidigare har regeringen vidtagit
            en rad åtgärder för att förbättra situationen för invandrare på
            arbetsmarknaden och även just inom statsförvaltningen när det
            gäller att främja etnisk och kulturell mångfald. Jag kommer dock
            att mycket noga fortsätta att följa utvecklingen på området och
            självklart vid behov vidta ytterligare åtgärder.
          </note>
          <note type="speaker">
            Anf. 14 ANNA KINBERG (m):
          </note>
          <note>
            Fru talman! Tack för svaret. Låt mig först notera att jag inte
            längre är partikamrat med Sten Andersson.
          </note>
          <note>
            Det är jag faktiskt stolt över.
          </note>
          <note>
            Att bryta den etniska och sociala segregationen är en av de prioriterade
            uppgifterna, sade statsrådet
          </note>
          <note>
            Sahlin, och levererade en imponerande mängd åtgärder mot diskriminering.
            Men jag saknar ändå de nya jobben för alla de invandrare som i
            dag står utanför den svenska arbetsmarknaden. Det var fokus för
            min fråga, hur man ska kunna ta sig in på den reguljära arbetsmarknaden.
            Eftersom det är alldeles för många som inte kan det är det den
            delen som jag vill följa upp.
          </note>
          <note>
            Jag skulle inte bli förvånad om Sverige är bäst i världen på
            att ta skattepengar och ge till sysselsättningsåtgärder. Bara
            i den ordinarie arbetsmarknadsbudgeten går nästan 7 000 kr per
            person och år åt.
          </note>
          <note>
            Om den politiken funkade skulle ju vår arbetsmarknad vara bäst,
            kanske bland de allra bästa i världen, på att integrera nykomlingar
            på arbetsmarknaden.
          </note>
          <note>
            Men det är vi inte, utan sämre än många andra jämförbara länder.
          </note>
          <note>
            I slutet av 90-talet hade färre människor jobb i
          </note>
          <note>
            Sverige än i början av 80-talet. I de flesta jämförbara länder
            är det faktiskt tvärtom. Under de flesta av dessa år är det socialdemokratiska
            regeringar som har haft ansvaret för sysselsättningen.
          </note>
          <note>
            Varför är dubbelt så många rosengårdsbor arbetslösa nu som i
            slutet av förra högkonjunkturen?
          </note>
          <note>
            Varför är det bara 39 % av högutbildade invandrare som har jobb
            som motsvarar deras utbildning? Varför är tre gånger så många
            invandrare som infödda svenskar öppet arbetslösa och fyra gånger
            så många arbetsföra invandrare som infödda långvarigt beroende
            av bidrag? De siffrorna kommer från statliga myndigheter och statliga
            tjänstemän.
          </note>
          <note>
            Varför är det invandrarna, som Mona Sahlin uttryckte det själv
            häromveckan, som står längst ned på stegen? Det är det jag vill
            ha svar på. Att lösa det problemet är mycket riktigt en viktig
            uppgift. Men den har regeringen misslyckats med, tycker jag.
          </note>
          <note>
            Invandrares möjligheter att ta sig in på den reguljära svenska
            arbetsmarknaden är sämre än i många jämförbara länder, trots att
            antal och anslag till åtgärder verkar öka mer och mer och redan
            är rekordstora.
          </note>
          <note>
            Problemet är inte bara att politiken inte skapar jobb. Den hindrar
            jobb också. I min interpellation nämnde jag ett exempel, civilingenjören
            Khaled, som när han mötte svenska myndigheter fick höra att hans
            jobb inte fanns i Sverige. I en rapport från SNS om invandrare
            och myndigheter berättar 18 personer om möten med arbetsförmedlingen.
            Ingen är nöjd. De flesta är jättekritiska och anser sig i vissa
            fall direkt oseriöst behandlade. De menar att arbetsförmedlaren
            skrattade åt dem när de ville skicka in sina ansökningar.
          </note>
          <note>
            Vi har brist på personal inom vårdsektorn. Men utrikes födda
            med läkar- och sjuksköterskeutbildning har mycket svårare att
            få jobb än svenskar, om de ens får det alls. Kvalificerade människor,
            vars kunskaper och erfarenheter verkligen hade behövts här, hamnar
            på flyktingförläggningar i stället för på arbetsplatser, blir
            bidragsberoende i stället för att bidra själva till samhället.
            Tyvärr är det svenska myndigheter som förmedlar den attityden.
            Varför betraktas invandrare automatiskt som svaga och okvalificerade
            för anställning?
          </note>
          <note>
            Skälet, fru talman, till att jag frågade om invandrare inom den
            statliga sektorn är förstås att det är den som regeringen har
            rådrum över. Att utbyta goda exempel är bra, men att faktiskt
            rekrytera utrikes födda människor är viktigare. Där tyder statistik
            från
          </note>
          <note>
            AMS på att den statliga sektorn tyvärr är ännu sämre än den privata
            på att ta in invandrare i arbete.
          </note>
          <note>
            Regeringen slår kanske nytt världsrekord i åtgärder och prat
            om mångfald. Men det är inte det som jag tycker att det borde
            vara mer av, utan av antalet invandrare som faktiskt får jobb
            på den svenska arbetsmarknaden. Hur tänker Mona Sahlin få det
            antalet att öka?
          </note>
          <note type="speaker">
            Anf. 15 Statsrådet MONA SAHLIN (s):
          </note>
          <note>
            Fru talman! Först vill jag verkligen understryka att Anna Kinberg
            inte behöver upplysa om att hon inte är partikamrat till Sten
            Andersson längre. Det hörs på argumentationen och frågeställningarna.
            Det vill jag bara göra fullständigt klart.
          </note>
          <note>
            Men jag skulle ändå vilja kommentera några saker. Anna Kinberg
            låter som om det finns en massa åtgärder som man kan räkna upp
            i all evighet, men att de inte alls har gett något resultat. Det
            är lite det som ändå är en utgångspunkt för frågeställningen.
          </note>
          <note>
            Det tycker inte jag har med sanningen att göra eller med vad
            som har hänt i verkligheten bara de senaste två åren att göra.
            Jag vill bara nämna några siffror, utan att det ska uppfattas
            som att jag är nöjd och inte tänker agera mer.
          </note>
          <note>
            Sedan 1999 har sysselsättningen bland invandrare ökat med 5 ½
            %, alltså på bara två år. Sysselsättningen för bosnier har ökat
            med 26 % under samma period, från 34 % för två år sedan till 60
            % i år. Bland afrikaner har sysselsättningen ökat med 12 %, från
          </note>
          <note>
            44 % till 56 %. Så kan man fortsätta. Arbetslösheten bland dem
            som vi nu kallar invandrare, människor med invandrarbakgrund,
            har fallit snabbare än bland övriga grupper.
          </note>
          <note>
            Trots att det fortfarande är ett oerhört resursslöseri att sysselsättningsgraden
            inte är ännu högre, blir det väldigt felaktigt att säga att ingenting
            har hänt. Snarare gäller nu att se vad det är som har orsakat
            denna snabba utveckling och vad det är som skulle göra att man
            kan förstärka de delarna. Vilka av alla åtgärder som har prövats,
            inom Arbetsmarknadsverket, på arbetsförmedlingarna och i storstadssatsningen,
            är det som har gett resultat? Vad har vi lärt av projekten?
          </note>
          <note>
            Det är ett av skälen till att projekt ibland är väldigt bra,
            därför att man lär sig vad som inte funkar och vad man ska göra
            till ordinarie verksamhet. Detta säger jag trots att jag håller
            med Anna Kinberg om att det nu, när utvecklingen kanske vänder
            på arbetsmarknaden, verkligen gäller att förstärka de insatser
            som gör att inte invandrarna tappar de framgångar de ändå har
            nått i så många delar av arbetsmarknaden.
          </note>
          <note>
            Varför ser det då inte bättre ut? frågar Anna Kinberg. Men det
            är väl lite väl enkelt att bara säga att det beror på att vi har
            haft en s-regering. Det är lite väl tjatigt. Man får nog kvalificera
            resonemanget lite.
          </note>
          <note>
            Tittar jag på Europa kan jag se oerhört duktigt och bra arbete
            av borgerliga regeringar i Europa och oerhört duktigt och bra
            arbete av socialdemokratiska regeringar i Europa, och också tvärtom.
            Man måste nog kvalificera: Vad är det i inställningen till människor
            som kommer från en annan del av världen som avgör om arbetsmarknaden
            tar emot dem eller inte?
          </note>
          <note>
            Det går inte att säga att den socialdemokratiska politiken inte
            har skapat jobb, som Anna Kinberg uttryckte det. Vi har ändå sett
            en fullständigt otroligt stark utveckling på arbetsmarknaden i
            Sverige under de senaste åren som gjort att arbetslösheten nu
            har fallit under 4 %, vilket få trodde var möjligt för bara några
            korta år sedan.
          </note>
          <note>
            Dessutom tycker jag verkligen att Anna Kinberg missar en viktig
            förklaring till varför invandrargrupperna, som vi kallar dem,
            har så stora svårigheter på arbetsmarknaden, och det är diskrimineringen.
            Det är inställningen hos arbetsgivarna överlag, både privata och
            offentliga - den rena och raka diskriminering som inte går att
            bortse från när man ska titta på vari svårigheterna på arbetsmarknaden
            egentligen består.
          </note>
          <note>
            Jag tar inte lätt på utvecklingen. Däremot ser jag att många
            av de åtgärder som det nu skälls på så friskt uppenbarligen har
            varit nödvändiga och gett resultat.
          </note>
          <note>
            Det är dem det gäller att bygga vidare på, samtidigt som insikten
            om diskrimineringen som orsak till utvecklingen måste vara starkare
            - även hos Anna
          </note>
          <note>
            Kinberg.
          </note>
          <note type="speaker">
            Anf. 16 ANNA KINBERG (m):
          </note>
          <note>
            Fru talman! Som Mona Sahlin känner till är det här ett tillfälle
            till viss polemik. Det är mest av det skälet jag inte tar upp
            diskrimineringsfrågan. Där är vi nämligen mer överens. Självklart
            är det inte okej att svenska arbetsgivare vägrar att kalla människor
            till intervju därför att de låter konstigt eller har ett konstigt
            efternamn. Därom är vi helt överens.
          </note>
          <note>
            Det jag däremot kan polemisera lite om är vad man gör för att
            skapa fler jobb och för att göra det lättare för fler att få dessa
            jobb. Det är där jag inte är nöjd med politiken.
          </note>
          <note>
            Jag menar inte att det inte finns några resultat alls, men jag
            menar att de är för dåliga. Jag menar att det är synd, när vi
            nu går ur en högkonjunktur och förbereder oss för ett värre läge
            på arbetsmarknaden, att för få invandrare har kommit in på arbetsmarknaden.
            Jag menar att det är synd att vi hade färre sysselsatta i slutet
            av 90-talet än 1980, när vi hade behövt ha det tvärtom för att
            bättre överleva sämre tider.
          </note>
          <note>
            Det är också de som är minst etablerade, och dit hör tyvärr både
            ungdomar och invandrare som ännu inte har kommit in på arbetsmarknaden,
            som får det allra värst när konjunkturen viker. Det är därför
            det här problemet blir alltmer aktuellt nu. Jag har noterat vissa
            framgångar med ytterstadssatsningar och annat, men jag bedömer
            dem som tillfälliga. Vad jag skulle vilja se mer av är jobb -
            invandrare som faktiskt får jobb, läkare som fast de är från Iran
            eller Bosnien faktiskt får jobb som läkare. Jag tycker att det
            är bättre än en aldrig så välmenad åtgärd för att hålla någon
            sysselsatt och kanske ge någon en chans att komma in på arbetsmarknaden.
          </note>
          <note>
            Dessa chanser bedöms dessutom som små av
          </note>
          <note>
            AMS egna utredare. Likaså skriver Arbetslivsinstitutet på DN
            Debatt att kommuner missköter invandrare och kritiserar AMS och
            kommunerna för att de hänvisar invandrare till socialbidrag i
            stället för att hjälpa dem att få riktiga jobb som de faktiskt
            är utbildade för. Det tycker jag är dåligt.
          </note>
          <note>
            Om vi ska diskutera orsaker tror jag att en orsak -
          </note>
          <note>
            jag är ganska bestämd på den punkten - är att arbetsmarknaden
            är riggad för att skydda dem som har tagit sig in. Det är den
            väldigt bra på, liksom på att skydda dem som trillar ut när de
            väl har tagit sig in. Men den är mycket sämre på att släppa in
            människor som ännu inte har lyckats ta sig in. Dem reducerar den
            till klienter och säger: Oj då, hoppsan, du får visst inte vara
            med här, men då hittar vi en åtgärd åt dig, eller så kan du få
            den här typen av bidrag.
          </note>
          <note>
            Jag är inte nöjd med detta. Jag tycker att alla ska ha en chans
            att ta sig in på arbetsmarknaden. Det är rättvisa, som jag ser
            det, och det skulle jag vilja se mer av. Det är den politik som
            inte har lett till detta som faktiskt fler socialdemokratiska
            regeringar än borgerliga på senare tid är ansvariga för.
          </note>
          <note type="speaker">
            Anf. 17 Statsrådet MONA SAHLIN (s):
          </note>
          <note>
            Fru talman! Vi behöver inte tveka om att varken
          </note>
          <note>
            Anna Kinberg eller jag är nöjd. Jag tror inte att någon någorlunda
            mänskligt tänkande individ i Sverige i dag kan vara det. Vi har
            problem med strukturell rasism och diskriminering. Vi har problem
            med integrationen på arbetsmarknaden. Vi har problem med att attityderna
            och fördomarna är starka, både hos myndigheter och hos privata
            arbetsgivare, gentemot människor med utbildning och kunskap från
            annat håll. Vi kommer framför allt att ha problem i framtiden
            när bristen på arbetskraft blir omöjlig att kombinera med att
            så många människor står utanför arbetsmarknaden.
          </note>
          <note>
            Det vi däremot inte är överens om är det som Anna Kinberg kallar
            åtgärder - åtgärder som bara är till för att fördriva tiden eller
            någon meningslös sysselsättning. Det är inte det som det handlar
            om, utan vad varje individ - för vi ska prata om individer i det
            här sammanhanget - behöver. En del behöver språkträning, andra
            behöver arbetsträning, andra behöver få hjälp med validering för
            att kunna dra nytta av den kunskap och utbildning de har från
            andra länder. Det är ju detta det som så föraktfullt kallas åtgärder
            handlar om: att rikta de generella stöden så att de passar för
            var och en. Då behövs det särskild kunskap när det t.ex. handlar
            om flyktinggrupperna.
          </note>
          <note>
            Det är i dag en myt att det går omkring så många läkare och gör
            någonting annat. Just genom dessa särskilda projekt och åtgärder,
            som många landsting på ett alldeles utmärkt sätt har tagit sig
            an, jobbar i dag i stort sett alla de utbildade läkare som finns
            i vårt land inom sjukvården. Det är därför jag tycker att de här
            ofta utskällda projekten är så oerhört nödvändiga.
          </note>
          <note>
            Men det jag vill gå vidare med - för jag är inte nöjd - är att
            komma längre med individualiseringen.
          </note>
          <note>
            Vi ska inte göra som Anna Kinberg gjorde nu, dvs.
          </note>
          <note>
            prata om invandrare som en klump eller en grupp som inte får
            jobb. Så är det nämligen inte. Vi måste individualisera, komma
            längre med valideringen, med språket och med arbetsträningen samt,
            kanske det riktigt stora, skapa en ny form av flyktingintroduktion
            så att man betydligt snabbare går från invandrarskapet när man
            kommer ny till Sverige till att få möjlighet att utnyttja den
            kompetens man har. Det tror jag är nästa stora förändring som
            vi behöver diskutera i svensk politik: hur vi på ett värdigare
            sätt ska kunna ta emot nyanlända så att problemen med långtidsarbetslöshet
            inte uppstår. Där kommer vi att fortsätta arbeta.
          </note>
          <note>
            Men ge oss någon credit för alla arbetsförmedlare, politiker
            av olika färger och arbetsgivare runtom i landet där vi har brutit
            utvecklingen, Anna Kinberg.
          </note>
          <note>
            Allt ser bättre ut i dag än vad många hade kunnat förutse för
            några år sedan. Men våra ambitioner är så höga att vi säger: Vi
            är inte nöjda. Vi måste hitta ännu effektivare metoder.
          </note>
          <note type="speaker">
            Anf. 18 ANNA KINBERG (m):
          </note>
          <note>
            Fru talman! Nej, vi är inte riktigt överens om att allt ser bättre
            ut. Visst görs det åtgärder, och jag har inte uttalat något speciellt
            förakt mot åtgärder. Jag konstaterar att det görs för många ineffektiva
            åtgärder och att det skapas för få jobb. Det är mitt problem.
          </note>
          <note>
            Jag tycker inte att allt är tillräckligt bra eller ser tillräckligt
            mycket bättre ut när över en halv miljon människor står utanför
            den ordinarie arbetsmarknaden. Det vete tusan om läkare med invandrarbakgrund
            är så himla nöjda och upplever att de har fått jobb när bara fyra
            av tio hävdar att de har fått jobb som de är kvalificerade för.
          </note>
          <note>
            Det är bra att Mona Sahlin inte är nöjd med det här. Det är nämligen
            inte jag heller.
          </note>
          <note>
            Sedan ska vi absolut ha en politik på det här området som leder
            till mer individualisering. Det är väl precis det som är problemet
            nu: att man behandlar invandrare som grupp. Det är för många läkare
            och civilingenjörer som får höra att deras jobb inte finns i
          </note>
          <note>
            Sverige och att de inte har en chans att komma in på arbetsmarknaden.
            Där tror jag att svenska myndigheter gör misstag i behandlingen
            av dessa personer. Det är någonting som regeringen faktiskt skulle
            kunna ta tag i.
          </note>
          <note>
            Om åtgärderna var så effektiva och förtjusande och ledde till
            så många jobb som Mona Sahlin påstår skulle vi vara bättre på
            att integrera invandrare på arbetsmarknaden. Då skulle vi inte
            vara sämre än många jämförbara länder på att göra det. Då skulle
            inte så många individer känna att de inte får komma in i det svenska
            samhället. Då skulle vi inte lägga så mycket pengar på åtgärder
            för så lite resultat. Därför behövs det en annan politik på det
            här området som sätter individen i centrum.
          </note>
          <note>
            Överläggningen var härmed avslutad.
          </note>
          <note>
            5 § Information från regeringen om WTO-
          </note>
          <note>
            mötet i Qatar
          </note>
          <note type="speaker">
            Anf. 19 Statsrådet LEIF PAGROTSKY (s):
          </note>
          <note>
            Fru talman! Det är en glädje för mig att i dag här i kammaren
            kunna avrapportera ett historiskt beslut som Sveriges regering
            med brett stöd av riksdagen nyligen varit med om att fatta.
          </note>
          <note>
            De 142 medlemsländerna i Världshandelsorganisationen, WTO, enades
            vid ministermötet som hölls i
          </note>
          <note>
            Doha i Qatar mellan den 9 och den 14 november om en dagordning
            för nya handelsförhandlingar.
          </note>
          <note>
            Regeringens deltagande i detta möte och dess förberedelser har
            föregåtts av omfattande konsultationer och i kontinuerlig dialog
            med riksdagen och EU-
          </note>
          <note>
            nämnden, genom regeringens skrivelser, genom riksdagsbeslut och
            dialog i olika forum. Kammarens ledamöter har därför stor anledning
            att dela min tillfredsställelse över att vi kunde vara med och
            bidra till detta viktiga beslut.
          </note>
          <note>
            Sedan misslyckandet i Seattle för två år sedan har
          </note>
          <note>
            Sverige arbetat hårt för att få till stånd en ny runda.
          </note>
          <note>
            Inte minst gjorde vi under ordförandeskapet stora ansträngningar
            för detta. Denna ambition har delats av många, såväl i- som u-länder.
            I Doha omfattades denna politiska vilja av nästan alla medlemsländer.
          </note>
          <note>
            Händelserna den 11 september och recessionen i världsekonomin
            skapade ett tryck från omvärlden.
          </note>
          <note>
            Men de inre förändringarna spelade en viktig roll. Det var ett
            öppnare och ett mer konstruktivt WTO som möttes i Doha. Det talades
            om en Dohaanda - en vilja till samförstånd, förtroende och transparens.
            I praktiken innebar det att alla konsultationer var öppna för
            alla och att alla de beslut som fattades fattades i plenum.
          </note>
          <note>
            En annan viktig anledning till det positiva resultatet var att
            utvecklingsländerna har organiserat sig bättre och därmed vuxit
            i styrka.
          </note>
          <note>
            Sist, men inte minst, var klyftan mellan EU och
          </note>
          <note>
            USA den här gången långt mindre än vad den var i
          </note>
          <note>
            Seattle.
          </note>
          <note>
            De gynnsamma förutsättningarna visade sig också skapa utrymme
            för en positiv dagordning, inte minst för utvecklingsländerna
            men också för EU.
          </note>
          <note>
            För det första är balansen mellan industriländernas och utvecklingsländernas
            intressen bättre än tidigare, och dagordningen har en tydlig utvecklingsprofil.
            Konkret handlar det främst om att den viktiga frågan om avskaffandet
            av exportsubventioner inom jordbruket blir föremål för förhandlingar.
          </note>
          <note>
            Beslut fattades också om ett implementeringspaket, som det kallas,
            som omfattar frågor där utvecklingsländerna pekat på problem med
            genomförandet av tidigare ingångna avtal. Vissa åtgärder träder
            i kraft direkt medan andra blir föremål för skyndsam behandling
            inom ramen för rundan.
          </note>
          <note>
            Utvecklingsländerna drev sina positioner framgångsrikt, och nu
            gäller det att se till att deras intressen får genomslag i förhandlingsresultatet.
            Deras exportintresse måste ges prioritet. Många u-länder betonar
            behovet av ökat tekniskt bistånd och kapacitetshöjande insatser
            för att kunna delta i förhandlingsarbetet. Sverige bidrar ambitiöst
            till detta. I år är
          </note>
          <note>
            Sverige den tredje största bidragsgivaren till denna del av WTO:s
            verksamhet.
          </note>
          <note>
            För det andra - förutom balansen mellan industriländernas och
            utvecklingsländernas intresse - vill jag peka på att förhandlingsdagordningen
            är bred och ambitiös. Det är en bra förutsättning för att nå så
            många och så konkreta framsteg som möjligt. Tidsgränsen på tre
            år sätter press på snabba resultat. Förhandlingsarbetet ska inledas
            i januari och avslutas senast den 1 januari 2005.
          </note>
          <note>
            För det tredje innebär den beslutade dagordningen en modernisering
            av WTO. Genom att miljön nu blir en del av förhandlingarna har
            ett första steg tagits mot bättre samklang mellan vad vi gör på
            miljöområdet i olika internationella sammanhang, vilket vi från
            svensk sida välkomnar särskilt starkt.
          </note>
          <note>
            Sett i ett svenskt perspektiv blev resultatet från
          </note>
          <note>
            Doha över förväntan utom när det gäller den viktiga frågan om
            respekten för mänskliga rättigheter i arbetslivet. I denna fråga
            är vi besvikna. Tillsammans med bl.a. Tyskland verkade Sverige
            kraftfullt för att
          </note>
          <note>
            WTO ska engageras i arbetet med att främja de mänskliga rättigheterna
            i arbetslivet. Utsikterna att lyckas var dock små eftersom motståndet
            och misstänksamheten från utvecklingsländerna var starkt.
          </note>
          <note>
            Från svensk sida tänker vi driva frågan om arbetsvillkor vidare.
            Inte minst är det nu viktigt att stödja den process som ILO-chefen
            Somavia har initierat. En bättre tillämpning av ILO:s konventioner
            om grundläggande arbetsvillkor är lika viktigt att kämpa för efter
            Doha som före.
          </note>
          <note>
            I övrigt innehåller dagordningen fler beslut som jag varmt välkomnar.
            Låt mig nämna några av de i svenskt perspektiv viktigaste resultaten.
            Jordbruket är en nyckelfråga, särskilt för u-länderna. Nu ska
            deras marknadstillträde förbättras, tullarna sänkas och handelsstörande
            stöd reduceras. Tyngdpunkten, och den fråga som stod i centrum
            i Doha, var exportsubventionerna och målet att de ska fasas ut.
            Men också utvecklingsländernas livsmedelsförsörjning och landsbygdsutveckling
            uppmärksammas, liksom hänsynen till jordbrukets s.k. multifunktionalitet.
            Sverige har länge varit kritiskt till att EU har varit så motsträvigt
            på detta område. Därför gläder vi oss att uländerna driver EU
            i samma riktning som vi försöker göra.
          </note>
          <note>
            Ett annat område där Sverige länge har ställt krav utan att få
            gehör är frågan om nolltullar på miljöteknik. Vi är mycket konkurrenskraftiga
            på detta område, samtidigt som vi vill driva på miljöinvesteringarna
            i världen. Vi välkomnar därför att WTO nu inleder förhandlingar
            som ska avskaffa begränsningar för handel med miljöprodukter och
            tjänster.
          </note>
          <note>
            Vi ser också fram emot ytterligare förenkling av handelsprocedurerna.
            Att bekämpa krångel och byråkrati på det här området är något
            vi prioriterar från svensk sida. Det är också ett effektivt arbete
            i kampen mot korruptionen. Samma sak gäller frågan om transparens
            i offentlig upphandling.
          </note>
          <note>
            Det grundläggande arbetet med att fortsätta att underlätta handeln
            kan nu efter Doha fortsätta på bred front. Det är givetvis åtgärder
            som kommer både svenska exportföretag och konsumenter till godo.
          </note>
          <note>
            Förhandlingar om jordbruk och tjänster som redan inletts blir
            nu en del av rundan, liksom bättre marknadstillträde för industrivaror.
          </note>
          <note>
            Tulltoppar och s.k. tulleskalering ska minskas och avskaffas.
            En stor framgång för både u-länder och för
          </note>
          <note>
            Sverige är att WTO:s antidumpningsregler nu ska bli föremål för
            förhandlingar. Målet måste vara att begränsa användningen av antidumpningstullar
            genom att strama upp regelverket. Det är viktigt inte minst för
            svensk stålindustri.
          </note>
          <note>
            Beträffande det som brukar kallas Singaporefrågorna - investeringar,
            konkurrens, transparens i offentlig upphandling och handelsprocedurer
            - fattades i Doha ett principbeslut om förhandlingar i WTO
          </note>
          <note>
            efter nästa ministermöte. Förhandlingar ska dock inte inledas
            förrän alla länder är överens om formerna för förhandlingarna.
          </note>
          <note>
            För att främja direktinvesteringar, särskilt i uländer, är det
            viktigt med avtal. Effektiv konkurrenspolitik kompletterar frihandelns
            positiva effekter och ger regeringar möjligheter att ingripa mot
            företag som missbrukar sin marknadsposition. Bättre transparens
            i offentlig upphandling sparar pengar och motverkar korruption.
          </note>
          <note>
            Detta var några av de frågor som var särskilt betydelsefulla
            ur svenskt perspektiv. Men jag vill också lyfta fram två beslut
            som, förutom jordbruk, enligt min mening var nycklarna till Dohamötets
            framgång.
          </note>
          <note>
            Det ena är TRIPS-avtalet och tillgången till läkemedel. I en
            kraftfull deklaration slogs fast att TRIPS-
          </note>
          <note>
            avtalet inte är ett hinder för länders möjligheter att hantera
            hälsokriser som t.ex. aidsepidemin. Det innebär att TRIPS-avtalet
            anses ha flexibiliteten att både inrymma respekten för människoliv
            och för immaterialrätten. Detta var ett klarläggande som kan få
            stor betydelse för kampen mot epidemiska sjukdomar och, menar
            jag, som dessutom stärker legitimiteten för immaterialrätten och
            därmed för handelssystemet. Jag menar att detta var ett genombrott
            i WTO.
          </note>
          <note>
            På samma sätt var det ett politiskt genombrott att miljöfrågorna
            lyftes fram i Dohadeklarationen och finns med på förhandlingsdagordningen.
            Genombrottet för miljöfrågorna innebär att det nu för första gången
            finns reella förutsättningar för WTO att bättre bidra till målet
            om hållbar utveckling.
          </note>
          <note>
            Låt mig avslutningsvis säga att Dohamötet på många sätt var ett
            genombrott och en återupprättelse för världshandelssystemet.
          </note>
          <note>
            Beslut om Kinas och Taiwans medlemskap var en historisk milstolpe
            som kommer att återverka på såväl den globala handeln och ekonomin
            som på stabiliteten i en av världens mest instabila regioner.
          </note>
          <note>
            Dohaandan uttrycker den modernisering WTO
          </note>
          <note>
            genomgått, och den fick stöd av den stora gruppen av utvecklingsländer,
            ACP-länderna, Afrikanska Unionen och G 77. Indien och en handfull
            länder till var länge missnöjda, men det finns nu en balans, och
            det bäddade för resultat.
          </note>
          <note>
            Därmed har WTO blivit ett bättre instrument för att styra globaliseringen,
            och jag har nu stora förhoppningar om vad som ska komma ut av
            detta. Vi har nu en möjlighet att åstadkomma förändringar och
            utveckling i alla länder för välstånd, för rättvisa och för en
            mänskligare värld. Den möjligheten ska vi inte försitta utan i
            stället värna tillsammans i fortsättningen. Det är nu det arbetet
            börjar på allvar, och det arbetet ska regering och riksdag bedriva
            tillsammans i
          </note>
          <note>
            Sverige.
          </note>
          <note type="speaker">
            Anf. 20 CARINA HÄGG (s):
          </note>
          <note>
            Fru talman! Det var ett välkommet anförande vi kunde lyssna på
            här. Det innehöll väldigt mycket som vi också välkomnar, inte
            minst när det gäller utvecklingsländernas framtida situation och
            aidsproblematiken.
          </note>
          <note>
            Men jag ska ställa en annan fråga som, även om den inte har den
            digniteten, ändå är tillräckligt viktig för att lyftas fram här
            och följas upp. Jag vet att vi tidigare har diskuterat köttbullar.
            Jag vet att ministern är väl medveten om Ikeas roll i det här
            sammanhanget. På alla Ikeavaruhus runtom i världen serverar man
            svenska köttbullar, men det sker inte i Norge. Norge är ju ett
            grannland till oss. Det ska ha sin grund i att i
          </note>
          <note>
            Norge är tullarna på importerade köttbullar mycket höga. Priset
            på vanliga djupfrysta blåvita köttbullar är långt över 100 kr
            per kilo. För att inte tala om de orimliga hinder för svenskt
            stål som USA har infört.
          </note>
          <note>
            Det har också bäring på den här typen av frågor. Jag skulle vilja
            fråga om köttbullsfrågan är löst i och med detta.
          </note>
          <note type="speaker">
            Anf. 21 Statsrådet LEIF PAGROTSKY (s):
          </note>
          <note>
            Fru talman! Jag tackar för den frågan. Det är som bekant ett
            område som ligger mig varmt om hjärtat.
          </note>
          <note>
            Jag tycker att det är ett bekymmer att vi i EU ofta diskuterar
            jordbrukspolitiken väldigt defensivt som en fråga vi har att vara
            rädda för, där hela världen är emot oss och väntar på att få sälja
            till oss. Det är ett fundamentalt fel sätt att bedöma frågan enligt
            min mening. Detta är en fråga där vi har mycket att vinna från
            svensk sida och från EU:s sida, inte minst med tanke på att vi
            har ett konkurrenskraftigt jordbruk, samtidigt som vi in på knuten
            har ett stängt och slutet land som i en sådan här förhandling
            kan förmås att öppna sin marknad för de kvalitetsprodukter som
            svenska bönder och svensk livsmedelsindustri producerar. Det faktum
            att det i dag är stängt för svenska bönder att sälja t.ex. köttfärs
            i Norge eller för svensk livsmedelsindustri att sälja köttbullar,
            t.ex. till restaurangen på Ikeavaruhuset i Oslo, tycker jag är
            en påminnelse om att vi har mycket att vinna när det gäller svenskt
            jordbruks möjligheter i en sådan här förhandling.
          </note>
          <note>
            Jag räknar med att inte minst svenska gränsbygder kommer att
            bli en vinnare om den här förhandlingen går framåt på ett bra
            sätt. De kommer att få en ny, vidgad och köpstark marknad in på
            knuten. Åtminstone tänker jag driva förhandlingsarbetet på ett
            sådant sätt att de här intressena blir tillgodosedda.
          </note>
          <note type="speaker">
            Anf. 22 CARINA HÄGG (s):
          </note>
          <note>
            Fru talman! Köttbullar, stål, bananer och importerade kläder
            - det finns många frågor som inte alltid anses vara så kundrelaterade,
            men som betyder så mycket för det vanliga hushållet. Jag tycker
            att man alltmer börjar inse vikten av handelsfrågorna. Det kan
            man ibland också visa genom att lyfta fram siffror.
          </note>
          <note>
            Jag har fått en uppgift om att man på UD i Australien har räknat
            ut att en halvering av handelshindren skulle innebära globala
            välfärdsvinster på sammanlagt 400 miljarder US-dollar per år.
            Det är en oerhörd summa.
          </note>
          <note>
            Kan man, efter mötet i Doha, säga att det i praktiken kan komma
            att bli en välfärdsvinst som motsvarar något av den summan?
          </note>
          <note type="speaker">
            Anf. 23 Statsrådet LEIF PAGROTSKY (s):
          </note>
          <note>
            Fru talman! Det är jag helt övertygad om. Det är svårt att räkna
            med decimaler och precision på den här typen av förhållanden,
            men jag menar att om man kan minska krånglet, byråkratin och begränsningarna
            på det här området kommer det helt klart att leda till att vi
            får mer att dela på gemensamt. Detta är inte ett nollsummespel
            där den ena vinner och den andra förlorar, utan vi kan gemensamt
            få en ökad välfärd.
          </note>
          <note>
            Ett exempel som Carina Hägg tar upp som jag tycker är korrekt
            och välfunnet gäller importen som fördyrar för vanliga hushåll
            i t.ex. Europa. Vi har gjort undersökningar av hur mycket hindren
            för import av barnkläder och vanliga kläder kostar för Europas
            barnfamiljer. Det är mycket stora belopp. Det är tusentals kronor
            varje år för varje familj i hela Europa som vi, enligt min mening,
            slösar bort på onödiga och obehövliga hinder. Ju förr de kan avskaffas,
            desto bättre. Tyvärr går det inte tillräckligt fort, men jag hoppas
            att de ändå är borta om ett par år. Det illustrerar vilka vinster
            vi kan göra om detta blir framgångsrikt på flera områden än kläder.
          </note>
          <note type="speaker">
            Anf. 24 LARS OHLY (v):
          </note>
          <note>
            Fru talman! Det är trevligt att få information från handelsministern
            från WTO-mötet. Det är också trevligt att se den optimism som
            handelsministern utstrålar om framtida förändringar i riktning
            mot en mer rättvis värld. Jag har kanske något lättare att behärska
            min glädje inför resultatet. Jag tycker egentligen inte att så
            mycket har hänt. Det som har åstadkommits är att man har skapat
            förutsättningar för förändringar, men egentligen har inga reella
            förändringar gjorts.
          </note>
          <note>
            Mer oreserverad glädje kan jag möjligen känna inför handläggningen
            av TRIPS-avtalet och den konflikt som har funnits när det gäller
            tillgången till läkemedel i u-länderna. Det är en framgång.
          </note>
          <note>
            Men i övrigt finns det också anledning till oro när det gäller
            de fortsatta förhandlingarnas möjligheter att ge inflytande till
            fattiga länder. Det finns väl farhågor kring förhandlingarna om
            ett investeringsavtal. Jag skulle vilja säga att det finns en
            ganska renodlad besvikelse på många håll över de svaga skrivningar
            om åtagande från framför allt EU och USA när det gäller t.ex.
            jordbrukssubventionerna som blev resultatet. Trots allt menar
            jag att det finns förutsättningar för framsteg, som handelsministern
            så optimistiskt förutspår.
          </note>
          <note>
            Men på en punkt är det definitivt inte så, och handelsministern
            var inne på det. Det handlar om arbetsvillkoren. Mänskliga rättigheter
            i arbetslivet är en fråga som inte har hanterats på ett seriöst
            sätt av
          </note>
          <note>
            WTO. Min fråga gäller EU-kommissionens agerande.
          </note>
          <note>
            Menar handelsministern att EU-kommissionen har följt beslutet
            från ministerrådet oktober 1999 att verka för ett permanent organ
            mellan WTO och ILO?
          </note>
          <note>
            Om inte, vad avser handelsministern att göra åt det?
          </note>
          <note type="speaker">
            Anf. 25 Statsrådet LEIF PAGROTSKY (s):
          </note>
          <note>
            Fru talman! Jag kan faktiskt hålla med Lars Ohly fullt ut när
            han säger att ingenting har hänt, utan att det är först nu som
            det kan börja hända saker. Min glädje gäller inte att vi redan
            har åstadkommit alla dessa framsteg, utan den har en annan grund.
            Vi har tidigare inte ens lyckats komma så långt som till att börja
            den process där saker och ting kan hända. Det har rått total paralysi,
            men den är nu hävd. Om den kommer att följas av positiv handlingskraft
            och positiva beslut vet vi faktiskt inte, men den optimism som
            jag redovisar beror på att jag drar den slutsatsen av den attityd,
            den kultur och det klimat som rådde i
          </note>
          <note>
            Doha att det nu är ett gynnsamt läge. Jag tror faktiskt att den
            förhandlingsprocess som vi inledde kommer att ge resultat.
          </note>
          <note>
            Om detta är jag mycket optimistisk, men Lars
          </note>
          <note>
            Ohly har naturligtvis helt rätt i att det faktum att man beslutat
            sig för att börja förhandla inte i sig innebär att förhandlingarna
            har gått i mål. Vi ska inte ropa hej ännu - det är kanske en varning
            som jag ska ta till mig.
          </note>
          <note>
            Det finns självklart också skäl för oro. Förhandlingen kan gå
            över styr, och den kan bli alltför långdragen. Den mycket tuffa
            tidtabell om tre år som vi har satt upp går kanske inte att hålla,
            och u-länderna kommer kanske inte att ha kapacitet att föra sin
            egen talan tillräckligt starkt. Men därvidlag känner jag mig faktiskt
            ganska lugn. U-länderna visade sig i Doha vara utomordentligt
            kompetenta och kraftfulla. De fördelade krafterna mellan sig och
            specialiserade sig på olika saker, och de hade en stark och tydlig
            röst i förhandlingen. På det området är jag därför mindre oroad
            än vad jag var tidigare. Vi fortsätter att jobba med att stärka
            u-ländernas kapacitet. Vi lägger om biståndet från EU och från
            enskilda medlemsländer, och vi bygger upp WTO:s kapacitet. Även
            här är jag ganska optimistisk.
          </note>
          <note type="speaker">
            Anf. 26 LARS OHLY (v):
          </note>
          <note>
            Fru talman! Jag tycker att det var ett bra klargörande. Jag är
            beredd att arbeta i samma riktning som handelsministern, nämligen
            för att detta verkligen ska få ett genomslag i en förändring mot
            en rättvisare världsordning på handelsområdet.
          </note>
          <note>
            Det tog lite tid för mig att ställa min första fråga och för
            handelsministern att besvara den, och därför blev min andra fråga
            obesvarad. Det är egentligen ett svek mot arbetstagarnas grundläggande
            rättigheter att i WTO:s politik inte lyfta fram mänskliga rättigheter
            i arbetslivet. Vi är inte anhängare av en oreglerad frihandel.
            Vi ser frihandeln som ett sätt att skapa rättvisa, men den måste
            omgärdas med vissa restriktioner.
          </note>
          <note>
            Det gäller i fråga om miljöhänsyn och i fråga om arbetstagarnas
            rättigheter.
          </note>
          <note>
            Min fråga är: Menar handelsministern att EG-
          </note>
          <note>
            kommissionen har följt ministerrådets beslut om att verka för
            ett permanent organ mellan WTO och ILO?
          </note>
          <note>
            Om den inte har gjort det, vad avser i så fall den svenska regeringen
            att göra? Det är faktiskt EG-
          </note>
          <note>
            kommissionen som Sverige kan ställa till svars om förhandlingarna
            för EU:s del inte förs på ett riktigt sätt.
          </note>
          <note type="speaker">
            Anf. 27 Statsrådet LEIF PAGROTSKY (s):
          </note>
          <note>
            Fru talman! Som jag sade i min inledande information är vi besvikna
            över det magra resultatet på det här området. Vi har jobbat mycket
            aktivt i den här frågan i EU, och jag menar också att EU har jobbat
            aktivt i världen. Det är bara att konstatera att vi stod helt
            ensamma. Vi var isolerade i förhandlingen och hade inte stöd av
            någon. Norge uttalade sig då och då på vår sida, men jag konstaterar
            att det inte var tillräckligt kraftfullt.
          </note>
          <note>
            Vad vi måste göra är att bygga fler allianser. Vi måste försöka
            få fler som tror på oss och som stöder den här tanken också bland
            utvecklingsländerna. Jag menar att våra fackliga kamrater har
            en nyckelroll när det gäller att bygga upp ett sådant förtroende
            och ett sådant stöd. Så länge det inte finns är jag pessimistisk
            om möjligheterna att få till stånd en annan utveckling i den här
            frågan. Nu gäller det att jobba aktivt inom
          </note>
          <note>
            ILO, den internationella arbetsorganisationen, för att se till
            att de framsteg som görs där kan konsolideras och vidareföras
            och att den nya kommission som där har inrättats får bra arbetsbetingelser.
          </note>
          <note>
            Lars Ohly frågade om vi är nöjda med hur EG-
          </note>
          <note>
            kommissionen har arbetat. De gånger då jag med egna ögon har
            sett hur kommissionen agerat i plenisalen i Doha och i andra sammanhang
            har den agerat mycket kraftfullt för EU:s gemensamma ståndpunkt
            i den här frågan. Jag har hört rykten om att den har varit lojare
            i andra sammanhang, men det är bara rykten. Jag nöjer mig för
            min del med att dra slutsatser av det som jag har sett själv,
            och det har gått väl.
          </note>
          <note>
            Jag tycker nog att den grundläggande förklaringen just var att
            vi stod ensamma i förhandlingarna. Den är tillräckligt stark.
            Jag behöver inte därtill addera någon misstänksamhet mot hur kommissionen
            har skött sin del av uppdraget.
          </note>
          <note>
            Till nästa förhandling, om vi vill fortsätta att driva detta,
            måste vi skapa ett bredare stöd utanför EU.
          </note>
          <note type="speaker">
            Anf. 28 PER WESTERBERG (m):
          </note>
          <note>
            Fru talman! Jag vill först bara göra den kommentaren att beslutet
            vid WTO-mötet var en mycket stor framgång. Man ska starta förhandlingar
            om ytterligare möjligheter till ökad frihandel i världen. Tidigare
            talare har redan markerat att en förhandlingsstart inte är något
            slutresultat, men starten var i sig lovande, och jag vågar säga
            att jag som partipolitiker kanske t.o.m. var lite mer nöjd än
            regeringen med en del av de resultat som kom ut i Qatar.
          </note>
          <note>
            I vissa delar, som i tekodelen, skulle jag gärna ha sett en något
            snabbare avveckling av tullhindren, men jag känner till de beslut
            som tidigare har tagits och är mycket övertygad om att teko är
            en av de stora delar på frihandelsområdet som u-länderna kan dra
            nytta av.
          </note>
          <note>
            Till skillnad från min kollega i bänken till höger om mig Lars
            Ohly tycker jag kanske att EG-
          </note>
          <note>
            kommissionen var lite för kraftfull i sitt försvar av den europeiska
            jordbrukspolitiken. Jag skulle gärna har sett en väsentligt mjukare
            inställning med en betydligt större vilja till eftergifter mot
            u-länderna.
          </note>
          <note>
            För dessa är det teko och jordbruket som ger de stora exportmöjligheterna.
          </note>
          <note>
            Patenträtten ser jag som en stor svensk fråga. Jag tycker möjligen
            att man i det sammanhanget skulle ha kunnat göra lite mera. Jag
            vill värna om u-ländernas möjligheter att få billiga mediciner
            för att klara sitt hälsoläge, men det gäller att följa upp reglerna,
            så att man inte får en parallellimport från plagiatländer av typen
            Brasilien och Indien tillbaka till den europeiska och den nordamerikanska
            marknaden som kan hota patenträtten och därmed även ett stort
            svenskt nationellt intresse.
          </note>
          <note>
            När det gäller mänskliga rättigheter i arbetslivet har jag nog
            stått mera på u-ländernas sida, och jag tror att arbetet i det
            avseendet måste föras betydligt mer på u-ländernas villkor. De
            måste vara med på de villkor som sätts upp, så att dessa inte
            uppfattas som handelshinder från i-länderna mot u-länderna och
            deras berättigade vilja att exportera till i-länderna.
          </note>
          <note>
            Fru talman! Jag skulle vilja ställa tre frågor till handelsministern.
          </note>
          <note>
            För det första: Är handelsministern beredd att vidta åtgärder
            inom patenträtten både för att stärka uländernas möjligheter att
            få billig medicin och för att förhindra parallellimport som kan
            hota forskningen?
          </note>
          <note>
            För det andra: Är handelsministern beredd till ytterligare åtgärder
            för att försöka avreglera jordbruket och öka frihandeln?
          </note>
          <note>
            För det tredje: Hur mycket är handelsministern beredd att gå
            bröstgänges till väga när det gäller arbetsvillkoren och u-länderna?
          </note>
          <note type="speaker">
            Anf. 29 Statsrådet LEIF PAGROTSKY (s):
          </note>
          <note>
            Fru talman! Det var tre för mig ganska enkla frågor. Jag uppfattade
            Per Westerbergs hela inlägg som ett starkt stöd för det förhandlingsarbete
            som regeringen har bedrivit och som ett uttryck för den samsyn
            som vi har i Sveriges riksdag. De frågor där vi har olika åsikter
            är väldigt få, och det tycker jag är mycket glädjande. Jag konstaterar
            att det har varit en styrka för Sverige i förberedelserna för
            förhandlingar att vi i EU-kretsen har kunnat uppträda med en kraft
            och en auktoritet som inte hade varit möjligt om vi hade haft
            en starkt splittrad partiopinion i Sverige.
          </note>
          <note>
            Det är viktigt att ha detta perspektiv klart för sig.
          </note>
          <note>
            Vad gäller de frågor som Per Westerberg ställer om patenträtten
            tycker jag att vi har ungefär samma syn. Min uppfattning är i
            alla fall den att det är viktigt att vi säkerställer u-ländernas
            tillgång också till nya patentskyddade dyra läkemedel i situationer
            som t.ex.
          </note>
          <note>
            i Sydafrika när det gäller aids. Men detta förutsätter att de
            billiga mediciner som säljs där inte underminerar möjligheterna
            till finansiering av forskning genom uttagande av priser på det
            sätt som vi är vana vid i
          </note>
          <note>
            EU, USA och Japan och i andra delar av världen som kan betala
            för sig.
          </note>
          <note>
            Detta hänger ihop, och det arbetar vi för. Så är beslutet formulerat,
            och nu gäller det att fylla det med ett konkret innehåll. Det
            jobbar vi för.
          </note>
          <note>
            Vad gäller jordbruket är det ingen hemlighet att
          </note>
          <note>
            Sverige gärna vill gå längre när det gäller att avreglera jordbruket.
            Problemet finns inte i Sverige eller ens i Nordeuropa. Problemet
            ligger någon annanstans.
          </note>
          <note>
            Vad gäller arbetsvillkoren vill vi inte gå bröstgänges till väga.
            Vi vill inte tvinga på någon åtgärder som kan upplevas som protektionistiska.
            Vi tycker att också handelssystemets kapacitet ska kunna tas i
            anspråk för att fästa uppmärksamhet på vad vi kan göra för att
            lindra problem med barnarbete, slavarbete, förbud mot facklig
            organisering och annat också i fattiga länder. Men bröstgänges
            ska vi inte gå till väga, utan med mjukare metoder.
          </note>
          <note type="speaker">
            Anf. 30 PER WESTERBERG (m):
          </note>
          <note>
            Fru talman! När det gäller arbetsvillkoren, inte minst i u-länderna,
            delar jag självklart uppfattningen att man inte ska gå bröstgänges
            till väga. Jag tycker faktiskt att det blev en bra skrivning i
            det slutdokument som kom från Qatar. Det var u-länderna som i
            praktiken fick diktera hur långt man var beredd att gå, och jag
            tror att det är på den vägen man ska vandra.
          </note>
          <note>
            När det gäller jordbruket har vi en ganska god konsensus i Sverige
            om att vi vill gå längre. Frågan är hur mycket vi är beredda att
            driva på inom EU-
          </note>
          <note>
            gruppen för detta.
          </note>
          <note>
            När det gäller patenträtten är jag ense med ministern när det
            gäller försörjningen till u-länderna. Min oro gäller snarast de
            länder som har produktionskapacitet att plagiera läkemedel, t.ex.
            Brasilien och Indien, och som var de mest angelägna att få just
            de här skrivningarna. Man kan naturligtvis vara lite orolig för
            att de inte kommer att respektera patenträtten, utan vi kan riskera
            parallellimport. Det är därför jag efterlyser aktivitet här, så
            att vi inte får det, eftersom det kan slå sönder forskningen.
            Jag medger gärna att det kan vara ett problem när vi själva har
            bejakat parallellimport när det gäller märkesskyddet och en del
            andra frågor.
          </note>
          <note type="speaker">
            Anf. 31 Statsrådet LEIF PAGROTSKY (s):
          </note>
          <note>
            Fru talman! Jag menar att det vi har gjort på det här området
            är att värna patenträtten och upphovsrätten. Vad jag ser framför
            mig är att om vi tillämpar upphovsrätten så strikt och så okänsligt
            så att opinionen, inte bara i världen i stort utan också i våra
            egna länder, vänder ryggen åt hela systemet därför att det upplevs
            som omänskligt, då kan inte det här systemet upprätthållas över
            huvud taget. Och eftersom jag menar att upphovsrätten är grundläggande
            för möjligheterna till framsteg, inte minst i den kunskapsbaserade
            ekonomi som vi är på väg in i, så är detta en huvuduppgift för
            mig.
          </note>
          <note>
            Det är inte bara en fråga om vad som är rätt och riktigt och
            vad som är humant och mänskligt. Det är också en fråga om t.ex.
            läkemedelsindustrins egenintresse. Här råkar de gå hand i hand,
            enligt mitt sätt att se det. Att vi från t.ex. svensk sida skulle
            börja parallellimportera piratkopierade patentbelagda läkemedel
            från Indien eller Brasilien betraktar jag som uteslutet, och jag
            betraktar det som uteslutet också vad gäller övriga Europa och
            den utvecklade delen av världen. Vi har en bra kontroll på detta
            genom att vi har försäkringssystem där varje preparat ska godkännas,
            så jag ser inte risken som så stor. Men detta är ett område som
            ingår i det här paketet och som måste följas.
          </note>
          <note>
            Jag kan också berätta att jag har diskuterat den uppgörelse som
            har träffats i Doha med representanter för den svenska läkemedelsindustrin,
            och jag uppfattar deras attityd som väldigt lik min. Deras oro
            på det här området är ganska begränsad. De tycker tvärtom att
            det här var en rätt bra uppgörelse, som det nu blev till slut.
          </note>
          <note type="speaker">
            Anf. 32 ÅKE SANDSTRÖM (c):
          </note>
          <note>
            Fru talman! Jag önskar ett förtydligande kring miljöfrågorna.
            Som jag uppfattar det har man tagit in överläggningar om förhållandet
            mellan internationella miljöavtal och WTO-reglerna. Å ena sidan
            kan det leda till att WTO kan förändra eller slå sönder befintliga
            miljöavtal; å andra sidan tydliggör det att WTO
          </note>
          <note>
            inte är överordnat och får lägga sig i hur miljöproblemen ska
            lösas. Det kan ju tolkas i två riktningar. Ett exempel är vad
            som kan hända om det blir tvister om Kyotoavtalet, där USA inte
            är med. Av formuleringarna i Dohadeklarationen framgår inte vem
            som är överordnad den andre. Kan handelsministern på den punkten
            göra ett förtydligande: Vem är överordnad vem i exempelvis denna
            fråga?
          </note>
          <note>
            Min andra fråga är denna: Vi ska väl utgå ifrån att det inte
            ska behöva bli tvister, men vem är det som ska avgöra tvister
            i miljöfrågor i WTO: en särskild panel med sakkunniga och med
            någon tredje part som ordförande, eller ska tvisterna lösas på
            ett annat sätt?
          </note>
          <note type="speaker">
            Anf. 33 Statsrådet LEIF PAGROTSKY (s):
          </note>
          <note>
            Fru talman! Jag tackar för möjligheten att få klargöra lite vad
            vi har kommit överens om vad gäller miljöområdet i Doha. Även
            här gäller det som vi har konstaterat tidigare: Vi har enats om
            att börja en förhandling, och vi har enats om att i den förhandlingen
            ska miljöfrågorna ingå. Hur förhandlingen sedan ska sluta; vad
            den ska leda fram till och hur dess mer precisa innehåll kommer
            att bli vet vi inte i dag.
          </note>
          <note>
            Vad som har varit viktigt för oss är att få ett genombrott för
            principen att vi som sysslar med handelsfrågor inte kan vända
            ryggen åt den här viktiga politiska uppgiften och att vi behöver
            förtydliga och klarlägga mycket på det här området. Det är det
            vi vill göra genom förhandlingar och inte som hittills, att det
            har skett genom att oklarheter har skingrats genom att jurister
            i en tvistlösningspanel har bestämt vad som ska gälla, och ibland
            har de hamnat si och ibland så. Vi vill hellre att valda politiker
            med politiskt mandat bestämmer hur de vill ha det och skriver
            tydliga regler som klargör detta.
          </note>
          <note>
            Från svensk sida kommer vi i den förhandlingen att ha uppfattningen
            att de överenskommelser vi har träffat inom ramen för t.ex. FN,
            eller andra breda forum där regeringar har kommit överens, ska
            ha en högre legitimitet och större kraft än vad vi som handelsministrar
            i olika tidsperioder har kommit överens om inom ramen för GATT
            eller WTO. Men som sagt:
          </note>
          <note>
            Det är i de här förhandlingarna vi ska precisera hur det ska
            gå till och hur de olika avvägningarna ska göras. Men detta är
            den svenska positionen i de förhandlingarna.
          </note>
          <note>
            Sedan kan jag också bekräfta att om länder har kommit överens
            om en miljökonvention så är det svårt att i WTO bestämma vad som
            ska gälla för dem som inte är med i den här konventionen. De som
            har valt att stå utanför t.ex. Kyotoprotokollet kan ju inte förväntas
            stödja i WTO genom sin aktiva röst att
          </note>
          <note>
            Kyotoprotokollet ska gälla för WTO-medlemmar bakvägen. Det är
            svårt för oss att driva den linjen, även om vi gärna skulle ha
            velat se det resultatet.
          </note>
          <note type="speaker">
            Anf. 34 KARIN PILSÄTER (fp):
          </note>
          <note>
            Fru talman! Jag vill börja med att säga att vi från
          </note>
          <note>
            Folkpartiets sida naturligtvis är mycket glada för att det kom
            till en uppgörelse. Vi är också glada över att handelsministern
            har drivit de här frågorna på ett så pass framgångsrikt sätt som
            det ändå blev. Även om vi inte har sett det med egna ögon är vi
            säkra på att det har varit ett väl genomfört arbete.
          </note>
          <note>
            Problemet är ju då, som vi har hört, egentligen inte den svenska
            linjen, även om vi i Folkpartiet tycker att man borde vara ännu
            mer offensiv på jordbruksområdet, utan det är ju de andra kollegerna
            i
          </note>
          <note>
            EU.
          </note>
          <note>
            Jag vill instämma i att nästan det bästa med det här mötet var
            att u-länderna får tillgång till billiga läkemedel och att Kina,
            världens största och blodigaste kommunistdiktatur, nu är med.
            Därmed kommer vi att ytterligare bryta väg för en demokratisering
            av Kina, och vi måste ändå påpeka vilken stor framgång det är.
            En mycket stor grupp människor på vår jord tar ytterligare ett
            steg bort från kommunistisk diktatur.
          </note>
          <note>
            Nackdelarna, eller det dåliga, var ju att man inte alls kom så
            långt som man borde inom jordbrukspolitiken, och att EU verkligen
            agerar bromskloss. För de andra EU-länderna var det uppenbarligen
            viktigare att fortsätta med sin egen överproduktion än att minska
            undernäringen på vår jord, och det tycker jag är skandalöst. Exportsubventionerna
            från väst överskrider ju
          </note>
          <note>
            Afrikas BNP, och hur man med högburet huvud kan gå ut från lokalen
            efter något sådant begriper jag inte.
          </note>
          <note>
            Den fråga jag då skulle vilja ställa till Leif Pagrotsky är följande:
            Nu har man ändå så att säga öppnat dörren för att ta i de här
            frågorna. Hur avser Leif
          </note>
          <note>
            Pagrotsky och den svenska regeringen agera inom EU
          </note>
          <note>
            för att skynda på och förstärka den här processen mot ett avreglerat
            jordbruk under de närmaste åren?
          </note>
          <note type="speaker">
            Anf. 35 Statsrådet LEIF PAGROTSKY (s):
          </note>
          <note>
            Fru talman! Jag vill börja med att tacka Karin Pilsäter för de
            vänliga orden om hur vi har bedrivit förhandlingarna. Jag kan
            också konstatera att ingenting skiljer Karin Pilsäters åsikter
            om jordbrukspolitiken och betydelsen av Kinas inträde i organisationen
            från mina åsikter, såvitt jag kunde höra i inlägget nu i alla
            fall, inte minst vad gäller hur Kina självt kommer att påverkas
            av att nu inlemmas i den typ av rättsordning som det här handlar
            om och den ökade mängd kontakter med omvärlden som Kina kommer
            att utsättas för. Det tror jag kommer att vara hävstänger för
            en mer positiv utveckling också vad gäller demokrati och mänskliga
            rättigheter i Kina, inte minst etablerandet av principen om att
            man är lika inför lagen och att det inte spelar någon roll om
            man är stor eller liten. Här är det objektiva grunder och allas
            lika rätt som gäller. Det är en princip som inte kan göras halvt
            i det ekonomiska livet. Är den väl etablerad och accepterad har
            den en kraft att sprida sig i det omgivande samhället. Det är
            i alla fall min övertygelse.
          </note>
          <note>
            Vi kommer under de kommande åren att driva på självklart i EU
            för att vi ska få en bättre jordbrukspolitik. Vi gör det inte
            enbart av handelspolitiska skäl, utan jordbrukspolitikens egen
            logik är sådan att den måste reformeras, och den kommer att reformeras.
          </note>
          <note>
            Jag vet att Sveriges jordbruksminister i jordbruksministerkretsen
            anses vara en ytterlighetspolitiker vad gäller den här frågan.
            Det tycker jag är en komplimang som hon bör slicka i sig. Jag
            försöker spela ungefär samma roll i handelsministerkretsen. Jag
            diskuterar gärna i EU-nämnden och i andra sammanhang löpande hur
            vi ska lägga upp taktiken i dessa frågor.
          </note>
          <note type="speaker">
            Anf. 36 KARIN PILSÄTER (fp):
          </note>
          <note>
            Fru talman! Handelsministern sade tidigare att det inte gick
            att bygga några allianser kring arbetsvillkoren och inte tillräckligt
            kring miljöfrågorna. Jag tror att det helt kan bero på en befogad
            misstänksamhet från andra länder mot vad man egentligen är ute
            efter från den rika världens sida. Man har alltför gott om erfarenheter
            sedan tidigare av att solidaritet har en annan innebörd än vad
            som kanske borde ligga bakom den.
          </note>
          <note>
            Ett sätt - om jag i stället för att ställa en fråga får komma
            med ett förslag - att kunna bygga allianser och få en större förståelse
            för arbetet i miljöfrågor och mänskliga rättigheter i arbetslivet
            vore just om
          </note>
          <note>
            EU-länderna kunde förstå att göra kopplingen till att föregå
            med gott exempel vad gäller att själva åta sig att på ett helt
            annat sätt ta itu med avregleringen av jordbruksprotektionismen,
            så att man visar människor i den fattiga världen att de inte behöver
            tro att det i bästa fall är det bästa som blir det godas fiende
            men i sämsta fall bara förtäckt protektionism.
          </note>
          <note type="speaker">
            Anf. 37 Statsrådet LEIF PAGROTSKY (s):
          </note>
          <note>
            Fru talman! Jag önskar att EU ville bedriva en sådan politik,
            att med egna exempel gå före och visa vägen. Tyvärr har några
            års arbete som handelsminister gjort att jag är pessimistisk när
            det gäller möjligheten att det ska bli på det viset. Jag tror
            att den viktigaste drivkraften för EU:s jordbrukspolitik är finansministrarnas
            snålhet med pengarna och konsumenternas missnöje med resultatet
            av jordbrukspolitiken vad gäller livsmedlens kvalitet och säkerhet.
            U-
          </note>
          <note>
            ländernas rösträtt i EU:s rådsbord är tyvärr i denna fråga ganska
            svag, även om vi är några länder som försöker ge röst också åt
            deras argument.
          </note>
          <note>
            Dessutom tror jag att det är viktigt att avregleringen, när den
            sker - den kommer att ske även om vi inte vet hur långt den kommer
            att kunna drivas -
          </note>
          <note>
            kommer att utformas så att den öppnar vår marknad för produkter
            från u-länderna, inte på ett sådant sätt att det blir amerikanska
            industribönder som tar över hela den marknad som öppnas utan att
            det sker på motsvarande sätt också i andra utvecklade industriländer,
            så att subventionsgraden minskar också i USA
          </note>
          <note>
            samtidigt. Annars vinner de fattiga ländernas bönder väldigt
            lite på att vi öppnar vår marknad.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellationerna 2001/02:60 och
          </note>
          <note>
            64 om arbetsmarknadspolitik
          </note>
          <note>
            Anf. 38 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Patrik Norinder har frågat mig vad regeringen tänker
            ta för initiativ för att bryta den regionala tudelningen av arbetsmarknaden.
            Kent
          </note>
          <note>
            Olsson har frågat mig vilka initiativ regeringen kommer att ta
            för att öka arbetslösa människors möjligheter att finna nya arbeten.
            De två interpellationerna hör ihop, och jag vill därför ge dem
            ett gemensamt svar.
          </note>
          <note>
            I interpellationerna målas svarta bilder. Regeringen tar, vill
            jag påstå här, de negativa tecknen på stort allvar. Men jag vill
            nyansera verklighetsbeskrivningen.
          </note>
          <note>
            Enligt de senaste tillgängliga siffrorna från SCB:s arbetskraftsundersökning
            var antalet sysselsatta i oktober 4 222 000. Det är en ökning
            med 40 000
          </note>
          <note>
            jämfört med samma månad föregående år. Den öppna arbetslösheten
            var i oktober 4,0 %. Det är samma siffra som motsvarande månad
            förra året.
          </note>
          <note>
            Patrik Norinder och Kent Olsson anser att regeringen för en passiv
            politik. Jag delar inte denna uppfattning. Regeringen har beslutat
            om eller har beredskap för att vidta ett antal åtgärder i syfte
            att stödja en fortsatt god utveckling på arbetsmarknaden.
          </note>
          <note>
            Den goda utvecklingen på arbetsmarknaden under början av året
            gjorde att regeringen i samband med den ekonomiska vårpropositionen
            ställde 343 miljoner kronor av Arbetsmarknadsverkets programmedel
            till regeringens förfogande.
          </note>
          <note>
            Regeringen har nu beredskap för att låta Arbetsmarknadsverket
            disponera dessa pengar. Pengarna gör det möjligt att med kort
            varsel öka antalet deltagare i arbetsmarknadspolitiska program.
          </note>
          <note>
            Enligt kommunernas prognoser räknar man med att redan vid nuvarande
            nivå på statliga bidrag och ekonomisk utveckling ha 11 000 fler
            sysselsatta vid utgången av år 2003 än man har nu. Om dessa framtida
            rekryteringsbehov tillgodoses redan nu ökar kvaliteten i skola,
            vård och omsorg samtidigt som en försämrad arbetsmarknad motverkas.
          </note>
          <note>
            Regeringen har därför för avsikt att återkomma till riksdagen
            med förslag om att kommuner och landsting ska få nedsatta arbetsgivaravgifter
            under år 2002
          </note>
          <note>
            för att göra det möjligt att tidigarelägga rekryteringar.
          </note>
          <note>
            Under hösten har ett stort antal varsel om uppsägningar lagts
            inom elektronikindustrin. Regeringen har mot denna bakgrund sett
            behov av ett samlat grepp för att stödja drabbade orter.
          </note>
          <note>
            Regeringen har givit ett uppdrag åt Arbetsmarknadsstyrelsen att
            etablera en operativ grupp för att möta större varsel. Gruppens
            uppgifter är att tillse att berörda arbetsförmedlingar har nödvändig
            bemanning, kompetens och resurser.
          </note>
          <note>
            Gruppen ska också tillse att de arbetsmarknadspolitiska insatserna
            samverkar väl med de näringspolitiska, regionalpolitiska och utbildningspolitiska
            insatserna för att få till stånd en tillväxt av nya arbetstillfällen
            på drabbade orter.
          </note>
          <note>
            Jag vill också påminna om att arbetsmarknadspolitiken inte är
            det enda verktyg som kan användas för att bidra till en god sysselsättningsutveckling
            i alla delar av landet även under sviktande konjunktur.
          </note>
          <note>
            Under hösten har regeringen lagt fram propositioner inom såväl
            regional- som transportpolitiken. Jag går inte in på enskilda
            åtgärder, men jag vill nämna några siffror.
          </note>
          <note>
            Satsningarna på transportsystemens infrastruktur omfattar ytterligare
            12 miljarder kronor under perioden 2002-2004. Regeringen satsar
            600 miljoner kronor för att utvidga den generella nedsättningen
            av socialavgifter för företag inom stödområde A från 5
          </note>
          <note>
            till 15 % av lönesumman. Återflödet till Sverige från
          </note>
          <note>
            EU:s strukturfonder uppgår till omkring 19 miljarder kronor under
            perioden 2000-2006. Tillsammans med offentlig och privat medfinansiering
            växlas beloppet upp till omkring 60 miljarder kronor. Satsningarna
            är främst inriktade mot näringslivsutveckling, infrastrukturutbyggnad
            och kompetensutveckling.
          </note>
          <note>
            Till sist vill jag tacka Patrik Norinder och Kent
          </note>
          <note>
            Olsson för deras intresse för aktiv arbetsmarknadspolitik, och
            jag hoppas att mitt svar visar att regeringen arbetar såväl långsiktigt
            som kortsiktigt med arbetsmarknadspolitiken.
          </note>
          <note type="speaker">
            Anf. 39 PATRIK NORINDER (m):
          </note>
          <note>
            Fru talman! Jag vill tacka statsrådet för svaret.
          </note>
          <note>
            Dock bekymrar mig svaret något. Den nyansering av verklighetsbeskrivningen
            som statsrådet gör tycker jag har en svag koppling till de kommande
            prognoserna för arbetsmarknaden och effekten på sysselsättningen
            i stora delar av landet.
          </note>
          <note>
            Statsrådet framhäver att landets öppna arbetslöshet är densamma
            som förra året vid denna tid. Men verkligheten rymmer betydligt
            dystrare utsikter. Antalet arbetslösa har ökat med ½ % sedan förra
            året.
          </note>
          <note>
            Hittills i år har 53 000 människor varslats. Bara i oktober varslades
            9 000 personer. Vid en jämförelse med oktober förra året har varslen
            ökat med 169 %.
          </note>
          <note>
            Det här tycks inte bekymra statsrådet nämnvärt, även om han påstår
            att han tar de negativa tecknen på allvar.
          </note>
          <note>
            Verkstadsindustrin, t.ex., räknar med en minskning av antalet
            anställda med 2 % i år. Samma prognos gäller även för nästa år.
            EU-kommissionen spår en tillväxt för Sverige på 1,6 %. Jämför
            man med regeringens höstbudget där ekonomin antas växa med
          </note>
          <note>
            2,4 % är det en rätt stor skillnad.
          </note>
          <note>
            Det är dystra siffror. Tyvärr kommer den tudelning som vi har
            på den svenska arbetsmarknaden att förstärkas. Det är i de små
            orterna som antalet arbetstillfällen minskar, det är inte i storstäderna.
            I mitt eget hemlän, Gävleborg, har länsarbetsnämnden reviderat
            sina prognoser från i våras. I stället för en ökning av sysselsättningen
            bedömer man nu att den kommer att minska med nästan 1 % till nästa
            höst.
          </note>
          <note>
            I Gävle varslades 200 personer på Ericsson, och i
          </note>
          <note>
            Söderhamn 100 personer på Flextronics - detta i ett läge när
            Gävleborg har landets näst högsta arbetslöshet. Gävleborg har
            6 % öppen arbetslöshet och 4 % i åtgärder, alltså en arbetslöshet
            på 10 %. Så är verkligheten. Inför detta står regeringen tämligen
            handfallen.
          </note>
          <note>
            Om jag har förstått saken rätt är statsrådets recept att låta
            kommuner och landsting betala nedsatta arbetsgivaravgifter. Det
            är rätt upprörande att ytterligare försvåra för den enskilda sektorn
            att utvecklas. Hur ska den ha möjlighet att konkurrera på likvärdiga
            villkor med en sådan politik? Tror verkligen statsrådet att den
            kommer att motverka tudelningen på den svenska arbetsmarknaden?
            Jag kan inte se annat än att den ytterligare kommer att förstärkas
            med det receptet.
          </note>
          <note>
            Nästa åtgärd som statsrådet föreslog var att man skulle tillsätta
            en operativ grupp med det något underliga uppdraget att tillse
            att berörda arbetsförmedlingar har nödvändig bemanning, kompetens
            och resurser. Anser statsrådet inte att arbetsförmedlingarna klarar
            sina arbetsuppgifter? Varför har detta i så fall inte åtgärdats
            tidigare? Man har haft två mandatperioder på sig att göra det
            - sju år. Det verkar på mig som att dessa åtgärder inte kommer
            att leda någonvart.
          </note>
          <note>
            Gruppen ska vidare tillse att de arbetsmarknadspolitiska insatserna
            ska samverka med de näringspolitiska insatserna. Först sjösätter
            regeringen tillväxtavtal med buller och bång. Sedan ska man utse
            en s.k. operativ grupp som har i princip samma utgångspunkt, att
            få olika saker och åtgärder att samverka.
          </note>
          <note>
            Anser statsrådet att tillväxtavtalen var ett misslyckande? Men,
            som vanligt, när det gäller Näringsdepartementets domäner blir
            det nog mycket skrik för lite ull.
          </note>
          <note>
            Jag vill fråga statsrådet: Hur många arbetslösa personer, heltid
            och deltid, anser statsrådet att det finns?
          </note>
          <note type="speaker">
            Anf. 40 KENT OLSSON (m):
          </note>
          <note>
            Fru talman! Jag vill också börja med att tacka statsrådet för
            svaret och för vänligheten att kommentera att även vi är intresserade
            av den aktiva arbetsmarknadspolitiken. Mitt intresse är dock inte
            i första hand en aktiv arbetsmarknadspolitik, utan det är en politik
            för att se till att det skapas fler jobb i Sverige genom t.ex.
            sänkta skatter, borttagande av regler som förhindrar jobb osv.
            Jag hade väntat att ministern skulle säga någonting om detta.
            Min fråga löd: Hur kommer det till stånd fler jobb? Men ministern
            talar om AMS och olika typer av beredskapsåtgärder, men han säger
            ingenting som hur man ska kunna förbättra för företag så att fler
            jobb ska kunna skapas.
          </note>
          <note>
            Vi vet att näringsministern har mycket att göra.
          </note>
          <note>
            Han ska ju syssla med IT. Vi ska få nya vägar. Han ska bedriva
            näringspolitik, sjöfartspolitik osv. Det är möjligt att det blir
            lite för lite tid över för ministern att hänga med när det gäller
            arbetsmarknadsfrågorna.
          </note>
          <note>
            Svaret innehåller inte så många nyheter med tanke på den situation
            som vi befinner oss i.
          </note>
          <note>
            Sedan säger ministern att vi svartmålar. Men vad innebär svartmålning?
            Vi talar om hur verkligheten ser ut. Jag sade i en interpellationsdebatt
            med ministern förra veckan att det fanns 175 000 officiellt arbetslösa
            och 111 000 personer i arbetsmarknadsåtgärder. Det blir en sammanlagd
            officiell arbetslöshet på
          </note>
          <note>
            286 000 personer. Det finns 131 000 personer som är latent arbetssökande.
            De arbetslösa inom Kunskapslyftet uppgår till 40 000. Det finns
            också 259 000
          </note>
          <note>
            personer som är undersysselsatta. Det blir sammantaget 716 800
            personer, eller 15,7 %. Detta är människor som står utanför arbetsmarknaden.
          </note>
          <note>
            Vi kan också notera - vilket Patrik Norinder var inne på - att
            vi är på väg att få en tudelning av Sverige. Arbetslösheten i
            Norrbottens län, där ministern tidigare var landshövding, är fyra
            gånger högre än vad den är i Stockholm. När det gäller arbetslösheten
            i Europa ligger vi ungefär i mitten. Antalet förtidspensionerade
            ökar.
          </note>
          <note>
            LO säger i en rapport att alla behövs. Ju fler inom ett begränsat
            område som är arbetslösa, desto fler är också förtidspensionerade.
            LO:s slutsats är att förtidspensionering till betydande del kan
            betecknas som en arbetsmarknadspolitisk åtgärd, särskilt bland
            människor i hög ålder. Jag vet inte om ministern anser att
          </note>
          <note>
            LO på något sätt svartmålar.
          </note>
          <note>
            I den här boken som jag håller upp står det om hur det ser ut
            inom verkstadsindustrin, vilket också Patrik
          </note>
          <note>
            Norinder var inne på. En rubrik i boken lyder: Nedgången fördjupas.
            Det gäller både Sverige och andra länder.
          </note>
          <note>
            Jag vill fråga ministern med utgångspunkt från den här statistiken:
            Anser ministern att det enbart är den öppna arbetslösheten som
            är intressant och som ska räknas? Hur omfattande anser statsrådet
            att den verkliga arbetslösheten är?
          </note>
          <note>
            Eftersom vi hela tiden håller på att diskutera siffror undrar
            jag: Anser ministern att arbetslösheten är
          </note>
          <note>
            4 %, eller anser ministern att den ligger kring 15 %, som jag
            talade om. Det är klart att det är frustrerande för människor
            att höra dessa olika siffror. För mig omfattar arbetslösheten
            de som står utanför den ordinarie arbetsmarknaden. Men det skulle
            vara oerhört intressant att höra hur stor ministern anser att
            den verkliga arbetslösheten är.
          </note>
          <note>
            Anf. 41 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag vill börja med att säga att det är mycket bra
            att Patrik Norinder och Kent Olsson intresserar sig för arbetsmarknadspolitik
            och att de efterlyser flera aktiva åtgärder. Detta är en förändring,
            då man från moderaterna oftast - och senast med anledning av budgetpropositionen
            - motionerat om att man ska lägga ned arbetsmarknadspolitiken
            och Arbetsmarknadsverket. Man vill skära bort 10
          </note>
          <note>
            miljarder. Samtidigt står ni här och säger: Vad gör regeringen?
            Varför vidtar man inte fler åtgärder?
          </note>
          <note>
            Sedan konstaterar jag att regeringen har förtroende för hur SCB
            mäter arbetslösheten. Jag tror att SCB
          </note>
          <note>
            gör det bättre än vad man gör på Moderaternas kansli.
          </note>
          <note>
            I oktober var siffrorna 175 000 öppet arbetslösa och
          </note>
          <note>
            106 000 personer i olika program - i dag är det
          </note>
          <note>
            111 000 personer i programmen.
          </note>
          <note>
            Siffran 700 000, som nämns av er moderater, måste jag säga är
            en mycket tendentiös användning av statistiken.
          </note>
          <note>
            För det första: Moderaterna lägger till 107 000
          </note>
          <note>
            latent arbetssökande. Dessa personer står utanför arbetsmarknaden
            och har i AKU uppgivit att de skulle kunna ta ett arbete. Hur
            många som verkligen skulle göra det vet man faktiskt inte.
          </note>
          <note>
            För det andra: Moderaterna lägger till 40 000 arbetslösa deltagare
            i Kunskapslyftet. Siffran kommer inte från AKU utan är en uppskattning
            från AMS och
          </note>
          <note>
            Skolverket. Många av dessa 40 000 är dubbelräknade genom att
            de samtidigt till AKU uppgivit att de är latent arbetssökande
            eller undersysselsatta.
          </note>
          <note>
            För det tredje: Moderaterna lägger till 224 000
          </note>
          <note>
            undersysselsatta. Undersysselsatta innebär att de i
          </note>
          <note>
            AKU uppgivit att de vill öka sin arbetstid med tolv timmar eller
            mer per vecka. Att addera denna kategori till det övriga och kalla
            resultatet verkligt arbetslösa är faktiskt milt uttryckt nonsens,
            för att använda ett uttryck som jag tycker passar bra just här.
          </note>
          <note>
            Om vi går tillbaks till den moderata politiken, som fördes innan
            Socialdemokraterna tog över regeringsmakten, kan jag göra en utläggning
            om hur den misslyckades, hur vi har fått halvera arbetslösheten
            och hur ni med olika generella åtgärder trodde att ni skulle fixa
            detta. Det var inte speciellt framgångsrikt.
          </note>
          <note>
            Med er metod att räkna var väl arbetslösheten uppe i
          </note>
          <note>
            20-25 %.
          </note>
          <note type="speaker">
            Anf. 42 PATRIK NORINDER (m):
          </note>
          <note>
            Fru talman! Jag vet inte om statsrådet var så ivrigt upptagen
            av att tala med sin handläggare att han inte riktigt lyssnade
            på vad vi sade.
          </note>
          <note>
            Det är inte fler åtgärder som vi efterlyser. Kent
          </note>
          <note>
            Olsson och jag själv efterlyser helt andra åtgärder. Vi anser
            att det är de strukturella problemen som Sverige bör ta itu med.
          </note>
          <note>
            Vi har världens högsta skattetryck. EU-
          </note>
          <note>
            kommissionen har påpekat att just skattetrycket bör sänkas, särskilt
            för låginkomsttagarna.
          </note>
          <note>
            Vi har dåliga förutsättningar för företagen. Och vi har en rigid
            arbetsmarknadslagstiftning.
          </note>
          <note>
            Om man inte gör förändringar på dessa områden kommer inte den
            tudelning på den svenska arbetsmarknaden som jag talar om att
            kunna förändras. Det gäller att skapa ett arbetsklimat och ett
            samhällsklimat som stimulerar arbete och kunskap. Det ska alltid
            löna sig att arbeta och att driva företag.
          </note>
          <note>
            Det är dessa åtgärder som vi efterlyser, statsrådet, inte fler
            åtgärder. Jag trodde att Socialdemokraterna och regeringen borde
            ha lärt sig att det inte är konstlade åtgärder som gör att vi
            skapar välstånd i detta land. Framför allt gäller det att inte
            ge kommuner och landsting mera pengar - den här gången i form
            av sänkta sociala avgifter - så att de konkurrerar ut de enskilda
            företagen. Vi anser att det är helt andra åtgärder som bör komma
            till.
          </note>
          <note>
            Men nu har statsrådet möjlighet att tala om för oss vilka strukturella
            förändringar som bör tillkomma i
          </note>
          <note>
            Sverige för att vi ska förbättra förutsättningarna för företag.
            Då tänker jag speciellt på företagen utanför storstadsregionerna,
            de företag och de regioner som har det så utomordentligt svårt.
            Statsrådet och jag representerar ju två olika län, men dessa län
            har den högsta arbetslösheten i Sverige. Statsrådet borde väl
            känna till de svårigheter som finns och borde kunna komma med
            bättre åtgärder än de som har föreslagits.
          </note>
          <note>
            Jag vore tacksam om statsrådet nu berättade för mig vad han tänker
            göra för att förbättra förutsättningarna.
          </note>
          <note>
            Men vad jag förstod av statsrådets svar och också av det han
            sade nyss är det tydligen bara de öppet arbetslösa och de som
            är i åtgärder som regeringen intresserar sig för, inte alla de
            andra människor som är utanför arbetsmarknaden. Arbetslösheten
            hamnar någonstans i häradet 6,5-7 % med det sätt som statsrådet
            räknar, och det är långt ifrån de 4 % som regeringen skryter med
            att man har uppnått. Situationen förvärras nu allteftersom, och
            den kommer att förvärras. Regeringen verkar stå handfallen inför
            den nya utsikten.
          </note>
          <note>
            Jag är som sagt tacksam om statsrådet berättar för mig vilka
            strukturella förändringar man tänker vidta för att förbättra för
            företagsamheten här i Sverige.
          </note>
          <note type="speaker">
            Anf. 43 KENT OLSSON (m):
          </note>
          <note>
            Fru talman! Det blir en lite märklig interpellationsdebatt. Vi
            ställer frågor till ministern, men ministerns svarar inte på frågorna
            utan ägnar sig i stället åt att angripa oss och säga att vi räknar
            statistik felaktigt. Det var ett lite märkligt angrepp.
          </note>
          <note>
            Jag noterade att 40 000 i Kunskapslyftet är en uppskattning gjord
            av AMS, samma AMS som ministern för en stund sedan berömde för
            att man där är så duktiga. Han skällde på oss och sade att vi
            vill lägga ned AMS. Det är riktigt. Där har ministern helt rätt.
            Vi från moderat sida vill lägga ned AMS. Vi tycker nämligen inte
            att AMS presterar det som man har rätt att begära av en sådan
            organisation med så mycket pengar. Den är en koloss på lerfötter,
            och den vill vi lägga ned.
          </note>
          <note>
            I nästa mening sade ministern att det är Moderaternas kansli
            som har presenterat siffrorna, som också finns hos SCB. Kommer
            de från Moderaternas kansli eller från SCB? Det är klart att de
            siffror som Moderaternas kansli har kommer från SCB.
          </note>
          <note>
            Näringsministern säger att 700 000 är en tendentiös siffra. Det
            är möjligt att ministern uppfattar detta som en tendentiös siffra.
            Men för oss är det ingen tendentiös siffra. Det är faktiskt de
            människor som står utanför arbetsmarknaden. Undersysselsatta vill
            öka sin arbetstid, sade ministern. Är det då inte att stå utanför
            en del av arbetsmarknaden? Latent arbetssökande vill öka sin arbetstid,
            sade ministern. Är detta inte att stå utanför arbetsmarknaden?
            Vad är då att stå utanför arbetsmarknaden?
          </note>
          <note>
            Sedan säger också ministern att aktivitetsgarantin är en viktig
            del av den nya arbetsmarknadspolitiken.
          </note>
          <note>
            Det är uppenbart att ministern inte har frågat de arbetslösa
            som har aktivitetsgaranti. Jag kunde inte drömma om att börja
            på dagis vid 60 års ålder, säger
          </note>
          <note>
            Barbro från Stockholm om aktivitetsgarantin, enligt
          </note>
          <note>
            Expressen.
          </note>
          <note>
            På partistämman nyligen sade Kent Andersson från Skåne följande:
            Vissa räknas inte som arbetslösa.
          </note>
          <note>
            De har inte haft ett arbete på länge, men räknas ändå inte med
            dagens regler som arbetslösa. Det är uppenbarligen så att när
            ministern för sin statistik går den inte fram till oss. Tydligen
            går den inte ens fram till ministerns medlemmar på partistämman
            eftersom de tycker att detta inte är arbete. Det är lite skrämmande,
            tycker jag.
          </note>
          <note>
            Jag förstår att ministern vill dölja de verkliga siffrorna och
            inte tala om hur det är. Han borde ändå kunna säga att dessa siffror
            visar att man har misslyckats med den aktiva arbetsmarknadspolitiken
            och med att få människor i jobb. Det sägs inte heller ett ord
            om hur man ska komma i gång för att få fler i arbete, inte ett
            ord om vilka förändringar man vill göra i arbetsmarknadspolitiken.
            Det enda som sägs är att man ska sänka arbetsgivaravgiften inom
            landsting och kommuner och därmed få en snedvriden konkurrens
            på detta område.
          </note>
          <note>
            Låt mig till sist i detta anförande ytterligare en gång ställa
            mina två frågor till ministern: Hur omfattande är den verkliga
            arbetslösheten? Är det endast den öppna arbetslösheten som är
            intressant? Det vore faktiskt intressant att få svar på dessa
            frågor av ministern, eftersom vi hela tiden talar om olika siffror.
          </note>
          <note>
            Jag hävdar att arbetslösheten rör sig kring 15 %. Hur hög är
            arbetslösheten enligt ministern? Kunde vi få ett svar på det,
            vore vi mycket tacksamma.
          </note>
          <note>
            Anf. 44 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Det är som jag sade i förra interpellationsdebatten
            om samma fråga, att man upplever man någon form av déjà vu.
          </note>
          <note>
            När jag började som minister var det samma interpellanter som
            ondgjorde sig över socialdemokratins dåliga arbetsmarknadspolitik.
            Under tiden från då till nu har vi halverat arbetslösheten.
          </note>
          <note>
            Om vi tittar på vad som har hänt när det gäller näringsklimatet
            så kan jag åberopa OECD och andra auktoriteter på området som
            anser att vi har ett mycket bra näringslivsklimat i Sverige. Vi
            ligger etta när det gäller innovationsklimatet, före USA och därefter
          </note>
          <note>
            Finland. Man kan tycka att det inte är så märkvärdigt, men det
            är faktiskt ganska bra.
          </note>
          <note>
            När det gäller entreprenörskap så finns vi också bland de länder
            som ligger i framkanten. När vi mäter sådant som har att göra
            med det som allmänt kallas för företagsklimat så är det faktiskt
            väldigt bra. Vi har också gjort en hel del inom detta område.
          </note>
          <note>
            Vi har en öppen arbetslöshet på 4 %. Antalet personer som är
            öppet arbetslösa tillsammans med dem som befinner sig i åtgärder
            uppgår till 286 000. Jag ska återkomma till det exakta procenttalet.
          </note>
          <note>
            Jag menar att det sätt som ni använder statistiken nästan är
            bedrägligt. Ni slänger ur er siffran 700 000, ni adderar, ni dubbelräknar,
            och sedan försöker ni också att vara seriösa och tala om hur det
            är.
          </note>
          <note>
            Om vi nu ska hantera detta, och om vi ska se vilka åtgärder som
            vi ska vidta - såväl strukturella åtgärder som andra - kan man
            inte komma ifrån att vi bör hålla oss till den statistik som är
            vedertagen och som våra myndigheter, i detta fall SCB, använder.
          </note>
          <note>
            Sedan vill jag ta upp olika åtgärder. Jag vill börja med att
            säga vi när det gäller frågan om 1 % sänkning av arbetsgivaravgifterna
            på det primärkommunala och landstingskommunala området vet att
            man har stora behov av att öka antalet anställda inom den offentliga
            sektorn. Vi vet det. Då är tanken helt enkelt att vi vidtar denna
            åtgärd, dels att man gör en sänkning med 1 % av arbetsgivaravgiften,
            dels att man drar av hela arbetsgivaravgiften när det anställs
            fler.
          </note>
          <note>
            Tanken där är att vi ska försöka tidigarelägga detta.
          </note>
          <note>
            Det tycker jag är ganska begåvat. Och det finns väldigt stora
            behov.
          </note>
          <note>
            Om vi tittar hur det ser ut i Norrbotten och i andra områden,
            framför allt i inlandet i Norrland, så är det största problemet
            helt enkelt att man inte får folk till den offentliga tjänsteproduktionen.
            Därför vidtar vi denna åtgärd. Och jag tycker faktiskt att det
            är minst sagt begåvat. Vi vidtar även en hel del andra åtgärder
            som handlar om olika utvecklingsprogram. Det handlar om att främja
            och utveckla entreprenörskap och innovationssystem. Det handlar
            om sådant som har med kluster att göra. Det handlar om rörlighetsstimulanser,
            där vi har tillsatt en utredning. Och det handlar om det som har
            nämnts tidigare om att vi sänker arbetsgivaravgifterna i stödområde
            A.
          </note>
          <note>
            Jag menar att vi hittills faktiskt har haft kontroll över denna
            situation. Den öppna arbetslösheten är
          </note>
          <note>
            4 %, och sedan har vi en mängd åtgärder. I t.ex.
          </note>
          <note>
            Norrbotten som nämndes här har vi mer än halverat arbetslösheten
            under dessa tre år. Det är inte dåligt.
          </note>
          <note type="speaker">
            Anf. 45 PATRIK NORINDER (m):
          </note>
          <note>
            Fru talman! När man slår ihop två interpellationer så växlar
            tyvärr samtalet mellan olika områden och spänner över ett lite
            större område än vad som kanske är nyttigt i debatten. Vi har
            inte fått något större tillfälle att debattera just tudelningen,
            vilket jag skulle vilja göra.
          </note>
          <note>
            Statsrådet slutade sitt anförande med att säga att man har halverat
            arbetslösheten. I dag har Norrbotten en sammanlagd arbetslöshet
            på 12 % om man räknar med den öppna arbetslösheten och dem som
            befinner sig i åtgärder. Den öppna arbetslösheten är 6,5 % och
          </note>
          <note>
            5,6 % finns i program, om statsrådet inte kände till det. Vi
            kan nog därför diskutera hur en halvering har gått till.
          </note>
          <note>
            Statsrådet sade att det var en déjà vu-upplevelse, att han har
            upplevt det här tidigare. Det stämmer. Vi har debatterat och diskuterat
            arbetsmarknadspolitik tidigare. Men under den period som har gått
            så har det inte hänt någonting. Vi har fortfarande ett bekymmersamt
            läge på arbetsmarknaden i Sverige.
          </note>
          <note>
            Regeringen har ju inte åtgärdat de strukturella förändringar
            som både näringsliv och fackliga organisationer vill. Och man
            har inte gjort någonting för att sänka skattetrycket. T.o.m. kommissionen
            rekommenderar Sverige att markant minska skattetrycket på arbete,
            framför allt för låga löner, samt att fortsätta att reformera
            skatte- och bidragssystemet för att förbättra incitamenten för
            arbete. Regeringen gör ju ingenting.
          </note>
          <note>
            Och vi kommer troligen att få debattera arbetslöshet och sysselsättning
            många gånger till.
          </note>
          <note>
            Jag vill tacka statsrådet för dessa minuter. Men jag är inte
            särskilt nöjd med de svar som jag fick om tudelningen av den svenska
            arbetsmarknaden.
          </note>
          <note type="speaker">
            Anf. 46 KENT OLSSON (m):
          </note>
          <note>
            Fru talman! Det talades om déjà vu. Det här är déjà vu, och det
            kanske behövs lite grann. Jag blir oroad när ministern som arbetar
            med arbetsmarknadsfrågor inte vet hur hög arbetslösheten är utan
            måste återkomma efter att ha talat med sin sekreterare om detta.
            Nog borde man veta hur hög arbetslösheten är, även om man har
            mycket annat att göra.
          </note>
          <note>
            Sedan vill jag glädja ministern genom att säga att vi tycker
            att det som är bra är bra. Och det är bra när ministern räknar
            upp saker och ting där det går bra för
          </note>
          <note>
            Sverige. Då är vi tacksamma, glada, osv.
          </note>
          <note>
            Jag vet att ministern inte hade möjlighet att vara med på IVA
            i tisdags. Vi var några som hade tillfälle att vara det. Där räknade
            man upp ett antal saker som
          </note>
          <note>
            Sverige var bra på och där man låg i topp. Men sedan sade man
            - och det var inte moderater utan helt objektiva forskare - att
            detta inte skapar de arbetstillfällen som borde kunna skapas.
            Andra länder som ligger sämre till i undersökningar skapar fler
            arbetstillfällen. Och vad är då anledningen till detta? Jo, att
            det är så svårt med olika typer av regler och skatter i
          </note>
          <note>
            Sverige.
          </note>
          <note>
            Av ministerns svar framgår att 6,5 % är den arbetslöshet som
            ministern talar om, och det är tydligen den siffra som socialdemokraterna
            officiellt talar om.
          </note>
          <note>
            Vi hävdar att den ligger betydligt högre, utan att dubbelräkna.
            Samtidigt kan man i debatten konstatera att ministern inte tänker
            göra speciellt mycket när det gäller de andra, eftersom de inte
            anses vara arbetslösa.
          </note>
          <note>
            Låt mig som avslutning säga något om vad som sades på s-kongressen.
            Där påpekade småföretagaren och socialdemokraten Dag Eriksson
            bl.a. att frågorna om företagare och entreprenörer måste få ett
            större utrymme på framtidens s-kongresser.
          </note>
          <note>
            Och de få kongressbeslut som ändå rör småföretagen lär inte mottas
            med jubel och applåder, eftersom småföretagen enligt kongressen
            inte längre ska få undanta två nyckelpersoner enligt reglerna
            om sist in, först ut. Det är inte något som vi tycker verkar lovande
            för att minska arbetslösheten.
          </note>
          <note>
            Anf. 47 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Att vi nu skulle börja diskutera lagen om anställningsskydd
            var vad man kunde förvänta sig i denna debatt. Det handlade allmänt
            lite grann om att vi har för många regler etc. Jag kan inte påstå
            att det var speciellt konstruktivt.
          </note>
          <note>
            När det sedan gäller frågor om sänkt skatt så har den här regeringen
            faktiskt sänkt skatten för låg- och mellaninkomsttagare mycket
            mer än vad andra regeringar med borgerlig färg har lyckats göra.
            Det har vi gjort under dessa år.
          </note>
          <note>
            Därtill har vi, vilket kanske inte har märkts, i varje fall har
            det inte framkommit i denna debatt, gjort radikala förändringar
            i arbetsmarknadspolitiken. Vi har radikalt förändrat a-kassan.
            Vi har radikalt förändrat arbetsmarknadspolitiken kopplat till
            a-kassan.
          </note>
          <note>
            Och jag vill nu passa på att konstatera att aktivitetsgarantin
            ändå är en framgångshistoria. Dels har många människor som har
            genomgått aktivitetsgarantin fått jobb, dels tycker jag att de
            som genomgår denna garanti - denna åsikt tror jag inte att moderaterna
            delar - har en trygghet. De kan ägna sig åt att se till att de
            får ett annat jobb, att de kommer ut på den öppna arbetsmarknaden
            eller att de får en utbildning utan att känna rädslan av otryggheten
            i att kanske bli utförsäkrad.
          </note>
          <note>
            Det är alltså en radikal förändring som har skett.
          </note>
          <note>
            Dessutom, för att avsluta debatten: Den öppna arbetslösheten
            ligger på 4 %. När det gäller de åtgärder som vi har vidtagit
            är det fråga om ungefär 2-3 %.
          </note>
          <note>
            Medräknat åtgärderna har vi således en arbetslöshet på ungefär
            6,5-7 %, men den öppna arbetslösheten ligger, som sagt, på 4 %.
            Det är också en framgångshistoria med utgångspunkt i hur det var
            när vi tog över regeringsmakten.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.20 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            7 § Svar på interpellation 2001/02:69 om arbetsmarknadsmyndigheternas
            behandling av enskilda
          </note>
          <note>
            Anf. 48 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Anna Kinberg har frågat mig för det första vilka
            initiativ jag ämnar vidta för att enskilda människor inte ska
            riskera att bli kränkta och ovärdigt behandlade av arbetsmarknadsmyndigheterna,
            för det andra vilka initiativ jag ämnar vidta för att skapa förutsättningar
            för en ny arbetsmarknadspolitik som möjliggör individuella lösningar.
          </note>
          <note>
            Anna Kinberg tar i sin interpellation också upp exempel på personer
            med utländsk bakgrund som uppges ha blivit illa bemötta vid sina
            kontakter med arbetsförmedlingen. Vidare uppger Anna Kinberg att
            arbetslösa inte får den service de har rätt att kräva av arbetsförmedlingen.
          </note>
          <note>
            Jag kan till att börja med inte uttala mig om enskilda ärenden
            som handläggs på arbetsförmedlingen, men det är en självklarhet
            att enskilda människor inte ska bli kränkta eller ovärdigt behandlade.
            Detta är helt oacceptabelt.
          </note>
          <note>
            Om någon skulle uppleva sig bli kränkande behandlad av tjänstemän
            finns alltid möjligheten att vända sig till Justitieombudsmannen
            (JO). Skulle det ske på grund av etnisk tillhörighet, sexuell
            läggning eller funktionshinder finns dessutom tre särskilda ombudsmän
            med uppgift att motverka diskriminering.
          </note>
          <note>
            Här avser jag Ombudsmannen mot etnisk diskriminering (DO), Ombudsmannen
            mot diskriminering på grund av sexuell läggning (HomO) samt Handikappombudsmannen
            (HO).
          </note>
          <note>
            Regler och regeltillämpning är emellertid inte allt.
          </note>
          <note>
            Ett första steg för att kunna komma till rätta med diskriminering
            på olika samhällsområden är ett erkännande av att diskriminering
            faktiskt förekommer och en insikt om den kränkning diskriminering
            innebär för den individ som drabbas.
          </note>
          <note>
            Mot den bakgrunden vill jag gärna framhålla att
          </note>
          <note>
            DO har etablerat ett samarbete med AMS som syftar till att öka
            kunskapen hos AMS anställda om etnisk diskriminering.
          </note>
          <note>
            Regeringen har dessutom för avsikt att ge AMS
          </note>
          <note>
            ett kompletterande uppdrag om bl.a. utbildningssatsningar riktade
            till arbetsförmedlare och annan personal inom Arbetsmarknadsverket
            rörande såväl mekanismerna bakom diskriminering som de gällande
            reglerna på området.
          </note>
          <note>
            När det gäller frågan om att skapa förutsättningar för att anpassa
            insatserna till de arbetssökandes individuella behov anser jag
            att den förnyelse som skett av arbetsmarknadspolitiken under min
            tid som näringsminister förbättrat situationen avsevärt.
          </note>
          <note>
            Aktivitetsgarantin har inneburit att de som står längst från
            arbetsmarknaden under en sammanhängande period kan ta del av olika
            insatser i form av t.ex.
          </note>
          <note>
            utbildning, praktik och jobbsökaraktiviteter, till dess att de
            får ett arbete eller börjar studera.
          </note>
          <note>
            Vidare har de individuella handlingsplanerna såväl formellt som
            i realiteten fått en större betydelse.
          </note>
          <note>
            Den individuella handlingsplanen ska upprättas gemensamt av arbetsförmedlaren
            och den arbetssökande. Handlingsplanen är nu obligatorisk för
            alla arbetslösa och ska upprättas senast inom tre månader efter
            det att de anmält sig som arbetssökande.
          </note>
          <note>
            Handlingsplanen är ett viktigt verktyg och utgör grunden för
            den planering som ska finnas för att de arbetslösa snabbare ska
            få ett arbete. I handlingsplanen tydliggörs vad den arbetslöse
            förväntas göra samt vilka insatser som kan vara aktuella från
            arbetsförmedlingens sida. De som har en handlingsplan visar sig
            också vara nöjdare än andra med arbetsförmedlingens service.
          </note>
          <note>
            Även om det på sina håll kan förekomma brister i servicen tycker
            jag ändå att det är på sin plats att i det här sammanhanget lyfta
            fram den stora yrkeskompetens och det engagemang som finns bland
            de anställda på arbetsförmedlingen. Arbetsförmedlingen har ett
            många gånger svårt uppdrag, och förväntningarna på vad som ska
            åstadkommas är stora från både statsmakternas sida och de arbetslösa.
          </note>
          <note>
            Till sist kan jag också konstatera att det moderata alternativet,
            som innebär kraftigt minskade resurser till både personal på arbetsförmedlingarna
            och programplatser, definitivt skulle minska möjligheterna för
            arbetslösa att utifrån sina förutsättningar kunna erbjudas lämpliga
            insatser som leder till jobb.
          </note>
          <note type="speaker">
            Anf. 49 ANNA KINBERG (m):
          </note>
          <note>
            Godkväll, herr talman! Tack för svaret! Näringsministern framhäver
            en mängd åtgärder och uppmanar dem som känner sig allra mest diskriminerade
            att gå till någon av ombudsmännen mot diskriminering.
          </note>
          <note>
            Det låter för all del positivt att ta krafttag mot diskriminering,
            liksom att utbilda arbetsförmedlarna om etnisk diskriminering.
            Men tyvärr märker jag, och det är det jag skulle vilja ta upp,
            att många upplever sig ovärdigt behandlade trots att AMS anställda
            gör sitt jobb. Det är ett värre problem, tycker jag.
          </note>
          <note>
            Jag kunde inte drömma om att börja på dagis vid
          </note>
          <note>
            60 års ålder, säger Barbro som har nämnts här tidigare i dag.
            Hon hade placerats i AGA och upplevde det som meningslöst.
          </note>
          <note>
            Exemplen är många. I en rapport från SNS berättar ett antal invandrare
            om sina möten med svenska myndigheter, däribland svensk arbetsförmedling.
            Det är ingen kul läsning. Ingen av dem anser sig positivt bemött
            av arbetsförmedlingen. Alla utom en upplever tvärtom rätt starkt
            att den svenska politiken skrattar åt dem. Läkaren Bahman och
            civilingenjören Faiz är bara två exempel på invandrare med kompetens
            i bristyrken som av svensk arbetsförmedling blir uppmanade att
            glömma sina yrken eftersom de inte kan få jobb inom dem.
          </note>
          <note>
            Det är inte okej, tycker jag, att svenska myndigheter sänder
            sådana signaler till dem som försöker etablera sig i vårt samhälle.
            Det här är ett stort problem, och jag delar ministerns uppfattning
            att det är oacceptabelt. Men det är inte jag som har haft tre
            år på mig att göra någonting åt det.
          </note>
          <note>
            Alla människor har rätt att bli behandlade som just människor
            i stället för boskap, klienter eller någonting sådant. Att ta
            ifrån människor ansvar och säga att de inte duger är farligt.
            Det är kränkande, och det skapar heller inte ett enda nytt jobb.
            Därför är det inte heller mer pengar till myndigheter och åtgärder
            som är lösningen. Då skulle vi redan ha en av världens bäst fungerande
            arbetsmarknader, och vi skulle inte ha något större problem med
            folk som sitter fast utanför den.
          </note>
          <note>
            Det är snarare attityden från staten det är fel på.
          </note>
          <note>
            Invandrare, även civilingenjörer och läkare som det är brist
            på, verkar vara en särskilt drabbad grupp som ska omhändertas
            och inte har en riktig chans. Alla klienter klumpas ihop, trots
            att de är väldigt olika.
          </note>
          <note>
            Det som kallas rättvis och solidarisk politik blir i praktiken
            väldigt orättvist.
          </note>
          <note>
            Det var därför jag efterlyste mer individuella lösningar. Jag
            menade inte individanpassade åtgärdsprogram eller ens aktivitetsgaranti;
            jag menade sådant som att möjliggöra för en läkare att få jobb
            som läkare i stället för att uppleva sig satt på vuxendagis. Om
            detta kunde ändras skulle både människorna och samhället vinna
            på det.
          </note>
          <note>
            Herr talman! Det verkar som om näringsministern trivs bäst med
            att formulera sig i form av åtgärder och bara gör det - och dessutom
            utgår från att de som står utanför arbetsmarknaden inte kommer
            att komma in på riktigt. Det tycker jag är synd. Jag hade nämligen
            hoppats att ministern för tillväxt och näringsliv skulle se det
            som ett problem att svenska myndigheter faktiskt hindrar människor
            från att komma in på arbetsmarknaden och därmed hindrar människor
            från att bidra till tillväxten. Ju sämre konjunkturen blir, desto
            viktigare blir det dessutom att så många som möjligt får bästa
            möjliga chans att ta sig in och att så få som möjligt upplever
            att AMS bara administrerar arbetslösheten.
          </note>
          <note>
            Därför är inte mer åtgärder lösningen utan fler jobb. AMS har
            hittills visat att det skrämmer fler än vad det hjälper, och framför
            allt att det skrämmer för många. Jag tycker inte att det är fler
            byråkrater som ska få sysselsättning utan fler arbetslösa.
          </note>
          <note>
            Eftersom verkligheten har visat en massa nackdelar med den politik
            som bedrivs nu undrar jag varför mer pengar och mer åtgärder skulle
            skapa nya och bättre resultat.
          </note>
          <note>
            Anf. 50 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Man blir lite förvånad.
          </note>
          <note>
            För det första talas det om att arbetsförmedlingen och arbetsförmedlarna
            uppträder diskriminerande mot dem som söker jobb. Det gäller då
            - om jag har förstått det rätt - framför allt invandrare. Detta
            beskrivs i generella termer, som om det alltid skulle ske. Det
            gör mig väldigt förvånad. Jag tror inte att interpellanten har
            den kunskapen att hon kan säga att det är så generellt. Med detta
            inte sagt att det inte har förekommit.
          </note>
          <note>
            För det andra, när jag redogör för att vi har tillfört en hel
            del resurser för att tillse att hanteringen blir bättre, så handlar
            det tydligen inte om detta utan om att man helst skulle ta bort
            AMS - om jag har förstått rätt - och i stället göra någonting
            annat. Då blir jag än mer förvånad.
          </note>
          <note>
            Huvudansvaret för att utveckla service på arbetsförmedlingarna
            ligger AMS - och det är ju ändå arbetsförmedlingarna som vi talar
            om. Inom AMS pågår också ett omfattande förändringsarbete som
            framför allt syftar till att stärka Arbetsmarknadsverket som en
            mer sammanhållen organisation med tydliga spelregler och samma
            service i hela landet. Detta har gjorts bl.a. mot bakgrund av
            att regeringen har stärkt
          </note>
          <note>
            AMS roll som chefsmyndighet.
          </note>
          <note>
            Vidare fick AMS ett uppdrag under förra hösten att utveckla metoder
            och vidta åtgärder som syftar till att öka kvaliteten i hanteringen
            av de arbetsmarknadspolitiska programmen.
          </note>
          <note>
            Ett av syften med förändringarna inom arbetslöshetsförsäkringen
            var att se till att tillämpningen av reglerna ska bli likadan
            runtom i landet. Inom Näringsdepartementet utreds därför frågan
            om en ny tillsynsmyndighet över arbetslöshetsförsäkringen, skild
            från Arbetsmarknadsverket, som bl.a. ska övervaka detta.
          </note>
          <note>
            AMS har efter detta uppdrag tagit fram ett fempunktsprogram.
          </note>
          <note>
            För det första handlar det om ett gemensamt uppdrag - ett arbetsmarknadsverk
            och arbetsförmedlingen i Sverige. Arbetsmarknadsverket ska tydliggöra
            sitt uppdrag och sin verksamhetsidé. Arbetsförmedlingen i Sverige
            är en rikstäckande arbetsförmedling där alla arbetsgivare och
            arbetssökande får likvärdiga möjligheter och möter likadana krav.
          </note>
          <note>
            För det andra gäller det Arbetsmarknadsverket i omvärlden. Det
            handlar om hur omvärlden ser på
          </note>
          <note>
            Arbetsmarknadsverket. Organisationen avser att tydliggöra det
            uppdrag den har och vad den uträttar.
          </note>
          <note>
            För det tredje handlar det om ledning och styrning. Det gäller
            att utveckla ledarskap och arbetsformer.
          </note>
          <note>
            För det fjärde gäller det en kompetensbaserad lärandeorganisation.
            Det handlar om en uppgradering av de verksamhetsgemensamma utbildningssatsningarna
            för nyanställda, fortbildning och chefsutbildning.
          </note>
          <note>
            För det femte handlar det om utvärdering och förnyelse. Det gäller
            att förbättra målstyrningen, resultatdialogen och uppföljningen.
          </note>
          <note>
            När det gäller AMS organisation, arbetsförmedlingarnas hantering
            och individuella planer har det blivit en radikal förändring,
            menar jag. Det är det som är min poäng. Om man sedan menar att
            vi inte behöver AMS och att vi inte behöver arbetsförmedlare för
            att de är byråkrater som inte begriper någonting och att det är
            bättre att vi vidtar andra åtgärder - låt oss då diskutera det.
            Men så uppfattar jag inte interpellationen. Jag är dock villig
            att diskutera det, och jag ska nu gå och sätta mig och vänta på
            att den frågan tas upp och ska återkomma med svar även i den.
          </note>
          <note type="speaker">
            Anf. 51 ANNA KINBERG (m):
          </note>
          <note>
            Herr talman! Referensen till en SNS-rapport, som näringsministern
            säkert har läst - annars kan jag skicka över den - berör naturligtvis
            ett urval av de invandrare som har kommit till Sverige. Man har
            inte intervjuat flera hundra tusen personer, utan bara 20.
          </note>
          <note>
            Men det är ingen av dem som upplever sig som positivt behandlad
            av svenska arbetsmarknadsmyndigheter. Det var det problemet som
            jag ville ta upp.
          </note>
          <note>
            Man kan konstatera att den påstådda förbättringen av AMS har
            gett oss drygt en halv miljon människor som står utanför den reguljära
            arbetsmarknaden. Den uppvisar resultat som t.ex. att arbetslösheten
            i Rosengård i slutet på den här högkonjunkturen är dubbelt så
            hög som den var i Rosengård i slutet på den förra högkonjunkturen.
            De goda åren på arbetsmarknaden verkar dessutom vara slut för
            den här gången, vilket innebär att arbetslösheten redan ökar.
          </note>
          <note>
            Även om det kan finnas enstaka ljusglimtar i någon kommun någonstans
            så kan inte jag se att detta innebär någon förbättring eller någon
            särskilt lyckad arbetsmarknadspolitik. Det enda riktigt bra sättet
            som man kan driva arbetsmarknadspolitik på - särskilt om man är
            näringsminister - borde vara att skapa fler jobb. Men i Sverige
            var det färre som hade jobb i slutet på 1990-talet än i början
            på 1980-talet. I Australien var det 40 % fler. I Japan var det
            17 % fler. I
          </note>
          <note>
            Frankrike, som är rätt så socialistiskt mellan varven, var det
            7 % fler. Men i Sverige var det nästan 3 %
          </note>
          <note>
            färre! Det är resultatet av den politik som ni sitter och viskar
            om här. Det blir alltså färre jobb och fler som slåss om dem.
            Då är det klart att det blir problem på arbetsmarknaden. Det möter
            ni med fler åtgärder i stället för fler jobb. Jag skulle föredra
            om det var tvärtom.
          </note>
          <note>
            Den politik som säger att alla ska behandlas lika av AMS osv.
            har också gjort att högutbildade känner sig kränkta och att analfabeter
            har det svårt på svenskakursen etc. Därav min fråga om fler individuella
            åtgärder. Men jag ska erkänna att det finns enstaka exempel. I
            Halland har t.ex. myndigheter, kommuner, fack och arbetsgivare
            samarbetat lite grann för att hitta elektrikerjobb åt elektriker.
            Det är möjligtvis en bättre grej än att sätta alla långtidsarbetslösa
            i en klump, kalla dem för drabbade, göra dem till klienter och
            sätta dem på sådant som de uppfattar som vuxendagis.
          </note>
          <note>
            Politik som skapar jobb tycker jag är bra. Politik som skapar
            nya jobb åt byråkrater och avdankade politiker tycker jag inte
            är bra. Det är ett problem inte bara för att jag inte tycker att
            det är bra, utan också för att det inte skapar flera jobb. Näringsministern
            borde vara intresserad av, och kanske också bekymrad för, att
            Sverige har för få jobb. Jag skulle gärna vilja höra hur han vill
            skapa flera. Det är rimligen hans ansvar.
          </note>
          <note>
            Anf. 52 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Låt mig börja med att säga något om de individuella
            planerna kopplat till aktivitetsgarantin. Det är faktiskt just
            individuella planer som aktivitetsgarantin gör. Det handlar om
            att man gör en individuell handlingsplan för inskrivna som klargör
            rättigheter och skyldigheter. Jag kan erkänna att det har förekommit
            brister. Men när vi gör våra studier i dag kan vi ändå klart säga
            en annan sak. Jag kan här i kammaren nämna för interpellanten
            att jag dagligen får brev där de som ingår i eller har ingått
            i aktivitetsgarantin har upplevt den som väldigt positiv. Vi ska
            veta att vi har mer än halverat långtidsarbetslösheten, och det
            har gjorts mycket på grund av aktivitetsgarantin. Många har kommit
            in i den, och många har kommit ur den.
          </note>
          <note>
            Jag ska erkänna att jag därför inte tar seriöst på de här svepande
            beskrivningar av hur trötta politiker får jobb eller av hur akademiker
            som kommer från andra länder inte tas emot på ett värdigt sätt.
          </note>
          <note>
            Vi lägger bara i år 70 miljoner kronor för att ta hand om många
            akademiker i en speciell högskoleutbildning för invandrare. Om
            vi tittar på invandrares sysselsättningsökning ser vi att den
            har brutits från att bara ha gått ned till att öka.
          </note>
          <note>
            När det gäller antalet arbetslösa så vet jag att ni på det moderata
            kansliet är experter på att dubbla. Det har vi debatterat här
            tidigare i dag. Det är 165 000
          </note>
          <note>
            som är öppet arbetslösa och ungefär 120 000 som är i program
            i dag. Sysselsättningen ökade i år med
          </note>
          <note>
            40 000. AMS gör prognosen att den kommer att öka med ytterligare
            80 000. Vi har i dag 4 200 000 människor i sysselsättning. Det
            är en kraftig ökning som har skett under de senaste åren. Då ska
            man inte i lite allmänna termer stå här och säga att så inte är
            fallet.
          </note>
          <note>
            Öka inte sysselsättningen med byråkrater, utan ge människor riktiga
            jobb, sägs det här. Det är väl också lite förnedrande! Alla dessa
            byråkrater som jobbar på
          </note>
          <note>
            Regeringskansliet och på riksdagskanslierna och alla trötta politiker
            som sitter här i kammaren tror jag faktiskt är väldigt dugliga.
            De har gjort ett bra jobb och de kan göra väldigt mycket.
          </note>
          <note>
            De som jobbar i AMS är mycket kompetenta människor som också
            tillför väldigt mycket. Men att skapa nya jobb handlar om sådant
            som entreprenörskap och företagande, och det handlar om att ha
            ett bra företagsklimat.
          </note>
          <note>
            Som jag sade tidigare i dag i kammaren så är Sverige det främsta
            landet när det gäller innovationer -
          </note>
          <note>
            före USA och Japan. Vi börjar bli alltmer ledande i entreprenörskap.
            OECD och andra bedömare - men det är väl byråkrater som sitter
            där förstås - gör bedömningen att Sverige är ett land som jämfört
            med många andra länder har ett företagsklimat som ger möjligheter
            för utveckling som få andra länder kan representera och presentera.
          </note>
          <note type="speaker">
            Anf. 53 ANNA KINBERG (m):
          </note>
          <note>
            Herr talman! Tänk om utvecklingen av jobb inom innovationsföretag
            t.ex. hade varit likadan som den inom Regeringskansliet. Visst
            skulle det väl vara toppen! Det är inte just byråkratökningen
            som är mitt problem, utan minskningen av ökningen av jobb i de
            företag som jag tycker ska bli fler och större.
          </note>
          <note>
            Jag tycker att det är ett problem om akademiker från andra länder
            inte behandlas värdigt. Jag tycker att det är lite taskigt av
            näringsministern att förlöjliga en sådan poäng. Det är dessutom
            bara 39 % av högutbildade utrikesfödda som upplever att de har
            ett kvalificerat jobb. Det är väl ganska taskigt mot dem att försöka
            förlöjliga mig som tar upp det här problemet.
          </note>
          <note>
            Sedan fortsätter näringsministern att skryta om
          </note>
          <note>
            AMS, sig själv, politiken och sysselsättningen. Om ministern
            hade kommit och hälsat på i arbetsmarknadsutskottet någon gång,
            vilket han är välkommen att göra, hade han kunnat vara där när
            AMS generaldirektör var där och själv erkände att arbetslösheten
            ökar nu när konjunkturen viker. Jag beskyller inte
          </note>
          <note>
            Björn Rosengren för att själv ha gjort så att konjunkturen viker.
            Det lovar jag. Men jag konstaterar att
          </note>
          <note>
            AMS generaldirektör och jag är rätt eniga om att det blir kärvare
            på arbetsmarknaden. De som har haft svårast att ta sig in är de
            som slås ut först. Det tycker jag är ett problem.
          </note>
          <note>
            Jag tycker inte att vi som beslutsfattare ska nöja oss med att
            besluta om åtgärder och skicka mer pengar till en myndighet som
            uppenbarligen inte har gett de resultat som vi skulle vilja ha.
            Jag tycker att vi ska ha en näringspolitik som gör att fler kan
            få jobb på den öppna arbetsmarknaden. Vårt innovationsklimat har
            inte lett till detta, och Björn Rosengrens politik har det inte
            heller.
          </note>
          <note>
            Anf. 54 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Ord läggs på ord. Nu var det plötsligt så att generaldirektören
            var här och hade en annan uppfattning än jag. Sedan var det plötsligt
            så att
          </note>
          <note>
            AMS var en organisation som i princip var värdelös.
          </note>
          <note>
            Den gjorde ju ingenting. Den kostar bara pengar.
          </note>
          <note>
            Sedan talade vi om innovationsklimatet, och det fanns ju inte
            heller. Jag kan bara konstatera att enligt den bedömning som görs
            av EU har Sverige det högsta innovationsklimatet i världen. Först
            kommer Sverige, sedan kommer USA och sedan kommer Finland. Jag
            tycker inte att det är ett dåligt betyg.
          </note>
          <note>
            Ord läggs på ord utan innehåll och utan, om jag nu får bli lite
            allvarlig, en seriös bedömning. Det är ett allmänt ordsvall över
            hur dåligt och svart det är.
          </note>
          <note>
            Jag är bekymrad över det som sker på arbetsmarknaden. Jag kan
            konstatera att antalet sysselsatta ökade med 40 000, och de flesta
            av dem var i privat sektor. När vi nu har ökat sysselsättningen
            har det skett i den privata sektorn, och framför allt i tjänstesektorn
            och i de sektorer där vi har en utveckling som skapar tillväxt.
            Därför blir diskussionen lite besynnerlig.
          </note>
          <note>
            Sammanfattningsvis vill jag säga att jag självklart är oroad,
            men det är fortfarande så att sysselsättningen ökar. Det är fortfarande
            så att arbetslösheten minskar, även om det planar ut. Vi har fortfarande
            ganska bra kontroll över arbetsmarknaden. Vi ska följa den, och
            vi ska göra det med traditionella socialdemokratiska arbetsmarknadspolitiska
            medel. Det lovar jag.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2001/02:85 om personalsituationen
            vid Näringsdepartementet
          </note>
          <note>
            Anf. 55 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Ola Karlsson har frågat mig vilka åtgärder jag som
            statsråd kommer att vidta för att komma till rätta med problem
            med personalomsättningen vid departementet.
          </note>
          <note>
            Interpellationen målar upp en svart bild kring hur det är att
            vara anställd som chef vid Näringsdepartementet. Redan inledningsvis
            vill jag slå fast att denna verklighetsbeskrivning inte delas
            av mig och andra ansvariga ministrar på departementet.
          </note>
          <note>
            Inom Regeringskansliet har chefer normalt en tillsvidareanställning
            som departementsråd och tidsbegränsade förordnanden som chef för
            viss enhet med möjlighet till förlängning. Inom Näringsdepartementet
            är förordnandetiden som enhetschef tre år. Genom de tidsbegränsade
            chefsförordnandena ger Regeringskansliet och Näringsdepartementet
            uttryck för en positiv syn på rörlighet i chefsgruppen.
          </note>
          <note>
            Så gott som samtliga av de chefer som lämnat departementet har
            fått attraktiva arbeten, vilket i sig är någonting positivt. Detta
            visar att de personer som rekryterats som chefer till Näringsdepartementet
            är attraktiva för kvalificerade uppdrag inom Regeringskansliet
            eller hos andra arbetsgivare. Att chefer och medarbetare blir
            synliggjorda och eftertraktade på arbetsmarknaden är värdefullt
            och visar på ett gott betyg för utfört arbete, dels för individen,
            dels för den organisation man arbetar inom.
          </note>
          <note>
            Samtidigt kan generellt sett en för stor rörlighet inom en personalgrupp
            även leda till problem för en organisation. För att möta en snabbt
            föränderlig omvärld med växlande krav utvecklar vi fortlöpande
            våra interna styrinstrument och de utvecklingsinsatser som kan
            vara aktuella för chefer och medarbetare. Vi har t.ex. utvecklat
            introduktionen av nya chefer och ser fortlöpande över chefsutvecklingsinsatserna
            som handlar både om generella och individuella åtgärder.
          </note>
          <note>
            För närvarande pågår ett omfattande utvecklingsarbete inom Näringsdepartementet.
            En viktig komponent i detta arbete är att utveckla frågor som
            hänger samman med arbetsorganisation, t.ex. arbetssätt och arbetsmetoder.
            Samtliga chefer och medarbetare är på ett aktivt sätt involverade
            i detta arbete. Jag anser att alla organisationer ständigt måste
            utvecklas. Näringsdepartementet ligger långt framme med ett aktivt
            utvecklingsarbete.
          </note>
          <note>
            Som jag tidigare konstaterat är chefer vid Näringsdepartementet
            attraktiva på arbetsmarknaden.
          </note>
          <note>
            Vissa faktorer som kan påverka våra efterfrågade och kvalificerade
            chefer att byta jobb kan vara svåra att möta för Regeringskansliet
            och ett enskilt departement. Jag tänker t.ex. på att andra sektorer
            kan erbjuda mer förmånliga löner och anställningsvillkor. Jag
            menar att vi ska arbeta för att de kvalificerade medarbetare som
            vi behöver inom departementen sammantaget ska kunna erbjudas så
            attraktiva villkor att vi kan attrahera och behålla dem.
          </note>
          <note type="speaker">
            Anf. 56 OLA KARLSSON (m):
          </note>
          <note>
            Herr talman! Låt mig först tacka för svaret som är kort och tydligt.
            Jag har kunnat konstatera i pressen att statsrådet gläds åt chefskarusellen
            på hans departement. Jag kan också konstatera att varken han eller
            hans kolleger på departementet delar den verklighetsbeskrivning
            som jag har i min interpellation, och då inte heller den som finns
            i den artikel i Dagens Industri som var grund för interpellationen.
          </note>
          <note>
            Jag skulle inledningsvis vilja fråga statsrådet: Är all kritik
            som framförs i artikeln och i interpellationen felaktig? Saknar
            artikeln grund?
          </note>
          <note>
            Det är naturligtvis bra att vi har glada och nöjda statsråd som
            gläds åt chefskarusellen. Problemet är ju att det inte räcker.
            Vi behöver också nöjda företagare.
          </note>
          <note>
            Vi behöver nöjda arbetslösa och ett företagsklimat som gör att
            vi får fler företag och fler jobb. Vi behöver småföretagare som
            gläds åt att vi får ett fungerande avregleringsarbete. Då är det
            naturligtvis problematiskt om chefskarusellen innebär att ansvariga
            chefer slutar för ofta.
          </note>
          <note>
            Vi kan ta Simplexdelegationen som exempel.
          </note>
          <note>
            Dess första chef, Bengt Månsson, avgick med orden:
          </note>
          <note>
            Jag hade räknat med att stånga pannan blodig men inte avlida
            på min post.
          </note>
          <note>
            Det är klart att det leder till att avregleringarna inte blir
            så effektiva och så bra som de annars skulle ha blivit. När den
            statssekreterare som är ansvarig för avregleringsarbetet byts
            ut innebär det att arbetet och effektiviteten blir lidande. En
            ny chef måste ju sätta sig in i nya problem. Sedan är det ytterligare
            en ny chef som måste sätta sig in i samma problem. Resultatet
            blir att arbetet går alltför sakta och att alltför lite händer
            med t.ex. avregleringsarbetet.
          </note>
          <note>
            Sedan kan man ju säga att detta är en liten detalj, men det är
            ett problem som väldigt många småföretagare uppger som ett av
            de största hindren.
          </note>
          <note>
            En undersökning bland svenska företagare från november 2000 visar
            att över hälften av de tillfrågade anser att det har blivit fler
            regler under de två-tre senaste åren; detta när vi i stället borde
            gå mot färre regler.
          </note>
          <note>
            Statsrådet skriver i sitt svar att det är bra med karusellen
            därför att man har förordnanden på tre år, vilket ger en naturlig
            anledning att ifrågasätta - både för den anställde om han ska
            vara kvar och för chefen om han ska ha den anställde kvar.
          </note>
          <note>
            Om jag förstår det hela rätt har dock samtliga dessa chefer slutat
            innan förordnandetiden löpt ut. Det nya Näringsdepartementet startade
            ju den 1 januari
          </note>
          <note>
            1999, så tre år har ännu inte gått. Om jag inte räknar alldeles
            fel har alltså samtliga slutat innan förordnandetiden löpt ut.
            Det är ett allvarligt problem om chefskarusellen leder till att
            vi inte får den förbättring av näringsklimatet som vi behöver.
            Vad tänker statsrådet göra?
          </note>
          <note>
            Anf. 57 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! För det första: Personalrörligheten för chefer vid
            Näringsdepartementet var år 1999 av naturliga skäl högre än genomsnittet
            i Regeringskansliet eftersom det var då som Näringsdepartementet
            bildades och en del chefer så att säga blev över - det var ju
            en del av den rationalisering som skedde.
          </note>
          <note>
            För åren 2000 och 2001 ligger rörligheten på ca
          </note>
          <note>
            4,5 %, vilket är ett genomsnitt för Regeringskansliet och betydligt
            lägre än för Justitiedepartementet och
          </note>
          <note>
            Socialdepartementet.
          </note>
          <note>
            För det andra: Regeringskansliet har i dag fått resultatet av
            årets attitydundersökningar bland personalen. Det är tredje gången
            som en sådan undersökning genomförs. Förändringarna sedan den
            senaste mätningen, som gjordes år 1999, visar att utvecklingen
            går åt rätt håll, dvs. att man tycker att det är bättre i dag
            än det var tidigare. Ett par trendbrott har skett, framför allt
            när det gäller ledarskapet inom Regeringskansliet. Där visar två
            mätningar i rad på en förbättring.
          </note>
          <note>
            Av 40 personer som slutade har 20 personer gått till privat anställning.
            Det tycker jag också är ett uttryck för att det är ganska bra.
            Det är alltså populärt att komma från Näringsdepartementet; man
            erbjuds jobb. Det anses vara fint och kunnigt, och det anses också
            att man har utvecklats om man fått jobb och jobbat på Näringsdepartementet.
          </note>
          <note>
            Orsaker till avgång registrerar vi. I nästan alla fall avgår
            man därför att man får en bättre karriär. Man blir någonting.
            Ibland dubblar man t.o.m. sin lön -
          </note>
          <note>
            t.ex. på IT-sidan, och det är helt naturligt. Man går och får
            då dubbelt så hög lön. Det är framför allt från
          </note>
          <note>
            Finansdepartementet och Näringsdepartementet som näringslivet
            söker nya medarbetare.
          </note>
          <note>
            I fråga om avgångsorsakerna - där det frågas om orsaken till
            avgången, hur vederbörande har trivts osv. - konstateras det att
            man har trivts bra och att man har haft god kontakt med den politiska
            ledningen. Jag har svårt att finna att Näringsdepartementet skulle
            ha det så som det uttrycks i artikeln och även i interpellationen.
            Både när det gäller utveckling och när det gäller hur folk trivs
            ligger Näringsdepartementet i många fall avsevärt bättre till
            än vad som gäller för Regeringskansliet i snitt. I många fall
            går man inte under detta snitt. Därför känner jag mig ganska nöjd.
          </note>
          <note>
            Som departementschef har jag ambitionen att människor ska utvecklas,
            att människor ska ges möjligheter att byta jobb; jag tycker att
            det är viktigt att man gör det. I en del fall - det kan jag erkänna
            -
          </note>
          <note>
            tycker man att chefsbytena gått för fort och att mycket kunskaper
            gått förlorade. Men då har det väldigt mycket handlat om att dessa
            människor har blivit erbjudna bra jobb, och det blir man erbjuden
            om man jobbar på Näringsdepartementet.
          </note>
          <note type="speaker">
            Anf. 58 OLA KARLSSON (m):
          </note>
          <note>
            Herr talman! Jag kan väl glädja statsrådet med att säga att min
            ambition är att fler ska få byta jobb på
          </note>
          <note>
            Näringsdepartementet efter nästa val, men kanske inte just bland
            enhetscheferna utan något högre upp.
          </note>
          <note>
            Det är klart att det är bra att det är populärt att komma från
            Näringsdepartementet, att andra arbetsgivare upplever att det
            är bra att rekrytera personer därifrån, men det är inte alldeles
            självklart bra för näringsklimatet om det också är populärt att
            gå från
          </note>
          <note>
            Näringsdepartementet. Det leder ju till att det politiska arbete
            som borde göras på departementet blir lidande.
          </note>
          <note>
            Ta t.ex. Simplexarbetet, regelförenklingsarbetet.
          </note>
          <note>
            Statsrådet kan väl ändå inte tro att det arbetet blivit effektivare
            av att man har bytt enhetschef och av att man har bytt ansvarig
            statssekreterare tre gånger sedan arbetet påbörjades. Inte har
            regelförenklingsarbetet blivit effektivare eller bättre av det
            på Näringsdepartementet!
          </note>
          <note>
            Ett annat problem är att det är påtagligt svårt för ärenden att
            komma från departementet. Se bara på regionalpropositionen eller
            på infrastrukturpropositionen - det tog påtagligt lång tid att
            komma från departementet!
          </note>
          <note>
            En av de viktiga saker som departementet har att göra är att
            skapa ett bättre näringsklimat. För att klara det behövs det bra
            medarbetare på departementet, medarbetare som också tycker att
            det är värt att stanna kvar där.
          </note>
          <note>
            Jag tycker att det är oroande med de signaler som kommer i form
            av den artikel i Dagens Industri som var utgångspunkten för min
            interpellation. Om det är väldigt många som upplever att miljön
            är så dålig att man går till en tidning med de signalerna är det
            uppenbart så att det politiska arbetet blir lidande. Vi ser det
            på avregleringarna, och vi har sett det på infrastrukturpropositionen
            och på den regionalpolitiska propositionen - försenade arbeten
            och för dåliga produkter. Hur tänker statsrådet se till att vi
            snabbare får fram produkter och att vi får en snabbare avreglering;
            detta för att faktiskt få ett bättre näringsklimat?
          </note>
          <note>
            Anf. 59 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Ola Karlsson har läst en tidningsartikel och greppat
            tag i den och då funnit att Näringsdepartementet inte fungerar,
            att det är för stor omsättning på folk. Men jag har här klargjort
            att det inte är större omsättning på Näringsdepartementet än det
            är på de andra departementen. När det gäller chefer är omsättningen
            i många fall mindre. Därmed har vi klarat ut den saken.
          </note>
          <note>
            Vidare hakar han på och talar om stora brister och om ineffektivitet.
            Låt mig då inför kammaren ge några viktiga fakta även på detta
            område.
          </note>
          <note>
            1. Näringsdepartementet avlämnade 31 propositioner till riksdagen
            år 2000. Näringsdepartementet var det departement som mest ökade
            antalet propositioner jämfört med året innan.
          </note>
          <note>
            2. Statistik från riksdagens kammarkansli visar att
          </note>
          <note>
            Näringsdepartementet avlämnar propositioner och skrivelser enligt
            plan. Departementet står sig väl vid en jämförelse med övriga
            departement.
          </note>
          <note>
            Näringsdepartementet har en leveranssäkerhet som ligger betydligt
            över genomsnittet inom Regeringskansliet. Den är betydligt högre
            än hos t.ex. Socialdepartementet och Finansdepartementet.
          </note>
          <note>
            3. Näringsdepartementets myndigheter och affärsverk, som är många,
            får rena revisionsberättelser.
          </note>
          <note>
            Riksrevisionsverket gav sammanlagt 15 myndigheter invändning
            i revisionsberättelsen för räkenskapsåret 2000. Ingen av dessa
            myndigheter lyder under Näringsdepartementet. Näringsdepartementet
            är det enda departement vars myndigheter och affärsverk helt har
            undvikit revisionsberättelser med invändning avseende verksamhetsåret
            2000.
          </note>
          <note>
            4. Näringsdepartementet hade ca 1 200 regeringsärenden under
            år 2000. Näringsdepartementet var det departement som hade näst
            flest antal regeringsärenden under året.
          </note>
          <note>
            5. Näringsdepartementet utfärdade 150 författningar under år
            2000. Näringsdepartementet var det departement som mest ökade
            antalet författningar jämfört med året innan.
          </note>
          <note>
            6. Näringsdepartementet utfärdade 105 kommittéoch utredningsdirektiv.
            Departementet var det departement som utfärdade flest direktiv
            under året, totalt ca 44 % av det totala antalet direktiv inom
            Regeringskansliet. Det innebär en ökning, jämfört med förra årets
            andel, med 38 %.
          </note>
          <note>
            7. Näringsdepartementet har sedan flera år den största mängden
            inkomna ärenden inom Regeringskansliet. Sedan år 1999 har trenden
            varit ökande.
          </note>
          <note>
            Herr talman! Jag skulle kunna fortsätta med en ännu längre lista
            med relevant statistik och med fakta, men jag tror att vad jag
            nu har tagit upp visar att Näringsdepartementet är ett effektivt
            och sammanhållet departement, präglat av duktiga och professionella
            medarbetare. Jag är faktiskt glad över att Ola Karlsson tar upp
            detta eftersom det gett mig möjlighet att få redovisa departementets
            effektivitet och professionalism.
          </note>
          <note>
            Och än en gång: Man kan faktiskt föra en diskussion om hur hög
            omsättningen av antalet anställda ska vara. Normalt brukar man
            säga att den i kunskapsorganisationer bör ligga på mellan 10 och
            20 %. Det är ett inflöde och ett utflöde man får.
          </note>
          <note>
            Jag vill också säga det, att de chefer som har lämnat departementet
            oftast också har hamnat inom departementets organisation. De har
            blivit generaldirektörer, länsarbetsdirektörer etc. Det innebär
            att de finns kvar med sin kompetens inom organisationen.
          </note>
          <note>
            De har tagit den från departementet och fört den till verk och
            myndigheter, och det är det som är dynamik i en organisation,
            att göra detta. Det är det som stärker organisationen.
          </note>
          <note type="speaker">
            Anf. 60 OLA KARLSSON (m):
          </note>
          <note>
            Herr talman! Jag kan konstatera att för Björn Rosengren är det
            viktigt att tillsätta många utredningar, det är viktigt att hans
            departement har störst ökning i antalet författningar under ett
            år, och det är viktigt att hans departement ökade antalet proppar
            mest år 2000, även om det senaste väl mest beror på att det var
            ett så utomordentligt litet antal 1999, därför att man hade så
            svårt att komma i gång med arbetet.
          </note>
          <note>
            Sedan ska man komma ihåg att mycket av de proppar som kommer
            från Näringsdepartementet inte är så tunga och inte så viktiga.
            Det senaste var väl energieffektiviseringskrav på förkopplingsdon
            för lysrör, som ju inte påverkar det svenska näringsklimatet så
            där rasande mycket.
          </note>
          <note>
            Ett av problemen är att vi har för mycket utredande på departementet
            och för lite beslut och förslag vad gäller att förbättra näringsklimatet.
            Problemet hemma i mitt län, herr talman, är att där sjunker antalet
            företagare. 1993 var det 13 100, och i år är det enligt den senaste
            statistiken 11 700. Så medan Björn
          </note>
          <note>
            Rosengrens departement tillsätter utredningar och ökar antalet
            författningar mest av alla departement i regeringen sjunker antalet
            företagare i mitt län.
          </note>
          <note>
            Jag tror att ska vi få fler företagare och fler jobb så måste
            vi ha ett bättre näringsklimat. Dit hör att förenkla och se till
            att vi får en fungerande Simplexorganisation som faktiskt avreglerar
            och gör det lättare för företagen. Det är mycket viktigare än
            att öka antalet författningar mest.
          </note>
          <note>
            Anf. 61 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! 1999 hade vi inga proppar, sade interpellanten.
            Jag kan bara konstatera att då hade vi 18
          </note>
          <note>
            propositioner. Vi kan väl försöka hålla oss till vad som är rätt
            och fel. Diskussionen handlar ju om detta:
          </note>
          <note>
            Var detta departement effektivt? Hade det någon förmåga? Och
            då vill jag redogöra för att vi har lämnat 31 propositioner under
            2000. En del av de propositionerna får väl anses vara väldigt
            tunga. Det handlar om regionalpolitiken och om infrastrukturen.
            De är väl ett par av de tyngre propositionerna som vi har lagt
            fram under den här mandatperioden, och de har beretts och jobbats
            fram av Näringsdepartementet.
          </note>
          <note>
            Av de regler och regelverk som vi har tittat på kan jag bara
            konstatera att ungefär 65 % av Småföretagsdelegationens krav på
            regelförändringar har vi faktiskt tillgodosett, och vi har tagit
            en hel del andra förändringar som vi också kommer att redovisa
            här till kammaren under året.
          </note>
          <note>
            Därför blir den här diskussionen och den här logiken - från att
            försöka angripa Näringsdepartementet med att vi har ett dåligt
            ledarskap, att cheferna lämnar och att personalen vantrivs, till
            att landa i att hemma hos Ola Karlsson finns det inte tillräckligt
            med småföretag och de växer inte lika snabbt som tidigare -
          </note>
          <note>
            lite svårgenomtränglig, onekligen!
          </note>
          <note>
            När det sedan gäller företagsklimatet - det har vi diskuterat
            tidigare här i kammaren i dag - och innovationsklimatet så kan
            jag konstatera att där står Sverige främst i förhållande till
            andra länder. Först kommer Sverige, sedan USA och sedan Finland.
            Och det gäller flera sådana här indikatorer som jag kan ta med.
          </note>
          <note>
            Men jag skulle ändå vilja avsluta med det att jag har gjort en
            redogörelse här, och jag skulle kunna göra den ännu djupare och
            titta på resultat ur attitydmätningen och personalens goda betyg
            gällande den fysiska arbetsmiljön, arbetsklimatet, jämställdheten,
            den interna informationen och trivseln. Det kan jag fortsätta
            med, men jag tror att det jag nu har tagit upp visar att Näringsdepartementet
            är en god arbetsplats präglad av duktiga och professionella medarbetare,
            och än en gång: Jag är därför glad att Ola Karlsson har tagit
            upp detta och gett mig möjlighet att redogöra för detta. Tack,
            herr talman!
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2001/02:73 om måluppfyllelse i skolan
          </note>
          <note>
            Anf. 62 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Ulf Nilsson har frågat mig vilka åtgärder jag avser
            vidta för att målbeskrivningen i kursplanerna ska bli tydligare.
          </note>
          <note>
            Ulf Nilsson citerar Riksdagens revisorer och säger att det råder
            osäkerhet om vilka mål som ska följas upp och utvärderas och att
            Statens skolverk inte varit tillräckligt tydligt när det gäller
            att beskriva kraven på likvärdiga metoder för uppföljning.
          </note>
          <note>
            Det är kommunerna som har huvudansvaret för att följa upp och
            utvärdera resultaten i sina skolor. Som redskap för detta har
            de bl.a. betygskriterier och nationella prov. I de obligatoriska
            kvalitetsredovisningar som kommuner och skolor upprättar ska också
            framgå i vilken mån målen uppnås. I syfte att stärka arbetet med
            kvalitetsredovisningarna har regeringen nyligen fattat beslut
            om vissa förändringar i förordningen om kvalitetsredovisning.
            Bl.a. har kopplingen till de nationella målen skärpts. Kravet
            på att redovisa vilka åtgärder som behövs för att uppnå målen
            har dessutom ersatts med ett krav på att redovisa vilka åtgärder
            som skolan respektive huvudmannen avser vidta. Ett sista datum
            för när kvalitetsredovisningarna ska vara upprättade har också
            införts.
          </note>
          <note>
            Metoder kan emellertid alltid förbättras. Statens skolverk arbetar
            kontinuerligt med stöd både av generell natur och direkt riktat
            till kommuner som behöver utveckla sin uppföljning och utvärdering.
            För drygt ett år sedan fick Statens skolverk i uppdrag att fram
            till den 1 juli 2003 särskilt arbeta med att utveckla verkets
            former för att stödja skolutveckling. Verket ska genom riktade
            insatser aktivt verka för att kommuner och skolor, där målen inte
            nås, ges stöd att utveckla verksamheten. Som ett led i detta arbete
            genomför verket under innevarande år utvecklingsdialoger med ett
            60-tal kommuner. I dialogerna diskuteras behovet av åtgärder för
            att öka kvaliteten och måluppfyllelsen i de verksamheter som uppvisar
            brister. Denna förändrade inriktning av verkets arbete betyder
            att resurserna för skolutveckling i större utsträckning fördelas
            efter behov och inte efter ansökan.
          </note>
          <note>
            Jag håller med Ulf Nilsson om att det är viktigt med tydliga
            mål i läroplaner och kursplaner. Jag anser dock inte att existerande
            brister i måluppfyllelsen beror på att målen i sig kan uppfattas
            som otydliga. Inte heller tycker jag att det finns fog för att
            tala om för låga kunskapskrav i skolan. Sett ur ett internationellt
            perspektiv har vi både höga ambitioner och hög kvalitet i vårt
            skolsystem.
          </note>
          <note>
            Det vi kan se med det nuvarande målsystemet är dock att målen
            att sträva mot får stå tillbaka för målen att uppnå. Dessa mål
            har blivit taket i målstrukturen i stället för golvet, som var
            det avsedda syftet. Med hänsyn till vad vi vet om hur de olika
            måltyperna nu hanteras, finns det därför skäl att se över förhållandet
            mellan mål att uppnå och mål att sträva mot.
          </note>
          <note>
            Jag tycker också att det är dags att nu börja fundera över antalet
            mål i läroplanerna och framför allt i kursplanerna. De nuvarande
            styrdokumenten är de första som skrivits i det målrelaterade styrsystemet,
            och vi har ett mycket stort antal mål i skolan i dag.
          </note>
          <note>
            Detta är något som en kommande läroplansutredning bör titta på.
          </note>
          <note>
            Ulf Nilsson hänvisar i sin fråga till det förslag som lämnats
            av en arbetsgrupp i Ds 2001:48 om att det i framtiden bara ska
            finnas en typ av mål i kursplaner och läroplaner. I skrivelsen
            framhåller arbetsgruppen att den förändring av målstrukturen som
            föreslås måste utredas vidare.
          </note>
          <note>
            Som jag tidigare nämnt avser jag efter sommaren
          </note>
          <note>
            2002 ta initiativ till att en utredning tillsätts för att göra
            en översyn av de nuvarande läroplanerna. Frågor om målstrukturen
            i styrdokumenten kommer självklart att behandlas i denna utredning.
            När direktiven till denna utredning ska skrivas kommer den tidigare
            nämnda skrivelsen från läroplansgruppen att utgöra ett av flera
            underlag. Pågående utvecklingsarbete i skolorna, t.ex. den femåriga
            försöksverksamheten med utbildning utan timplan i grundskolan,
            kommer också att ge värdefullt underlag för diskussionen om hur
            skolorna lokalt arbetar med styrdokumentens mål.
          </note>
          <note>
            Även om målbeskrivningarna kan utvecklas och bli ännu tydligare
            anser jag inte att en kursplansrevidering är befogad just nu.
            En bred översyn av målstrukturen i läro- och kursplanerna bör
            göras av en kommande läroplanskommitté. Jag avser därför inte
            i nuläget vidta några åtgärder för att målbeskrivningarna i kursplanerna
            ska bli tydligare.
          </note>
          <note type="speaker">
            Anf. 63 ULF NILSSON (fp):
          </note>
          <note>
            Herr talman! Jag vill tacka skolministern för svaret. Vi har
            haft en hel del debatter här i kammaren, där bl.a. jag har ställt
            frågor om måluppfyllelse, betyg, nationella prov m.m. Orsaken
            till mitt engagemang är naturligtvis att det är så många elever
            som faktiskt inte uppnår målen i skolan. Vi har sett Skolverkets
            statistik som visar att mer än 30 % av dem som började gymnasiet
            1996 inte har uppnått gymnasiemålen fyra år senare. 24 % lämnar
            grundskolan utan godkända betyg i något eller några ämnen.
          </note>
          <note>
            Det är alltså nästan en tredjedel av gymnasieeleverna som inte
            klarar gymnasiets mål ens på fem år.
          </note>
          <note>
            På flera yrkesprogram är det omkring hälften som misslyckas.
            Man kan då naturligtvis svara, som bl.a.
          </note>
          <note>
            skolministern ofta gör, att vi har väldigt högt ställda mål i
            Sverige och att svenska ungdomar ändå internationellt sett har
            goda kunskaper. Men sanningen är att en massa ungdomar lämnar
            skolan utan att ha genomfört sin utbildning och utan att ha fått
            en riktigt lämplig och bra förberedelse för yrkesliv eller studier.
          </note>
          <note>
            Då kan diskussionen om vad man ska göra åt det framför allt handla
            om två saker. För det första kan man fråga sig om verkligen målen
            är riktigt ställda.
          </note>
          <note>
            Borde det kanske vara mer olika mål för dem som går en teoretisk
            utbildning och dem som går en mera yrkesinriktad utbildning? Själv
            är jag av den uppfattningen att vi inte behöver ha samma högt
            ställda teoretiska mål för alla elever. Alla tonåringar siktar
            inte omedelbart på en högskoleutbildning, utan en del vill så
            snabbt som möjligt in i yrkeslivet.
          </note>
          <note>
            För det andra kan man naturligtvis göra kunskapsmålen luddigare
            och snällare så att alla klarar dem. Det är just detta som jag
            hela tiden tycker mig se tendenser till i den socialdemokratiska
            skolpolitiken. En sådan skolpolitik lämnar elever i sticket, elever
            som i verkligheten skulle behöva stöd och hjälp men som på papperet
            klarar sig bra och därför inte får den hjälpen. En sådan skolpolitik
            utan tydliga mål stimulerar inte heller elever som vill nå höga
            kunskapsmål. De målen finns ju inte formulerade.
          </note>
          <note>
            Den direkta orsaken till min interpellation nu var att regeringens
            utredare har kastat fram förslag om att plocka bort det som kallas
            mål att uppnå i läroplanen.
          </note>
          <note>
            Det finns i dag två typer av mål i läroplanen - mål att uppnå
            och mål att sträva mot. Det är målen att uppnå som går att följa
            upp och som går att mäta på ett tydligt sätt. Tar man bort målen
            att uppnå blir det svårt eller omöjligt att svara på frågan hur
            det egentligen går för eleverna. Men samtidigt kan man naturligtvis
            också säga att ingen misslyckas om man tar bort de här målen.
            Tar man bort begreppet godkänd blir naturligtvis ingen elev heller
            underkänd. Men vad är det för glädje med en skola där ingen vet
            vad utbildningen i verkligheten är värd?
          </note>
          <note>
            Skolministern lämnade förra veckan ett glädjande besked om att
            hon tyckte att betygen på de nationella proven ska finnas kvar.
            Samtidigt har debatten de senaste åren varit full av inslag, särskilt
            från socialdemokratiskt håll, om att tona ned kunskapsmålen i
            skolan. Vi har fått höra att kravet på godkända betyg för att
            komma in i gymnasieskolan är stressande samt att kravet på baskunskaper
            gör skolan ensidig. Nu i sitt anförande sade ministern att mål
            att uppnå i läroplanen blir ett tak i stället för ett golv i skolan.
            Men, herr talman, hur kan skolministern mena att det blir ett
            tak? Det är väl svårt att säga det när en tredjedel av eleverna
            inte når upp till det taket.
          </note>
          <note>
            Avslutningsvis kan jag säga att jag inte håller med skolministern
            om att det inte behövs några omedelbara åtgärder. Jag menar att
            målbeskrivningarna borde bli tydligare, utvärderingen bättre och
            den borde komma in mycket tidigare i grundskolan.
          </note>
          <note>
            Anf. 64 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Ulf Nilsson talar om suddigheten i socialdemokraternas
            kursplanepolitik. Vad grundar sig Ulf Nilsson på? De kursplaner
            som i dag finns i grundskolan infördes av den borgerliga regeringen
            när nuvarande läroplan 1994 infördes. De kursplanerna skulle revideras
            efter ett antal år. Det gjordes vid förra årsskiftet. Kursplanerevideringen
            skedde tillsammans med lärare ute på nätet, och man kunde peka
            på vilka delar som behövde revideras. Efter revideringen var det
            snarast så att kursplanerna hade skärpts i stället för att ha
            blivit suddiga. Jag har aldrig tidigare hört att Ulf Nilsson har
            invänt mot de kursplaner som i dag finns för grundskolan. Vari
            består suddigheten i den socialdemokratiska politiken i det här
            avseendet?
          </note>
          <note>
            När det sedan gäller kursplanerna för gymnasieskolan ligger det
            ett uppdrag till Gymnasiekommittén att se över såväl ämnesbetygen
            som kursplanerna i gymnasieskolan. Kommittén har fått i uppdrag
            att utarbeta ett förslag som med bibehållandet av det nya antalet
            betygssteg minskar betygsstressen i den gymnasiala utbildningen
            och skapar förutsättningar för en bättre helhetssyn på elevernas
            kunskapsutveckling.
          </note>
          <note>
            Man ska titta över om det är bättre att ha ämnesbetyg, dvs. att
            man hela tiden kan förbättra sitt betyg till slutbetyget. Om kommittén
            kommer att fatta beslut om ett ämnesbetyg kommer detta att medföra
            att man då får revidera liggande kursplaner och göra om dem med
            inriktning mot ämnesplaner inom gymnasieskolan.
          </note>
          <note>
            Vidare har jag aldrig sagt att det är kraven på de godkända betygen
            som är stressande i grundskolan.
          </note>
          <note>
            Det som elever och lärare har visat på är hela situationen i
            arbetet, som kan handla såväl om lokala prov och nationella prov
            som om betygen sammantaget.
          </note>
          <note>
            Att göra något avsteg från att eleverna ska ha goda kunskaper
            har jag aldrig påstått i någon form av skoldebatt.
          </note>
          <note type="speaker">
            Anf. 65 ULF NILSSON (fp):
          </note>
          <note>
            Herr talman! Det var inte så, som skolministern sade, att jag
            menade att de mål som finns beskrivna är suddiga. Jag sade att
            den debatt och de förslag som har kommit från regeringshåll och
            från socialdemokratiskt håll har haft den innebörden att man vill
            urholka målen och skapa en suddighet kring inställningen till
            betyg. Det var förslag som har kommit antingen från socialdemokratiska
            politiker eller från utredare, förslaget om att avskaffa kravet
            på godkänd för att komma in på gymnasieskolan, partikongressens
            förslag om att avskaffa betygen som urvalsinstrument till grundskolan,
            det förslag som jag förut nämnde om att ta bort målen att uppnå
            i läroplanen, betygsdiskussionen om nationella prov, där skolministern
            intog rätt inställning enligt min uppfattning, osv. Det finns
            en rad förslag som har kommit i debatten. Det var de jag syftade
            på, inte de redan inskrivna målen. Men vi har inte sett några
            förslag som syftar till att skärpa måluppfyllelsen, att t.ex.
            sätta in nationella prov tidigare eller att ännu tydligare formulera
            de mål att uppnå som finns. Det är de förslagen jag skulle vilja
            efterlysa.
          </note>
          <note>
            Jag tycker alltså att det fortfarande finns väldigt många frågor
            obesvarade. Den verkliga framtidsfrågan för skolan är om vi vågar
            fortsätta att sätta upp tydliga mål för vad skolan ska uppnå,
            om vi vågar skärpa de målen och om skolan ska kunna ge varje enskild
            elev det stöd han eller hon behöver för att nå de målen. Ingen
            ska glömmas bort i skolan. På den punkten tror jag att skolministern
            och jag är överens.
          </note>
          <note>
            Men skolministern ger inget riktigt besked om hur hon ser inför
            framtiden på mål och måluppfyllelse i skolan. Därför skulle jag
            vara intresserad av att höra en gång till vad vi egentligen kan
            förvänta oss av den här diskussionen, t.ex. slopa målen att uppnå
            som skolministern snuddade vid i sitt anförande. Kan vi se fram
            mot att de kommer att tas bort, vilket jag skulle beklaga?
          </note>
          <note>
            Frågan är om det finns för många mål att uppnå?
          </note>
          <note>
            Vad vill utredarna åstadkomma? Är målen för högt ställda? Ska
            vi i stället få flera allmänna mål som inte alls går att utvärdera?
            Skulle det bli så, vilket jag inte hoppas, blir det färre larmrapporter
            från Skolverket om elever som inte når upp till målen, men å andra
            sidan blir det fler elever som i verkligheten inte klarar dem
          </note>
          <note>
            Herr talman! Jag konstaterar också att det finns en skillnad
            mellan ministern och mig i uppfattningen om hur bra målen utvärderas
            i den svenska skolan i dag.
          </note>
          <note>
            Skolministern menar att det arbete som görs är tillräckligt och
            att det inte behövs några omedelbara åtgärder. Men jag har en
            annan uppfattning.
          </note>
          <note>
            Vi har fått vittnesmål om att det råder osäkerhet om vilka mål
            som ska följas upp. Riksdagens revisorer påpekade, som sagt, att
            det råder stor osäkerhet hos kommunerna om detta. De säger också
            att Skolverket inte har varit tillräckligt tydligt i beskedet
            till kommunerna. De uppgifter som finns om hur måluppfyllelsen
            sker och hur målen utvärderas kan inte kallas tillfredsställande.
          </note>
          <note>
            Framför allt tycker jag att målen borde följas upp mycket tidigare.
            När vi ser på historien kan vi tyvärr konstatera att kommunaliseringen,
            som den genomfördes, var inte lyckad. Det har vi sett spåren av,
            och det får vi försöka att göra någonting åt nu. Då införde man
            en målstyrd skola. Samtidigt fick inte skolan och nationen tillräckligt
            skarpa instrument för att följa upp målen.
          </note>
          <note>
            Det är därför som jag tycker att debatten borde handla om hur
            vi ska få ännu tydligare mål i skolan och hur vi ska följa upp
            dem tidigare.
          </note>
          <note>
            Anf. 66 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Det är oerhört viktigt att man är noggrann när man
            säger vem som gör vad, Ulf Nilsson. Ulf Nilsson säger att det
            som läggs fram i utredningar och rapporter handlar om vad Socialdemokraterna
            vill i vissa frågor.
          </note>
          <note>
            Ulf Nilsson pekade på två olika rapporter. Den ena lämnades av
            en arbetsgrupp som har tittat på de framtida läroplanerna. Den
            leddes av en politiker,
          </note>
          <note>
            Tomas Eneroth som är riksdagsledamot. Övriga ledamöter i gruppen
            var inte politiker. De var experter och pedagoger med olika bakgrund.
            Jag vill inte säga att det här var en politisk rapport, utan den
            var gjord av ett antal experter.
          </note>
          <note>
            Rapporten som handlade om ifall man skulle behålla kravet på
            godkänt i engelska, svenska och matte var gjord av Kvalitetsgranskningsnämnden.
            Det fanns inte en enda politiker i denna nämnd. Inspektörerna
            är inte heller politiker.
          </note>
          <note>
            Jag tycker att det oerhört viktigt för mig som skolminister att
            få in synpunkter just från dem som inte är politiker utan som
            är experter, som är professionella eller som har andra erfarenheter
            för att vi ska få en vidgad syn på hur vi ska utveckla skolan.
          </note>
          <note>
            I och med att en rapport överlämnas till skolmininstern är det
            inte säkert att hon följer den till punkt och pricka. Det är ju
            en del av en helhet som så småningom kanske landar i en proposition
            till riksdagen.
          </note>
          <note>
            När rapporterna kommer in till Utbildningsdepartementet hanteras
            de på olika sätt. Ibland har vi en allmän remissomgång, ibland
            anordnar vi hearingar, ibland är det enskilda grupper som bearbetar
            och för samtal för att sedan återkomma. Det är alltså ingen självklarhet
            att en enskild rapport leder direkt till en proposition, utan
            en rapport är en del i ett stort byggande.
          </note>
          <note>
            Det är precis den processen som nu har pågått.
          </note>
          <note>
            Det är därför som vi efter sommaren vill utfärda direktiv till
            nästa läroplan. Då grundar vi oss på en lång rad rapporter och
            på vad lärarorganisationen, skolledare och andra har tyckt om
            de olika rapporterna.
          </note>
          <note>
            Jag kan i dag inte ta ställning till vad som kommer att hända
            just med den rapport som Tomas Eneroth och hans medarbetare har
            lämnat ifrån sig. Nu kommer det sedvanliga arbetet i gång. Jag
            kommer att vända mig till grupper som jag tycker är viktiga för
            att efterhöra deras syn på rapporten som helhet och de olika förslag
            som den innehåller.
          </note>
          <note>
            Om de mål som finns i dag i kursplanen, uppnåendemålen och strävansmålen,
            ska finnas kvar måste vi utveckla tankesättet kring dessa båda
            mål. Många stannar just vid uppnåendemålen i grundskolan eftersom
            de markerar kravet på godkänt. Men det som jag ser som angeläget
            är att strävansmålen får en större tyngd. De ingår i skolans hela
            perspektiv och inte bara i den enskilda elevens utveckling. Där
            är vi inte i dag i skolan. Men jag kan inte lämna något besked
            i dag om hur det kommer att bli i framtiden.
          </note>
          <note type="speaker">
            Anf. 67 ULF NILSSON (fp):
          </note>
          <note>
            Herr talman! Jag är helt medveten om att skolministern inte kan
            stå bakom varje kommatecken i varenda formulering i olika rapporter.
            Men jag pekar på att man ser ett mönster i de debatter som vi
            har fört under de senaste åren. De rapporter som har kommit från
            regeringens myndighet för skolan, Skolverket, i de förslag som
            kommer från Socialdemokraternas partikongress eller från politiska
            utredare har alltid handlat om att ifrågasätta betyg, att ifrågasätta
            tydliga mål att uppnå, att varna för stressen på grund av besvärligheterna
            när det gäller att uppnå målet godkänt.
          </note>
          <note>
            Jag tycker att det är tråkigt att det inte har kommit ett enda
            förslag som handlar om hur man ska skärpa utvärderingen och om
            hur man ska bli tydligare i att beskriva måluppfyllelsen tidigare.
          </note>
          <note>
            Faktum kvarstår att ministern tänker överlämna ett förslag till
            Läroplansutredningen om att det bara ska finnas en typ av mål
            i läroplanen. Skolministern talade nu om att strävansmålen - alltså
            de mål som är mera otydliga rent mätmässigt - uppvärderas och
            formuleras bättre när det gäller mätbarhet.
          </note>
          <note>
            Eftersom skolministern berör dessa mål både i sitt svar och muntligt
            skulle jag avslutningsvis vilja veta:
          </note>
          <note>
            Anser skolministern att det bör finnas tydliga och mätbara mål
            att uppnå, eller vad man väljer att kalla dem, i läroplanen och
            kursplanen? Ska de finnas kvar oavsett hur de formuleras? Jag
            tycker att det är oerhört viktigt att de ska finnas kvar, trots
            att jag också vet att allt inte kan mätas. Vissa baskunskaper
            kan dock mätas, särskilt när det handlar om att läsa, skriva och
            räkna, och de borde mätas mycket tidigare än vad man gör i dag.
          </note>
          <note>
            Jag undrar också: Hur ser skolministern på att vi har kvar tydliga
            mål att uppnå som går att mäta i kursplanen framöver?
          </note>
          <note>
            Anf. 68 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Det är oerhört viktigt att vi har tydliga mål i
            skolan. Genom att göra dem tydliga tror jag att stressen kommer
            att minska. Att det finns stress i dag är inte ett socialdemokratiskt
            påstående, utan det har påpekats av den opolitiskt sammansatta
            Kvalitetsgranskningsnämnden. Jag tar det beskedet på största allvar.
            Såväl personal som de unga som går i skolan känner en stress.
            Jag hoppas att Ulf Nilsson och jag i det perspektivet ska kunna
            samverka för att se till att det blir en bättre arbetsmiljö.
          </note>
          <note>
            Men det handlar ju inte om att vi ska sänka kraven, utan vi ska
            se till att de unga känner att de har en trygg arbetsmiljö där
            de möts med respekt och där de känner att de gör framsteg i sin
            egen personliga utveckling. Det kan åstadkommas på många olika
            sätt.
          </note>
          <note>
            Det är viktigt att man från början får veta vilka mål som gäller.
            Det ska stå klart redan i förskolan, grundskolan och gymnasiet.
            Vi ska vara tydliga redan i förskolan när vi möter föräldrarna
            om vilka mål som gäller i den verksamhet som deras barn kommer
            att vistas i under många år. När barnen blir äldre kan de själva
            gå igenom de uppsatta målen och tillsammans med lärarna diskutera
            hur de ska nå dem.
          </note>
          <note>
            Ett sätt är också att eleverna tidigt får information om målen
            och hur de som enskilda individer ska kunna nå dem. Då ska de
            kunna få stöd av lärare och kamrater för att kunna utveckla sig
            själva.
          </note>
          <note>
            I dag har jag haft ett möte med svenskt näringsliv som gick ut
            på att vi definitivt inte kan sänka kraven.
          </note>
          <note>
            Jag blev väldigt glad över att svenskt näringsliv stöttar oss
            i vår ambition att se till att behålla de höga kraven för alla
            elever som går igenom gymnasieskolan.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2001/02:83 om konsekvenserna av maxtaxan
            i barnomsorgen
          </note>
          <note>
            Anf. 69 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Sofia Jonsson har frågat mig vilka åtgärder jag
            avser att vidta dels för att säkerställa att barngrupperna inte
            blir större genom införandet av maxtaxan, dels för att föräldra-
            och personalkooperativ även fortsättningsvis ska kunna bedriva
            sin verksamhet trots införandet av maxtaxan.
          </note>
          <note>
            Så sent som för två veckor sedan besvarade jag en fråga i riksdagen
            om barngruppernas storlek med anledning av maxtaxan. Jag ska gärna
            upprepa svaret.
          </note>
          <note>
            Först vill jag dock påpeka att några konsekvenser av maxtaxan
            kan vi inte rapportera, eftersom reformen ännu inte trätt i kraft.
            Att säga att den leder till större barngrupper eller längre köer
            är förhastade slutsatser som inte kan bekräftas.
          </note>
          <note>
            I den rapport som Statens skolverk publicerat i dagarna, och
            som visar att ett mindre antal kommuner inte kommer att kunna
            tillhandahålla barnomsorg utan oskäligt dröjsmål efter nyår, finns
            inget belägg för att detta skulle bero på maxtaxan. Ingen kommun
            har uppgivit att så skulle vara fallet. Skolverket konstaterar
            att vissa kommuner tycks ha anpassat sig till skolans intagning
            av barn, dvs. i augusti varje år, vilket inte är i enlighet med
            lagstiftningens intentioner. Flera av dessa kommuner har också
            i tidigare undersökningar uppvisat ett liknande mönster. Detta
            är allvarligt nog, men inget tyder på att just maxtaxan är orsaken.
          </note>
          <note>
            När det gäller barngruppernas storlek och sammansättning är detta
            givetvis en viktig fråga för förskoleverksamhetens och skolbarnsomsorgens
            kvalitet.
          </note>
          <note>
            Det är alldeles riktigt att barngrupperna blivit större under
            1990-talet, och det har funnits och finns säkert fortfarande anledning
            att känna oro för detta. Vi har dock under de senaste åren sett
            tydliga tecken på att resurserna ökar per inskrivet barn i förskolan.
            Detta återspeglas även i statistiken för barntätheten som hösten
            2000 var 5,4 barn per årsarbetare, vilket är en minskning från
            tidigare år. Utvecklingen i kommunerna när det gäller barngruppernas
            storlek och personaltäthet är frågor som vi kommer att följa mycket
            noga.
          </note>
          <note>
            Maxtaxan ska inte behöva utgöra något hot för föräldrakooperativen
            och annan alternativ verksamhet. Regeringen har varit noga med
            att det i beräkningsunderlaget för finansieringen av maxtaxan
            ska ingå inte bara den verksamhet som bedrivs av kommunerna, utan
            även föräldrakooperativ och andra enskilda alternativ. Kommunerna
            ska givetvis ersätta även dessa verksamheter för det intäktsbortfall
            som maxtaxan innebär. En grundläggande princip är att det ska
            råda samma ekonomiska förutsättningar i kommunal och alternativ
            verksamhet.
          </note>
          <note>
            Jag har sagt det tidigare, men upprepar det gärna.
          </note>
          <note>
            Samtliga reformer är väl finansierade med statliga medel, dels
            genom höjningar av det generella statsbidraget, dels genom särskilda
            statsbidrag till ett sammanlagt belopp av 5,6 miljarder kronor.
            Kommunsektorn ersätts fullt ut för det samlade intäktsbortfall
            som maxtaxan innebär med 3,4 miljarder kronor årligen. Dessutom
            tillför regeringen 500 miljoner kronor om året till personalförstärkningar
            och kompetenshöjning av personal. Detta motsvarar ca 1 600
          </note>
          <note>
            förskollärartjänster. Sammantaget kommer 45 000
          </note>
          <note>
            fler barn att kunna få del av förskolan när samtliga reformer
            är genomförda.
          </note>
          <note>
            En förutsättning för att reformerna ska kunna införas med god
            kvalitet är dock givetvis att kommunerna använder de statliga
            medlen till det som de är avsedda för. Ersättningen för maxtaxan
            täcker intäktsbortfallet. Kvalitetssäkringsmedlen ska användas
            för att anställa personal och ge kompetenshöjning. Finansieringen
            av förskoleverksamheten för barn till arbetslösa eller föräldralediga
            samt den allmänna förskolan är avsedd för de volymökningar som
            dessa reformer leder till och som kräver ändamålsenliga lokaler
            och barngrupper med lämplig sammansättning och storlek för den
            pedagogiska verksamheten.
          </note>
          <note>
            Som redan fastslogs i propositionen kommer reformen om förskoleverksamhet
            för arbetslösas eller föräldraledigas barn, maxtaxa samt allmän
            förskola att noggrant följas upp i såväl kvalitativa och kvantitativa
            som ekonomiska avseenden.
          </note>
          <note type="speaker">
            Anf. 70 SOFIA JONSSON (c):
          </note>
          <note>
            Herr talman! Tack så mycket för svaret. Som ministern också sade
            var det senast förra veckan en debatt om maxtaxan här i plenisalen.
            Då visade debatten återigen mest på de ideologiska skillnaderna
            mellan det socialistiska blocket med en väldigt stark centralstyrning
            och pekpinnar och den sida som talar om valfrihet och möjlighet
            för såväl kommunala och kooperativa som privata tankar och idéer.
            Men det var egentligen inte detta som jag hade tänkt ta upp här
            i dag.
          </note>
          <note>
            En av mina frågor handlar om vilka åtgärder ministern tänker
            vidta för att säkerställa att bl.a. kooperativen även fortsättningsvis
            kan bedriva sin verksamhet trots genomförandet av maxtaxan.
          </note>
          <note>
            Ministern säger i sitt svar att man inte kan dra några konsekvenser
            än, eftersom reformen inte trätt i kraft. Men det är ju lite märkligt
            eftersom vi fått flera alarmerande rapporter från både kommuner
            och framför allt kooperativ, som säger att de inte kan klara sig
            med tanke på det som händer till följd av maxtaxan. Det går inte
            att vifta bort detta med att säga att vi inte vet någonting ännu.
          </note>
          <note>
            Det är också märkligt, tycker jag, att ministern, trots påvisad
            motsats, hävdar att föräldrakooperativen inte tar skada av maxtaxan,
            att de får full kostnadstäckning och att, som hon säger, reformen
            är helt och fullt finansierad.
          </note>
          <note>
            Då kan man fråga sig varför vi kan läsa i tidningar och höra
            i TV och radio att föräldrakooperativ måste lägga ned sin verksamhet.
            Man säger: Vi har inte möjlighet efter årsskiftet att föra verksamheten
            vidare. Man kan också fråga sig varför vi då får höra
          </note>
          <note>
            Bosse Ringholm på den socialdemokratiska kongressen säga - och
            det här finns i ett TT-meddelande från den 5 november: Vi har
            sagt att vi ska utvärdera reformen och se om det blir full kostnadstäckning.
            Vi tror att det blir det, men vi får återkomma om det inte blir
            så. Man tror alltså att det blir full kostnadstäckning, men man
            verkar inte helt säker.
          </note>
          <note>
            Många kommuner har sagt att så inte alls är fallet.
          </note>
          <note>
            Också många ledande socialdemokratiska kommunpolitiker har också
            gått ut och höjt ett varningens finger för att det här inte fungerar.
            De säger att det är ett svårlöst problem och att kommunerna sitter
            i en rävsax. Men skolministern hävdar fortfarande att det blir
            full kostnadstäckning, medan finansministern har en något mer
            ödmjuk syn och säger: Vi får se, och vi ska utreda det.
          </note>
          <note>
            I torsdagens debatt sade Wärnersson att det är upp till kommunerna
            att se till att kooperativa dagis inte läggs ned. Och självklart
            är det kommunernas ansvar att ge samma villkor för de kommunala
            som för de kooperativa förskolorna. Men vi som politiker måste
            ändå ha en inriktning och säga att antingen centralstyr vi, att
            medel ska gå till det som vi vill att kommunerna ska uppnå och
            sedan får de arbeta efter det, eller också får vi säga att det
            här är våra mål utan konkreta pekpinnar och att kommunerna får
            använda pengarna som de vill. Det senare är den frihet som vi
            väljer att kommunerna ska få arbeta efter, och det stämmer inte
            överens med Socialdemokraternas politik.
          </note>
          <note>
            Även om reformen på papperet sägs vara frivillig, vet vi att
            de flesta av landets kommuner mot sin vilja har tvingats att delta
            i den här reformen. Och även om man ger samma ersättning till
            kommunala som till kooperativa förskolor, är det ett faktum att
            höjningen av barnomsorgspengen inte är så stor att den motsvarar
            de förlorade månadsavgifterna. Hur tänker då ministern fortsättningsvis
            arbeta för att stödja och hjälpa kooperativen, så att de får möjlighet
            att finnas kvar även nästa år?
          </note>
          <note type="speaker">
            Anf. 71 CHATRINE PÅLSSON (kd):
          </note>
          <note>
            Herr talman! Jag ska börja med att säga att jag faktiskt är ganska
            glad över de pengar som regeringen har avsett att satsa på familjerna.
            Eftersom barnfamiljerna har varit de stora förlorarna på 90-talet,
            är det bra att man satsar på dem.
          </note>
          <note>
            Men vad jag däremot inte på något sätt kan förstå, hur länge
            jag än funderar, är varför man väljer att satsa dem så orättvist.
            Det finns ju inget vett och ingen reson i att satsa dem på de
            som har bäst ekonomi, för det är ju de som gynnas mest. Det finns
            ju räkneexempel som visar att ett par som förvärvsarbetar och
            har hyggliga löner tjänar 15 000-20 000 kr om året, medan en ensamstående
            med barn kanske på sin höjd tjänar 300 kr i månaden, alltså 3
            000-
          </note>
          <note>
            4 000 kr om året.
          </note>
          <note>
            Jag kan inte förstå varför inte Socialdemokraterna någon gång
            kan myndigförklara föräldrar och familjer. Det finns väl ingen
            människa, vare sig man heter
          </note>
          <note>
            Göran Persson eller Ingegerd Wärnersson, som kan säga att man
            vet bäst hur barn i en viss familj ska ha det för att må gott.
            Familjerna måste någon gång få känna att de blir myndigförklarade,
            att de får välja ett alternativ som passar dem bäst.
          </note>
          <note>
            Herr talman! Jag vill understryka att Kristdemokraterna och jag
            själv pläderar för en god barnomsorg i kommunal regi. Det ska
            vara bra barnomsorg, men det ska inte vara fyrkantiga lösningar.
            Vare sig Göran
          </note>
          <note>
            Persson eller kommunalrådet ska bestämma hur familjen Johansson
            ska ordna sin barnomsorg. I stället ska de tillhandahålla barnomsorgsformer
            som Johanssons vill ha. Det är en helt grundläggande skillnad.
          </note>
          <note>
            Därför var det bra att Sofia Jonsson inledningsvis sade att vi
            har en ideologiskt förändrad syn på hur familj och barn ska ha
            det.
          </note>
          <note>
            När det i varenda rapport sägs att barn vill ha mer tid med vuxna,
            mer tid med föräldrarna kan jag inte förstå att man lägger fram
            ett förslag som gör att föräldrarna ska stimuleras till mer tid
            utan sina barn.
          </note>
          <note>
            Det är helt emot allt vett och reson.
          </note>
          <note>
            Jag vill påstå att i det stressade liv som vi vuxna har så måste
            vi se till att barnen inte hamnar i denna oerhörda stress.
          </note>
          <note>
            Barngrupperna i åldrarna 3-5 år består i dag av i genomsnitt
            20 barn. Hur ser det då ut i de grupper som har flest barn? Samtidigt
            säger forskarna att ett barns utveckling hämmas av att grupperna
            är för stora. Hur rimmar det med intentionerna där Göran
          </note>
          <note>
            Persson, Ingegerd Wärnersson och den övriga regeringen säger
            att förskolan ska vara en gynnsam utvecklingsmekanism för barnen.
          </note>
          <note>
            När man genomför en sådan här stor reform som kostar mycket pengar,
            gör regeringen då inte någon konsekvensanalys av hur det blir
            för dem som reformen egentligen är avsedd för, nämligen barnen,
            eller låter man det vara för att sedan se hur det blir?
          </note>
          <note>
            Statsrådet Wärnersson säger att man inte har fått några tillförlitliga
            uppgifter om vare sig köer eller något annat. I mitt nästa inlägg,
            statsrådet, ska jag berätta hur köerna ser ut i några av landets
            kommuner, och där kommunerna själva säger att maxtaxan är en av
            orsakerna.
          </note>
          <note>
            Anf. 72 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Först skulle jag vilja ställa en fråga.
          </note>
          <note>
            Är förskolan orättvis? Är det en orättvisa att alla barn ska
            ha möjlighet att gå i förskolan? Vi diskuterar ju skolan väldigt
            mycket. Är förskolan då viktig? Jag tycker att det är en viktig
            frågeställning.
          </note>
          <note>
            När det generella barnbidraget en gång infördes var det ingen
            som sade att detta var orättvist. Då sade man inte att det skulle
            inkomstbaseras, utan man sade att det viktiga och fina med det
            var att det var lika för alla.
          </note>
          <note>
            Min nästa fråga är då: Det barnkonto som ni nu vill ha, ska det
            vara inkomstrelaterat? Om det inte ska vara inkomstrelaterat så
            är ju också det i så fall orättvist i den andemening som nyss
            beskrevs.
          </note>
          <note>
            Jag ser en skola som är avgiftsfri, och jag ser en förskola som
            ska vara rättvis för alla barn. Därför kanske det kommer att slå
            olika när vi inför en maxavgift beroende på hur mycket pengar
            man tjänar.
          </note>
          <note>
            Men det är ju inte det som är syftet. Syftet är ju att det ska
            bli en rättvisa för barnen. Och de som tjänar mest har också betalt
            in sina skatter. Då tycker jag också att de har rätt att få en
            lägre avgift.
          </note>
          <note>
            Jag ska säga något om valfriheten. Det som vi nu diskuterar omfattar
            förskolan, familjedaghem, kooperativ, enskilda, trefamiljssystem
            eller hur man nu vill utforma sin verksamhet. Det finns många
            olika modeller inom kommunerna. Och det är ingenting som hindrar
            hur man vill utforma den. Så det är verkligen en valfrihet i det
            perspektivet.
          </note>
          <note>
            Jag tycker att man i hela debatten om maxtaxan egentligen har
            satt olika system mot varandra. För det första anser jag att förskolan
            ska finnas för alla barn.
          </note>
          <note>
            Sedan kan den ha olika utformning. För det andra tycker jag att
            vi ska ha rimliga avgifter. Det har vi i många andra verksamheter.
            För det tredje tycker jag att det är viktigt att ingen ska kunna
            stängas ute.
          </note>
          <note>
            Men när man i samband med detta diskuterar en möjlighet för föräldrar
            att vara hemma längre eller att vara tillsammans mer med sitt
            barn så vill jag säga att denna möjlighet snarare finns i de andra
            system som vi har med barnbidrag och föräldraförsäkring. Det handlar
            ju inte om avgifter och förskola i sig.
          </note>
          <note>
            Det skulle vara intressant att få höra om vi kunde vara överens
            om att förskolan är bra för barnen och att det ska vara möjligt
            för alla att gå dit utan att höga avgifter styr detta. Då kunde
            vi i nästa steg diskutera om vi är beredda att öka barnbidraget
            och utöka föräldraförsäkringen med inriktning på de intentioner
            som finns i ert gemensamma förslag om ett barnkonto. Det är ju
            två olika saker som vi diskuterar när vi diskuterar maxtaxan.
            Jag har inte gått in på föräldrakooperativen. Det får jag göra
            i mitt nästa inlägg.
          </note>
          <note>
            Vi har hela tiden eftersträvat att bygga ut föräldraförsäkringen.
            Vi är överens om att det är viktigt att kunna få vara hemma med
            sina barn. Men detta ska inte sättas i motsatsförhållande till
            att vi ska kunna ha en förskola där alla får vara till en rimlig
            avgift.
          </note>
          <note type="speaker">
            Anf. 73 SOFIA JONSSON (c):
          </note>
          <note>
            Herr talman! Nu kom Ingegerd Wärnersson inte in på det som jag
            egentligen ville tala om. Men jag tänker i alla fall besvara några
            av de frågor som ministern har tagit upp.
          </note>
          <note>
            Ministern säger att ingen ska stängas ute. Det är helt rätt.
            Jag håller med om det. Men problemet är ju att maxtaxan stänger
            vissa barn ute. Det handlar om barn för vilka föräldrarna väljer
            t.ex. att vara hemma med barnen.
          </note>
          <note>
            Förskolan är oerhört viktig. Det håller jag med om. Som Ingegerd
            Wärnersson vet så står vi bakom det förslaget, och jag tycker
            att det ska utvecklas, så att alla får samma möjligheter. Det
            har också gjort att
          </note>
          <note>
            Centerpartiet har arbetat med kraft för att öka kvaliteten i
            förskolan med bl.a. små barngrupper. Vi har avsatt 15 miljoner
            extra i vår budget för att få fler förskoleplatser.
          </note>
          <note>
            Förskolan ska vara rättvis för alla, säger skolminister Ingegerd
            Wärnersson. Och det ska den, rättvis även för dem som väljer att
            vara i en förskola som inte är i kommunal regi, säger jag. Det
            handlar om rättvisa. Det gör inte den formulering om maxtaxan
            som socialdemokraterna i dag väljer. Med den blir det problem
            för kooperativen. Och jag hoppas att statsrådet kommer in på det
            i sitt nästa inlägg. Vi vet nämligen att den försäkring om att
            man ska få en ersättning upp till den som man hade tidigare inte
            stämmer. På många ställen får man inte det. Det är därför som
            vi i bl.a. tidningsartiklar har kunnat läsa om många kooperativ
            som är tvungna att stänga under nästa år.
          </note>
          <note>
            Min andra fråga till ministern i interpellation handlade om hur
            Ingegerd Wärnersson tänker arbeta för att säkerställa att barngrupperna
            inte blir större.
          </note>
          <note>
            Ingegerd Wärnersson sade tidigare i sitt svar att det inte är
            maxtaxan som har gjort att barngrupperna har blivit större tidigare.
            Och det kan jag klart hålla med om. Det är andra aspekter som
            har kommit in. Men problemet är ju att det finns en väldigt stor
            risk för att barngrupperna blir större när maxtaxan har införts,
            eftersom fler kooperativ blir tvingade att slå igen, och då kommer
            dessa barn till den kommunala verksamheten. Det kan vi se på många
            ställen i Stockholmsområdet där köerna har ökat markant. Och flera
            kommuner räknar med längre väntetider i januari
          </note>
          <note>
            2002 till skillnad från vad man gjorde i september
          </note>
          <note>
            2001. Och den här skillnaden är ju mest påtaglig inom förskoleverksamheten.
            Och man kan se att antalet kommuner som har svårigheter att anordna
            platser för barnen i den kommunala verksamheten har fördubblats.
            Hur tänker Ingegerd Wärnersson arbeta för att barngrupperna inte
            ska bli större?
          </note>
          <note type="speaker">
            Anf. 74 CHATRINE PÅLSSON (kd):
          </note>
          <note>
            Herr talman! Socialdemokraterna talar om en förskola från ett
            år. När barn är små har de ett alldeles särskilt behov av en trygg
            miljö, kontakt med föräldrarna och framför allt en miljö där det
            inte är så många människor.
          </note>
          <note>
            Jag har varit runt lite grann i landet och talat med barnklinikernas
            läkare och förskollärarna om detta.
          </note>
          <note>
            Och när det gäller barn under tre år är man nog ganska överens
            om att det är en oerhört känslig ålder.
          </note>
          <note>
            Jag vågar påstå, Ingegerd Wärnersson, att om vi hade varit så
            lyckligt lottade att vi hade haft egna småbarn som hade varit
            ett, två och tre år, så skulle vi ha sett hur oerhört viktigt
            det är med de mindre grupperna. Den frihet som barnkontot för
            med sig är ju att i enlighet med det som passar barnet - alla
            barn är ju inte lika, och alla familjer har det inte heller lika
            bra -
          </note>
          <note>
            kan vi göra det som är bäst för oss.
          </note>
          <note>
            Jag kan inte förstå att Göran Persson säger till kommunerna att
            de ska få lite pengar om de gör som han säger och att kommunen
            sedan säger till föräldrarna om de ska få lite pengar av den under
            förutsättning att de gör som kommunen säger. Den sortens förmynderi
            för svenska barnfamiljer vill inte jag medverka till. Inte heller
            barnfamiljerna vill ha en sådan ordning.
          </note>
          <note>
            Jag tycker att detta är så viktigt att det är basen för hela
            argumentationen.
          </note>
          <note>
            Jag läser vidare om de långa köerna i barnomsorgen. Man har en
            barnomsorgskö i Kiruna om 90 dagar, och den är i Lycksele 45,
            Sundbyberg 90, Nynäshamn 60, Strängnäs 175, Motala 80, Lidköping
          </note>
          <note>
            150 och Halmstad 400 dagar. Dessa siffror talar för sig själva,
            herr talman. Jag uppmanar regeringen att verkligen göra en snabb
            uppföljning, så att barnen inte kommer i kläm.
          </note>
          <note>
            Anf. 75 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Först vill jag understryka att de enskilda och kooperativa
            verksamheterna inom förskolorna är oerhört viktiga. De utgör 15
            % eller mer och har alltid varit mycket värdefulla. Självklart
            ska de finnas också framöver.
          </note>
          <note>
            När vi gjorde vår beräkning fanns dessa verksamheter med. Intentionen
            när man gjort beräkningarna har varit att det ska vara precis
            samma ersättning till de kooperativa som till de kommunala förskolorna.
          </note>
          <note>
            När vi nu ser de rapporter som vi har fått från Stockholmsregionen
            kan vi konstatera att man där ibland inte har fått den ersättning
            som vi tycker att kommunerna egentligen ska ge. Man har ibland
            också tagit ut högre avgifter av de enskilda eller kooperativa
            verksamheterna än i den kommunala förskolan.
          </note>
          <note>
            Den andra bilden är den att man har fått sin ersättning från
            kommunen på ungefär samma villkor som den kommunala förskolan
            har, men man har haft en lägre avgift därför att föräldrarna gjort
            en egen arbetsinsats. Jag kan inte säga vilket som är vanligast,
            men jag tror att i varje fall väldigt många av föräldrakooperativen
            har den lägre avgiften.
          </note>
          <note>
            Det som vi nu gör är att vi hör efter i kommunerna, och vi ser
            att det pågår förhandlingar i många kommuner där de kommunala
            företrädarna säger att om man har gett en lägre ersättning måste
            man självklart höja ersättningen till den kommunala nivån. De
            får också detta av oss, så det är en skyldighet för dem att göra
            detta.
          </note>
          <note>
            Dessa verksamheter ska definitivt finnas i framtiden, och de
            ska ha en möjlighet att klara sig. Varför man har haft dessa höga
            avgifter kan man alltid diskutera, om verksamheterna ändå har
            fått den ersättning som man skulle ha från kommunen.
          </note>
          <note>
            Det är också oerhört viktigt att vi följer barngrupperna. 90-talets
            utveckling har inte varit bra, och jag tycker att barngrupperna
            har blivit för stora, i synnerhet för de yngsta barnen. Det är
            därför som vi har avsatt pengar till 1 600 tjänster, till förskollärartjänster,
            om det blir sådana, eller till annan personal.
          </note>
          <note>
            Antalet barn har dessutom minskat. År 2000 var
          </note>
          <note>
            15 000 färre barn inskrivna och lika många är det år
          </note>
          <note>
            2001. Det totala antalet barn blir alltså mindre, vilket leder
            till mindre pengar. När vi beräknade hur många barn som skulle
            finnas utgick vi från barnantalet år
          </note>
          <note>
            1999.
          </note>
          <note>
            Bosse Ringholm säger att vi ska följa utvecklingen, och vi har
            skrivit in detta i propositionen. Det är också oerhört viktigt
            att vi gör det. Vi är beredda att återkomma. I utgångsläget skilde
            sig departementets och Kommunförbundets beräkningar oerhört mycket
            åt, men de har på senare tid närmat sig varandra betydligt. Vi
            gör en noggrann uppföljning.
          </note>
          <note>
            Jag tror att vi har köer som uppgår till ungefär tre månader.
            Det är alltid svårt att säga om de föräldrar som står i kön vill
            ha omsorgen omedelbart eller inte.
          </note>
          <note>
            Vi vet inte om de står i kön som förberedelse för att få en plats
            i förskolan. Man brukar ibland tala om aktiv och passiv kö. Jag
            tycker att det ändå är acceptabelt med en kö som inte överstiger
            tre, fyra månader. Köerna har varit betydligt större längre tillbaka.
          </note>
          <note type="speaker">
            Anf. 76 SOFIA JONSSON (c):
          </note>
          <note>
            Herr talman! Det är sant, som Ingegerd Wärnersson säger, att
            kooperativen i många fall har haft relativt låga avgifter på grund
            av att föräldrarna har gått samman och utfört en egeninsats. De
            har kanske städat och ibland t.o.m. stått för mathållning osv.
          </note>
          <note>
            Detta har varit värdefullt och har också betraktats så.
          </note>
          <note>
            Men man ska inte straffas för att man gör en egeninsats tillsammans
            med sina barn eller för att få en bra och fungerande barnomsorg.
          </note>
          <note>
            Kooperativen är oerhört viktiga, och de ska finnas även i framtiden,
            säger Ingegerd Wärnersson. Hon säger också att kooperativen inte
            får försvinna och att de ska få den ersättning som de ska ha.
            Vad betyder då egentligen detta? Innebär det att man nu ska göra
            ganska snabba insatser, så att om man efter årsskiftet ser att
            det blir svårigheter i en del kommuner, ska man förstärka verksamheten?
            Finns den möjligheten?
          </note>
          <note>
            Är det vad som avses när Ingegerd Wärnersson säger att det finns
            en möjlighet att snabbt förstärka kooperativen och se till att
            de ska finnas kvar även fortsättningsvis?
          </note>
          <note>
            Den uppfattningen har de själva inte fått, utan de har fått höra
            att den här tilldelningen av pengar är vad som gäller - det finns
            inte möjlighet till någonting annat. Flera har sett att det inte
            finns något annat att göra än att slå igen och låta barnen gå
            till den kommunala verksamheten, vilket i sin tur leder till att
            barngruppernas storlek där ökar. Där uppstår den andra problematiken
            om man inte gör sådana här snabba insatser.
          </note>
          <note>
            Ingegerd Wärnersson säger också att Bosse Ringholm har talat
            om att kostnadstäckningen är osäker.
          </note>
          <note>
            Men på det som Ingegerd Wärnersson i dag säger låter det som
            om det är säkert att man ska göra en snabb uppföljning och att
            det ska bli en full kostnadstäckning. Kan jag ta med mig detta
            hem och berätta för de kooperativ som ringer till mig och är oroliga?
          </note>
          <note>
            Anf. 77 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Vi påbörjar en uppföljning som ska göras varje år
            från det att maxtaxan träder i kraft. Vi har sagt att den ska
            fortgå först och främst t.o.m. år
          </note>
          <note>
            2007. Vi har alltså ett längre perspektiv.
          </note>
          <note>
            Ett av inslagen i direktiven för uppföljningen är hur kommunen
            förhåller sig till de kooperativa verksamheterna. Lagstiftningen
            är ju tydlig om att dessa ska ha samma ersättning som de kommunala
            förskolorna. Det är där som vårt uppföljningsansvar kommer att
            ligga. Om kommunerna inte gör detta måste vi självfallet ta upp
            en dialog och höra vad som föranleder att de inte ger samma ersättning.
          </note>
          <note>
            Jag vill gärna understryka att vi inte kan klara oss utan de
            kooperativa och enskilda verksamheterna. De har varit ett oerhört
            viktigt inslag. I många kommuner uppgår de inte bara till 15 %
            utan kan uppgå till 50 %
          </note>
          <note>
            eller ännu mer på sina håll. Det är helt avgörande för barnens
            trygghet att de finns i framtiden. Det är därför nu angeläget
            för oss att se till att det här kommer att fungera.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2001/02:84 om individuella studieplaner
          </note>
          <note>
            Anf. 78 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Sofia Jonsson har frågat hur jag kommer att arbeta
            för införandet av individuella studieplaner och när jag kommer
            att presentera förslag om individuella studieplaner.
          </note>
          <note>
            Sofia Jonsson och jag diskuterade denna fråga i februari i år
            med anledning av hennes interpellation om elevers rätt till kunskap.
            Vi är helt överens om att skolan har ett tydligt ansvar för att
            alla elever får en individuellt anpassad undervisning och att
            studieutvecklingen för alla barn och ungdomar planeras och noga
            följs genom hela skoltiden.
          </note>
          <note>
            Jag sade då att man snarare ska tala om behovet av en individuell
            studieplanering än om en individuell studieplan, för att markera
            att detta är en levande process som resulterar i dokument med
            olika utformning och detaljeringsgrad.
          </note>
          <note>
            I departementspromemorian Elevens framgång -
          </note>
          <note>
            Skolans ansvar (Ds 2001:19) har en expertgrupp under ledning
            av riksdagsledamoten Agneta Lundberg tittat bl.a. på individuell
            studieplanering. Expertgruppen anser att en individuell utvecklingsplan
            utgör ett ovärderligt stöd vid övergångar, bl.a. därför att risken
            att förlora värdefull information kring den enskilda eleven minskar.
            Expertgruppen betonar dock att den skriftliga informationen aldrig
            kan ersätta dialogen personalen emellan och dialogen mellan skola
            och hem. Skolans personal måste också beakta att en individuell
            utvecklingsplan vid upprättandet blir en allmän handling och att
            regler om sekretess för känsliga uppgifter och förvaring av sådana
            handlingar ska iakttas.
          </note>
          <note>
            Expertgruppen påpekar också att eleverna själva måste ha stort
            inflytande över det egna lärandet och därmed också för planering
            och dokumentation av arbetet i skolan. En annan viktig aspekt
            är att den individuella utvecklingsplanen inte får uppfattas som
            att undervisningen enbart ska vara inriktad på individuellt arbete
            i skolan. En god lärmiljö karakteriseras av helhetssyn och sammanhang,
            en tydlig målrelaterad undervisning och gynnsamma samarbetsytor.
          </note>
          <note>
            Individuell studieplanering är en process där eleven själv, föräldrar
            och lärare i högsta grad kan vara delaktiga och samarbeta. En
            individuell studieplanering kan se mycket olika ut, och den förändras
            ständigt. Även om arbetet med dokumentation av elevens individuella
            studieplanering behöver utvecklas och stödjas kan ett obligatoriskt
            krav på ett formaliserat dokument upplevas som en pålaga av lärare
            och skolledare. I andra sammanhang avregleras grundskolan och
            antalet obligatoriska planer minskas. Det är därför tveksamt om
            formerna för detta ska regleras i förordning. Skolornas utvecklingsarbete
            bör i första hand stödjas på andra sätt.
          </note>
          <note>
            Ett av regeringens initiativ på detta område finns i årets budgetproposition.
            Där aviseras att ett antal grundskolor ska ges möjlighet att under
            år 2002 utveckla formerna för individuell planering och dokumentation.
            Avsikten är att få ett fördjupat underlag och mer systematiserade
            erfarenheter kring dessa frågor. Rent konkret kan det handla om
            att välja ut skolor som får resurser för att utveckla detta och
            att ge uppdrag t.ex. till en högskola eller ett universitet att
            utvärdera skolornas arbete. Denna fördjupade studie kan sedan
            utgöra underlag för ett stödmaterial till alla skolor.
          </note>
          <note>
            I den pågående försöksverksamheten med utbildning utan timplan
            i grundskolan (förordning
          </note>
          <note>
            1999:93), där försöksskolorna inte är bundna av den nationella
            timplanens indelning i tid per ämne och ämnesgrupp, arbetar skolorna
            intensivt med utveckling av formerna för dokumentation av elevernas
            studieplanering och uppföljning. I de skolor som deltar arbetar
            de flesta med olika typer av individuell studieplanering och skriftlig
            dokumentation. Nästan
          </note>
          <note>
            900 skolor ingår i försöket. Timplanedelegationen
          </note>
          <note>
            (dir. 1999:90) har ett ansvar för att värdefulla erfarenheter
            sprids till alla kommuner och skolor och kommer på olika sätt
            att bidra till detta.
          </note>
          <note>
            Som Sofia Jonsson säger kan dock ansvaret för alla elevers individuella
            studieplanering behöva göras tydligare, och jag sade därför den
            6 februari att jag avsåg att återkomma i denna fråga.
          </note>
          <note>
            Skollagen ses nu över, och Skollagskommittén kommer att lämna
            sitt betänkande under våren 2002.
          </note>
          <note>
            Jag har tidigare aviserat att jag ämnar ta initiativ till att
            en läroplanskommitté tillsätts efter sommaren
          </note>
          <note>
            2002. Det finns därför tillfälle att återkomma till diskussionen
            om hur ansvaret för elevernas individuella studieplanering ska
            göras tydligt i samband med behandlingen av förslagen från Skollagskommittén
            och i samband med direktiven till en läroplanskommitté. Sekretessfrågorna
            behöver också ytterligare belysas i detta sammanhang.
          </note>
          <note>
            Under våren kommer regeringen att i en utvecklingsplan presentera
            sin grundläggande syn på frågor som har särskild betydelse för
            barns, ungdomars och vuxnas lärande och utveckling. Det kan finnas
            anledning att återkomma till dessa frågor även i detta sammanhang.
          </note>
          <note type="speaker">
            Anf. 79 SOFIA JONSON (c):
          </note>
          <note>
            Herr talman! Tack för svaret! Centerpartiet har försökt ta ett
            helhetsgrepp om grundskolan. Vi har gjort det genom ökade resurser
            som går direkt ut till kommunerna så att de kan utveckla och stärka
            skolan på det sättet. Men framför allt har vi lagt fram ett förslag
            om tre reformer. Dessa tre reformer handlar om rätt till kunskap,
            lokal makt och hur vi ska få fler lärare.
          </note>
          <note>
            I den del som behandlar rätt till kunskap har vi samlat flera
            förslag om hur eleverna i större utsträckning ska få tillgodogöra
            sig kunskaper på mer individuellt anpassad nivå än vad man gör
            i dag. Här finns flera förslag. Det handlar om tidiga insatser
            för läsoch skrivutveckling. Vi säger att detta kan börja redan
            på förskolan, och vi har också anslagit pengar för det. Vi säger
            att det i den här processen är viktigt att man avskaffar timplanen
            och att det finns möjligheter att arbeta över alla ämnen utifrån
            den enskilda elevens behov. Det handlar om en större frihet att
            välja arbets- och organisationsformer. Framför allt handlar det
            om de individuella studieplanerna till alla elever.
          </note>
          <note>
            Självklart ska det höra insatser för lärarfortbildning till detta.
          </note>
          <note>
            Vi kan se många positiva exempel runtom i landet på skolor som
            har tagit till sig detta och arbetar på ett liknande sätt som
            bl.a. vi har föreslagit.
          </note>
          <note>
            Då skolministern och jag för nästan ett år sedan diskuterade
            detta sade hon att hon var väldigt positivt inställd och tänkte
            återkomma i frågan. Än har dock ingenting hänt. Men under den
            socialdemokratiska kongressen, återigen, beslutade man om vikten
            av såväl utvecklingssamtal och åtgärdsprogram som individuella
            utvecklingsplaner. Då undrar jag: Hur hänger det ihop med Ingegerd
            Wärnerssons arbete som skolminister att utveckla detta?
          </note>
          <note>
            Wärnersson menar också i sitt svar att hon tidigare har pratat
            om individuell studieplanering som en process i stället för individuell
            studieplan. Var går egentligen den tydliga gränsen och var finns
            motsättningen däremellan?
          </note>
          <note>
            I svaret kan man också läsa om en expertgrupp som menar att det
            är oerhört viktigt med individualiseringen och de här planerna
            men att man är lite orolig för att dialogen ska försvinna. Det
            här tycker jag är lite märkligt. Den individuella studieplaneringen
            handlar ju just om dialog mellan eleven, läraren, skolan och föräldrarna.
            Det är en tydlig process. Där finns det absolut ingen motsättning.
            Det kan man tydligt se hos dem som arbetar med detta i dag.
          </note>
          <note>
            Denna grupp menar vidare att eleverna måste ha ett inflytande
            över processen. Ja, men det är ju självklart. Annars fungerar
            det inte. Det kan man se på de skolor som använder sig av detta
            i dag.
          </note>
          <note>
            Ingegerd Wärnersson säger i svaret att det här är en process
            där elever, föräldrar och lärare i hög grad ska vara delaktiga
            och samarbeta och att de här individuella studieplanerna kan se
            väldigt olika ut. Det är väldigt viktigt. Det ska inte vara styrt
            på det sättet att det finns en riktlinje som säger att varje elev
            ska arbeta så här. Det är ju det som är finessen med förslaget:
            Det ska finnas en grund, men varje elev ska arbeta utifrån den.
          </note>
          <note>
            Sedan säger hon en sak i sitt svar som jag höjer ett frågetecken
            för, nämligen att ett sådant här formaliserat dokument upplevs
            som en pålaga av lärare och skolledare. Vi pratar ju mycket om
            hur vi ska stärka skolan och processen. Vi pratar om mobbningsplaner
            som ska in i skolan, vilket är väldigt viktigt. Det här ser jag
            som ett naturligt steg i den individuella skolutvecklingen. Hur
            tänker skolministern fortsatt arbeta för det?
          </note>
          <note type="speaker">
            Anf. 80 ULF NILSSON (fp):
          </note>
          <note>
            Herr talman! Den här interpellationen tar upp en väldigt intressant
            fråga, nämligen hur vi ska få en riktigt individuell skola där
            varje individ får den tid, den hjälp och det stöd han eller hon
            behöver. Om vi ser allmänt på den svenska skolan kan vi konstatera
            att det på många håll är väldigt långt kvar tills man slutar räkna
            kunskap i ett visst antal lektionstimmar, trots att vi själva
            som vuxna vet att om vi lär oss något nytt så tar det olika lång
            tid. Ingen av oss kan lära sig köra bil automatiskt efter ett
            visst antal körlektioner, och ingen lär sig flyga eller använda
            en dator efter exakt samma antal lektionstimmar.
          </note>
          <note>
            Det finns exempel där jag menar att man har tagit steg mot detta
            sätt att utforma en individuell studiegång beroende på elevens
            förutsättningar och behov av stöd. Stockholm har t.ex. haft ett
            framgångsrikt läsprogram med olika delmål som eleverna når i olika
            takt. Man arbetar då också med olika antal timmar för att nå nästa
            delmål.
          </note>
          <note>
            Förutom frågan om hur en individuell skolgång rent formellt skulle
            se ut så förutsätter den en rad förändringar i skolan, som jag
            undrar om Ingegerd
          </note>
          <note>
            Wärnersson och regeringen kan vara beredda att börja fundera
            över och genomföra. Jag hoppas att skolministern kan beröra något
            av detta.
          </note>
          <note>
            Det förutsätter först och främst att man verkligen skapar en
            organisation som möjliggör olika studietakt. Det förutsätter att
            man accepterar att eleverna under skoldagen och under skolveckan
            arbetar i olika grupper beroende på intresse och nivå. Det förutsätter
            att olika elever får olika antal timmar i olika ämnen eller olika
            kurser. Det förutsätter inte minst en flexibel skola, där en del
            kanske går vidare till gymnasiet efter åtta år medan andra går
            i nio eller tio år till dess att de har uppnått målen. Det förutsätter
            också att vi avskaffar timplanen så att vi kommer ifrån den här
            magin med att ett visst antal timmar innebär ett visst mått kunskap.
          </note>
          <note>
            Om skolministern har tid skulle jag vara tacksam att höra om
            det är någon av de här förändringarna som skolministern är beredd
            att arbeta för under de närmaste åren.
          </note>
          <note>
            Anf. 81 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Sofia Jonsson och jag är överens om vikten och värdet
            av att vi får den individuella planeringen. Jag hade hoppats på
            att kommittén som nu har uppdraget att se över skollagen skulle
            ha varit färdig runt årsskiftet. Det har skett saker, som inte
            alls har med själva kommittéarbetet att göra, som har gjort att
            uppdraget måste förlängas. Kommitténs ställningstagande är oerhört
            värdefullt när vi nu ska gå vidare i detta arbete.
          </note>
          <note>
            Vi har avsatt pengar i budgeten för att få i gång detta. Även
            om det finns många goda och bra exempel tror jag nämligen trots
            allt att vi måste ge mer kunskap och mer stöd till skolorna runtom.
            När vi väl kommer till ett ställningstagande den här gången så
            har kanske fler en merkompetens före det att beslutet fattas än
            efter. Jag är mycket tydlig när det gäller vad min inriktning
            är när jag pratar om detta ute på olika konferenser och möten
            med lärare, skolledare och elever. Därför var det bra att den
            socialdemokratiska kongressen just slog fast vikten och värdet
            av den individuella planeringen.
          </note>
          <note>
            Ulf Nilsson var inne på en friare tidsplanering och hur vi kan
            ha en sådan. Jag tror att också det är ett led i hela decentraliseringstänkandet
            runt skolan - det är viktigt att det är skolan själv som tar ansvaret.
            Detta kan vi utveckla ännu mer än vad vi gör i dag.
          </note>
          <note>
            När vi nu så småningom kommer att lägga fram direktiven till
            den nya läroplanen så är timplanen självfallet en del av detta.
            Försöksverksamheten är tänkt att pågå under flera år framöver,
            men då har vi två års erfarenhet och kan också se hur långt man
            har kommit.
          </note>
          <note>
            Tiden i grundskolan är viktig. Ibland kanske man glömmer att
            man faktiskt efter det att skolplikten har upphört har möjlighet
            till ytterligare två år i grundskolan. Däremot tror jag att det
            blir vanligare att man går över till gymnasiet och det individuella
            programmet. Nu får vi se vad Gymnasiekommittén kommer att lägga
            fram i sitt förslag när det gäller hur den framtida gymnasieskolan
            ska se ut och hur övergången mellan grundskola och gymnasieskola
            ska ske. Det måste också beröras i kommitténs yttrande, förmodar
            jag.
          </note>
          <note>
            Det som kanske är ännu mindre känt är det som jag nu läser ur
            skollagen: Skolplikten upphör vid utgången av vårterminen det
            år eleven fyller 16 år.
          </note>
          <note>
            Den kan dock enligt 3 kap. 10 § skollagen upphöra dessförinnan
            om eleven tillfredsställande slutfört högsta årskursen i grundskolan
            eller visat sig ha motsvarande kunskaper vid en särskild prövning.
          </note>
          <note>
            Lika okänt som jag tror att det är att man kan lägga till två
            år är att man också kan förkorta tiden. Det handlar alltså kanske
            inte om att göra om lagstiftningen utan snarare om att bli tydligare
            när det gäller att när man nu verkligen utgår från den enskilda
            eleven också ser till vilka möjligheter som finns att få gå längre
            eller kortare tid.
          </note>
          <note>
            Med detta hoppas jag att jag också har svarat på
          </note>
          <note>
            Ulf Nilssons fråga. Jag ser väldigt positivt på en mycket större
            flexibilitet än vad vi kanske har i dag.
          </note>
          <note>
            I knappt ett år har vi nu kunnat titta på försöksverksamheten
            med den slopade timplanen. Det ser olika ut. En del kommuner och
            skolor har kommit mycket långt, och andra är bara i starten. Men
            detta är en förhållandevis lång försöksverksamhet, och det viktiga
            är nu att följa upp och utvärdera. När vi ser att vissa områden
            inte fungerar ska vi tidigt kunna gå in och ge stöd till skolorna.
          </note>
          <note type="speaker">
            Anf. 82 SOFIA JONSSON (c):
          </note>
          <note>
            Herr talman! Jag tycker att det var intressant och positivt att
            höra Ingegerd Wärnersson säga att det finns ett stöd för att göra
            grundskolan ännu mer flexibel än vad den är i dag. Det är kunskapen
            och inte tiden som är det absolut viktigaste, och vi ska ge möjligheterna
            och förutsättningarna för detta.
          </note>
          <note>
            Även om möjligheterna finns i dag så finns det trots allt en
            del krångligheter kring detta med bl.a.
          </note>
          <note>
            tidsplanen, som nu är på försök. Många tycker att detta är väldigt
            bra, och vill fortsätta. Men vi vet inte riktigt hur det kommer
            att bli. Jag undrar när förslaget om en slopad timplan kommer.
            Ska det också väntas ytterligare på och utredas? Eller kan Ingegerd
            Wärnersson redan nu säga att det är en så pass positiv del i den
            individuella utvecklingen och kunskapsutvecklingen för eleverna
            att vi kan säga i dag när den ska komma?
          </note>
          <note>
            Jag tycker att det är positivt att Ingegerd Wärnersson har en
            sådan tydlighet när det gäller den flexibla skolan och den individuellt
            anpassade skolan. Man ska ge mer kunskap och mer stöd, och stötta
            alla de skolor som kanske inte har kommit i gång ännu med den
            individuella utvecklingen.
          </note>
          <note>
            Men jag fick inte riktigt svar på en av mina frågor, nämligen
            vad det är för stor skillnad mellan en individuell studieplanering
            och en individuell studieplan.
          </note>
          <note>
            Vad är det som säger att skolministern kan arbeta för det ena
            men inte för det andra? Centerpartiet vill ge den möjligheten
            och den stöttningen till alla kommuner och alla skolor runtom
            i landet, och inte bara pusha lite extra på dem som har kommit
            i gång.
          </note>
          <note>
            Det finns t.ex. en loggbok, som Ulf Nilsson nu visar upp, som
            vissa skolor arbetar med. Andra arbetar med någonting annat. Men
            det är ändå den individuella studieplaneringen som man utgår från.
          </note>
          <note>
            Om nu Ingegerd Wärnersson är så positivt inställd
          </note>
          <note>
            - när blir orden handling, och när kan vi se de konkreta resultaten?
            Det pågår förstås en stor utredning nu, som blev uppskjuten till
            våren. Vi hoppas att den kommer med sina förslag då. Men kan vi
            efter det räkna med att skolministern kommer med de förslag som
            hon nu i stort sett har initierat, dvs. att det är oerhört viktigt
            att detta kommer fram?
          </note>
          <note>
            Jag blir lite orolig när jag läser i svaret som Ingegerd Wärnersson
            har gett mig om att vissa skolor nu ska ges möjlighet att börja
            arbeta med individuell planering och dokumentation. Men vi vet
            ju att så många redan är i gång! Det blir nästan som när man pratar
            om lokala skolstyrelser. Nu ska vi ytterligare förlänga försöket,
            säger man, även om vi kan se att många skolor arbetar och vill
            arbeta på det sättet.
          </note>
          <note>
            Vore det då inte bättre att se till hur vi kan göra detta konkret
            och t.ex. se till att de lokala skolstyrelserna blir ett viktigt
            steg i organisationsutvecklingen? Vad ger det för konsekvenser?
            Är det inte bättre att ge ytterligare några möjlighet som redan
            håller på med individuell planering i skolan och säga: Hur kommer
            detta att funka konkret? Och: Så här vill vi ge möjligheterna
            till varje skola för sig.
          </note>
          <note>
            Ständigt återkommande med nya utredningar -
          </note>
          <note>
            det tycker jag är det vanligaste svaret från skolministern. Men
            när blir orden konkret handling?
          </note>
          <note type="speaker">
            Anf. 83 ULF NILSSON (fp):
          </note>
          <note>
            Herr talman! Precis som Sofia Jonsson tycker jag att det vore
            dags att vi fattade ett avgörande principbeslut om att nu verkligen
            avskaffa timplanen i grundskolan. Vi har haft motioner om det
            här i kammaren som har avslagits, men jag hoppas att vi snart
            kan fatta ett sådant beslut för att ge ett tydligt budskap till
            grundskolan om hur den ska arbeta.
          </note>
          <note>
            Sedan var det intressant med de två formuleringar i skollagen
            som skolministern tog upp. Jag känner faktiskt till dem. Jag vet
            också att man inte kan arbeta efter dem. Två år efter det att
            skolplikten har upphört har man rätt att kräva av grundskolan
            att den ska se till att man uppnår målen. Men för att det ska
            bli verklighet måste vi ändra någonting annat som skolministern
            och jag ofta debatterar, nämligen att sluta med att låta elever
            gå vidare till gymnasiet fast de inte har klarat grundskolemålen.
            Vi måste verkligen våga säga att det är grundskolans ansvar att
            de ska nå upp till målen.
          </note>
          <note>
            Det här att skolplikten kan upphöra tidigare, så att man kanske
            kan sluta redan efter åttonde året om man uppnått målen, innebär
            att man också måste våga bryta mot den svenska skoltraditionen.
            Man måste våga låta elever som vill gå fortare fram, vill läsa
            mer avancerad engelska och mer avancerad matte gå vidare och få
            rätt stöd så att de kan göra det i grundskolan. Om skolministern
            verkligen är intresserad av att göra verklighet av de här två
            formuleringarna i skollagen, skulle vi kunna hoppas på att det
            börjar hända saker de närmaste åren.
          </note>
          <note>
            Anf. 84 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Vi får väl hoppas att skolorna utnyttjar den möjlighet
            som redan finns i dag och att man sätter sig in i den möjligheten,
            eftersom lagen är tydlig.
          </note>
          <note>
            Den tidsplanering som vi har nu innebär att vi efter sommaren
            ska lägga direktiv till kommande läroplan. Man brukar presentera
            ett paket när man pratar om läroplan. Det handlar om läroplan,
            kursplaner och timplan. Det är min intention att jag då ska kunna
            ta upp samtliga dessa tre dokument i direktiven. Problemet är
            ju, precis som Sofia Jonsson pekade på, att försöksverksamheten
            pågår ända fram till 2005. Jag har tänkt att vi ska ha ett första
            stort delbetänkande
          </note>
          <note>
            2003. Detta måste jag ta hänsyn till, men inriktningen är ändå
            i den anda som man nu arbetar.
          </note>
          <note>
            Ibland är det kanske fel att kalla det för en försöksverksamhet,
            eftersom det är en så stor verksamhet. Om 900 skolor under fem
            år ska bedriva en verksamhet med den här inriktningen, är det
            väldigt svårt att därefter vrida klockan tillbaka. Vi använder
            ju av tradition ordet försöksverksamhet. Det är kanske snarare
            en utvecklingsverksamhet som pågår nu. Min inriktning är ändå
            att kunna ge ett tydligt och klart besked i de här direktiven
            med hänsynstagande till den pågående försöksverksamheten. Då har
            jag också fått veta hur Skollagskommittén ser såväl på detta med
            timplan som på övriga planer. Det kommer inte att kunna vara remissbehandlat
            i sedvanlig ordning och behandlat av riksdagen, men jag räknar
            ändå med att jag ska få det underlag jag behöver. Jag hoppas givetvis
            att det förslag man lämnar ifrån sig ska ha en så stor parlamentarisk
            enighet bakom sig som möjligt.
          </note>
          <note>
            Då är det betydligt lättare att ge de framtida signalerna.
          </note>
          <note type="speaker">
            Anf. 85 SOFIA JONSSON (c):
          </note>
          <note>
            Fru talman! Det var glädjande att Ingegerd Wärnersson tar till
            sig sin kongress beslut och tar steget vidare och säger att detta
            förhoppningsvis snart kommer att bli verklighet och tas upp i
            ett betänkande
          </note>
          <note>
            2003. Precis som Wärnersson säger blir det ibland så att de försöksverksamheter
            som bedrivs i dag blir väldigt stora. Då kan det handla om att
            slå in öppna dörrar, eftersom en stor del av skolorna redan är
            aktiva i detta. Vissa av dem vill ta ytterligare kliv. De arbetar
            redan efter detta.
          </note>
          <note>
            Tack för svaren. Vi önskar varandra lycka till i det fortsatta
            arbetet.
          </note>
          <note>
            Anf. 86 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag instämmer i att vi önskar varandra lycka till.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellationerna 2001/02:76 och
          </note>
          <note>
            93 om Torslanda och Askim
          </note>
          <note type="speaker">
            Anf. 87 Statsrådet BRITTA LEJON (s):
          </note>
          <note>
            Fru talman! Annelie Enochson har frågat mig vad jag avser att
            göra för att tillmötesgå torslandabornas vilja att bilda en egen
            kommun och riksdagens uppmaning till omprövning av ärendet.
          </note>
          <note>
            Göran Lindblad har frågat mig vilka åtgärder jag avser att vidta
            för att askimbornas önskan om att bilda en egen kommun ska uppfyllas.
          </note>
          <note>
            Jag väljer att besvara båda interpellationerna i ett sammanhang.
          </note>
          <note>
            Som interpellanterna redan vet fattade regeringen beslut i ärendet
            rörande Torslandas och Askims kommundelar den 23 mars 2000. Regeringen
            avslog båda ansökningarna. En ny ansökan har därefter inkommit
            med en begäran om att göra Askim till en egen kommun.
          </note>
          <note>
            Kommundemokratikommittén avlämnade i juni
          </note>
          <note>
            2001 sitt huvudbetänkande Att vara med på riktigt.
          </note>
          <note>
            Enligt kommittén var någon förändring av själva proceduren från
            ansökan till eventuellt beslut om indelningsändring inte påkallad.
            Däremot ansåg kommittén att det vore önskvärt att det tillskapas
            en möjlighet till extraval, så att en beslutad indelningsändring
            kan genomföras inom kortare tid än vad som nu är möjligt. De författningsändringar
            som kommittén ansåg behövliga för att möjliggöra ett sådant extraval
            ansågs inrymma stor komplexitet och borde därför utredas i annat
            sammanhang.
          </note>
          <note>
            Den 27 september 2001 beslutade regeringen att ge Kommundemokratikommittén
            ett tilläggsuppdrag.
          </note>
          <note>
            Direktivet innebär att kommittén bl.a. ska se över förutsättningarna
            för och förfarandet vid ändringar i landstings- och kommunindelningen.
            Enligt direktivet ska kommittén även överväga om regeringen ska
            ges möjlighet att besluta om extra val vid större indelningsändringar.
            Kommittén ska också överväga om regeringen, eller den myndighet
            som regeringen bestämmer, ska kunna föranstalta om folkomröstning
            i sådana områden som berörs av en ansökan om indelningsändring.
            Vilken tyngd befolkningens inställning i en indelningsfråga bör
            ha är något som bör övervägas i detta sammanhang. Regeringen har
            alltså tillmötesgått riksdagens formella begäran om en översyn
            av indelningslagen.
          </note>
          <note>
            Jag vill påpeka att vid bedömningen av om ändringar i kommunindelningen
            ska göras eller inte är det flera omständigheter som regeringen
            har att ta hänsyn till. Inställningen hos befolkningen som bor
            i det aktuella området är naturligtvis en viktig omständighet.
            Men den kan inte vara ensamt avgörande.
          </note>
          <note>
            Särskild hänsyn ska, enligt indelningslagens nu gällande bestämmelser,
            tas till den berörda kommunens önskemål och synpunkter. Resultatet
            av en folkomröstning i en kommun utgör således en omständighet
            bland flera som regeringen har att beakta i ärenden som gäller
            ändringar av kommunindelningen.
          </note>
          <note>
            Som jag redan nämnt är indelningslagen föremål för en översyn.
            Vad Kommundemokratikommittén kommer att föreslå för förändringar
            återstår att se.
          </note>
          <note>
            Det finns inte någon laglig möjlighet för regeringen att bedöma
            ärenden rörande kommunindelningar utifrån eventuella förslag som
            en utredning kan komma att lägga. Indelningslagen i dess nuvarande
            lydelse gäller alltså fortfarande.
          </note>
          <note>
            Ärendet rörande Askim är för närvarande under beredning. Naturligtvis
            eftersträvar regeringen att saken ska kunna avgöras så snart som
            möjligt, men jag är för dagen inte beredd att närmare ange när
            regeringen kommer att lämna besked i frågan.
          </note>
          <note type="speaker">
            Anf. 88 ANNELIE ENOCHSON (kd):
          </note>
          <note>
            Fru talman! Jag får tacka statsrådet för interpellationssvaret,
            även om svaret inte gav så mycket till alla torslandabor som så
            ivrigt väntar på att kunna återbilda sin kommun. Samtidigt är
            jag besviken över att regeringen återigen sammankopplar Torslanda
            med
          </note>
          <note>
            Askim och väljer att besvara två interpellationer med ett svar.
            Torslanda och Askim ligger i två helt olika delar av Göteborg
            och bör därför behandlas separat och respekteras för sina olikheter.
            Jag kommer enbart att beröra Torslanda i mina inlägg.
          </note>
          <note>
            Den 1 januari 1967 införlivades Torslanda och
          </note>
          <note>
            Björlanda socknar på Hisingen med Göteborgs stad.
          </note>
          <note>
            Torslanda ligger i den nordvästra delen av Hisingen och är klart
            avgränsad mot den övriga delen av Hisingen genom grönområden och
            industriområden. På grund av den geografiska avgränsningen mot
            övriga
          </note>
          <note>
            Göteborg känner torslandaborna väldigt starkt för sitt samhälle
            och vill vara just torslandabor. Torslanda stadsdelsnämnd skulle
            bli kärnan i den nya kommunen. Den består av ca 19 000 invånare,
            vilket är ca 3,5 % av Göteborgs totala befolkning. Runt Göteborg
            ligger kommuner som har betydligt mindre befolkningsantal, t.ex.
            angränsande Öckerö med ca 12 000 invånare som fungerar mycket
            väl som en egen kommun.
          </note>
          <note>
            Torslandaborna har sedan våren 1997 försökt att göra Torslanda
            till en egen kommun, och man har ansökt om delning hos Kammarkollegiet,
            som i sin tur uppdragit till Svenska Kommunförbundet att utreda
            frågan.
          </note>
          <note>
            Denna utredning visar att det befolkningsmässigt, näringsgeografiskt,
            demografiskt, demokratiskt och ekonomiskt inte finns någonting
            som talar mot att
          </note>
          <note>
            Torslanda blir en egen kommun. Man konstaterar:
          </note>
          <note>
            "Utredningen gör den sammanfattande bedömningen att flertalet
            kriterier som indelningslagen ställer upp för att en indelningsändring
            ska komma i fråga är uppfyllda t.ex. vad beträffar befolknings-
            och skatteunderlaget, den kommunala ekonomin samt nämndoch förvaltningsorganisationen."
          </note>
          <note>
            Trots utredarens positiva inställning till en kommundelning avslår
            Kammarkollegiet i juni 1999 ansökan från torslandaborna om att
            få bilda en egen kommun.
          </note>
          <note>
            Efter det har alltså en enig demokratiutredning överlämnat sitt
            förslag till regeringen - i februari
          </note>
          <note>
            2000. I utredningen skriver man i kapitlet "Politik för folkstyrelse
            på 2000-talet" om vikten av att stärka den demokratiska medvetenheten,
            att utveckla deltagandet och att öka självstyrelsen.
          </note>
          <note>
            Vidare skriver man att detta uppnås genom att dela kommuner.
          </note>
          <note>
            Torslandaborna överklagar beslutet från Kammarkollegiet, och
            i mars 2000 kommer så beskedet från regeringen att överklagandet
            avslås. Alltså: Efter år av förhoppningar är man tillbaka på ruta
            1!
          </note>
          <note>
            Det var därför med glädje som jag konstaterade att riksdagen
            i sitt beslut från april i år tillkännager till regeringen att
            ompröva sitt beslut och tillåta Torslanda att få bilda en egen
            kommun. Vidare står det i tillkännagivandet: "Med tanke på den
            mycket breda opinion för en delning som finns i Torslanda kommundel
            framstår det enligt utskottets mening mot denna bakgrund som naturligt
            att redan nu ompröva frågan om att bilda Torslanda kommun. Indelningslagen
            ger också regeringen möjlighet att på eget initiativ ta upp frågan
            om att dela kommunen."
          </note>
          <note>
            Min fråga till statsrådet blir då: Tänker regeringen ta vara
            på den möjlighet som indelningslagen ger regeringen att på eget
            initiativ ta upp frågan om att låta Torslanda få bli en egen kommun?
          </note>
          <note type="speaker">
            Anf. 89 GÖRAN LINDBLAD (m):
          </note>
          <note>
            Fru talman! Också jag får tacka statsrådet för svaret. Det är
            klart att jag närmast uppfattar svaret som strikt formellt, tjänstemannamässigt
            och egentligen utan någon som helst politisk vilja.
          </note>
          <note>
            När det gäller detta med egen kommun är det för mig lika angeläget
            att Askim, lika väl som Torslanda och eventuellt andra intressenter
            - Ljungskile eller andra ställen i landet - ges möjlighet att
            själv bedöma vart man vill höra.
          </note>
          <note>
            Fru talman! Askimborna har aldrig varit positiva till att tillhöra
            den monolitiska staden Göteborg. Man var redan på 1970-talet emot
            att bli inkorporerad.
          </note>
          <note>
            Askim är faktiskt en väl definierad enhet som utgör en egen stadsdel
            där den gamla kommungränsen i dag utgör stadsdelsgräns.
          </note>
          <note>
            Askim borde faktiskt betraktas som en politisk enhet, med rätt
            till självbestämmande. Ingen skulle komma på tanken att hela Sverige
            skulle få uttala sig i en folkomröstning när det gäller kommundelning.
          </note>
          <note>
            Varför ska då Göteborgs stad få göra det?
          </note>
          <note>
            När Estland lämnade Sovjetunionen kunde inte medborgarna i övriga
            Sovjetunionen lägga in veto.
          </note>
          <note>
            Varför ska så vara fallet när det gäller Askim - eller för den
            delen Torslanda eller Ljungskile?
          </note>
          <note>
            I Askim röstade nära nog två av tre för att bilda en egen kommun
            i samband med valet 1998. I Göteborgs stad var det 48 %, alltså
            inte ens hälften av de röstberättigade, som sade nej. Det finns
            således, statsrådet Lejon, ingen kraftig majoritet för ett nej
            till att
          </note>
          <note>
            Askim får bilda en egen kommun. Däremot röstade kommunfullmäktige
            mot en delning, men kommunfullmäktige hade kanske egna intressen
            av att motverka en delning. Eftersom stor hänsyn tas till det
            här fullmäktigebeslutet råder de facto ett kommunalt veto. Tycker
            statsrådet att kommunala veton är bra?
          </note>
          <note>
            Fru talman! Kammarkollegiet har uttalat sig positivt till en
            delning: "Kammarkollegiets bedömning är att Kommunförbundets utredning
            visar att det vid en delning av Göteborgs kommun skulle kunna
            bildas två kommuner som blir bärkraftiga såväl befolkningsmässigt
            som ekonomiskt" - i fråga om Askim, och samma bedömning har gjorts
            i fråga om Torslanda.
          </note>
          <note>
            Vidare heter det: Fördelarna är främst demokratiska, eftersom
            askimborna uppenbarligen inte är nöjda med den närdemokrati som
            stadsdelsnämnden kan erbjuda.
          </note>
          <note>
            För övrigt kan man konstatera att systemet med stadsdelsnämnder
            överlevt sig självt. Sammanfattningsvis anser kollegiet att en
            delning av Göteborgs kommun skulle medföra bestående fördel såväl
            för
          </note>
          <note>
            Göteborg som för Askim.
          </note>
          <note>
            Riksdagen har uppmanat regeringen att ompröva sin inställning
            i fallet Torslanda. Det finns anledning här att från principiell
            synpunkt behandla varje begäran om kommundelning på samma sätt.
          </note>
          <note>
            Indelningslagen, som statsrådet nämnt tidigare här, innehåller
            ingenting om ett kommunalt veto, utan det har kommit till efteråt.
            Britta Lejon har rätt att vara bekymrad över det demokratiska
            underskottet -
          </note>
          <note>
            detta kommer ju ofta ut i debatten. Utredningar har tillsatts
            och projekt har varit på gång för att initiera människors delaktighet,
            och det är bra. Men varför, statsrådet Lejon, är det så att så
            fort människorna själva tar initiativ till självbestämmande slår
            repressionen till och man säger: Nej, nej, nej. Ni skulle kanske
            kunna få bestämma lite grann men inte när det verkligen gäller.
          </note>
          <note>
            Vem ska bestämma - Britta Lejon i regeringen eller Göran Johansson
            i Göteborg, eller möjligen folket i Askim?
          </note>
          <note>
            Fru talman! Om Kammarkollegiet anser att det är positivt både
            för Göteborg och för Askim och om folket är för, vad är det då
            som gör att regeringen är emot?
          </note>
          <note>
            Det är ingen vits med en demokratiminister som inte lyssnar på
            folkviljan. Snarare skulle man då tala om en bestämma-över-andra-minister.
          </note>
          <note type="speaker">
            Anf. 90 RIGMOR STENMARK (c):
          </note>
          <note>
            Fru talman! Jag tackar fru talmannen, statsrådet och meddebattörerna
            för att även jag kan få vara med i den här debatten.
          </note>
          <note>
            Det ligger mig väldigt varmt om hjärtat att människor ska kunna
            få bestämma. Vi har ju väldigt stora kommuner i Sverige i dag.
            Alltsedan kommunsammanslagningarna har det på många håll rests
            krav på att bilda nya, eller nygamla, kommuner eftersom de sammanslagna
            kommunerna inte alltid känts rätt för människor. Ofta har de känts
            som konstruktioner -
          </note>
          <note>
            ofta utan sammanhang mellan kommundelarna.
          </note>
          <note>
            I stor utsträckning har sådana här krav, dessvärre, avslagits
            - det känns nästan som att det skett vanemässigt - trots breda
            folkliga opinioner. Närmast ser vi det i Askim och i Torslanda.
            Men det finns också kommuner som har delats på ett väldigt positivt
            sätt och där det fungerar väldigt bra, så det är klart att man
            nere i Göteborgsregionen frågar sig: Varför får inte vi när andra
            får det?
          </note>
          <note>
            Dessutom är det så att riksdagen har begärt en lagstiftning som
            ska göra det lättare vad gäller kommundelningar och bildandet
            av nya kommuner. Efter den begäran har vi fått svaret att Kommundemokratikommittén
            har det här uppdraget; detta så fort kommundelningsfrågorna har
            aktualiserats och varit uppe till debatt, antingen här i kammaren
            eller också i massmedierna eller i något utskott. Nu får vi den
            här motiveringen åter. Vi känner oss dock inte nöjda utan vill
            veta vad som nu händer. I slutet av september fick kommittén,
            säger statsrådet, ett tilläggsuppdrag.
          </note>
          <note>
            Men varför ett tilläggsuppdrag? Vad är det som egentligen gäller
            i dag?
          </note>
          <note>
            Som vi i Centerpartiet ser saken verkar det bara vara fråga om
            ett framåtskjutande - dvs. en tidsförskjutning - av ett positivt
            beslut. Eftersom riksdagen har begärt att regeringen ska komma
            med ett förslag som underlättar kommundelningar kan det inte vara
            annat än ett positivt beslut som måste fram. Vi tycker inte att
            detta har blivit seriöst behandlat. Vi går ju till val år 2002,
            så också nere i Göteborg.
          </note>
          <note>
            När det gäller de nya kommunerna - jag säger så därför att jag
            tror att det en dag blir så - undrar jag:
          </note>
          <note>
            Varför ska man förhala? Är det så att de personer som för närvarande
            begär en delning inte riktigt är accepterade, eller tar man större
            hänsyn till, som sades här i talarstolen, kommunalråd? Jag tror
            inte det, för det stämmer inte vid en jämförelse mellan olika
            delar av landet.
          </note>
          <note>
            Det är alltså väldigt viktigt att vi även i den här frågan får
            veta vilka spelregler som gäller.
          </note>
          <note type="speaker">
            Anf. 91 Statsrådet BRITTA LEJON (s):
          </note>
          <note>
            Fru talman! Som statsråd hör det ju inte till spelreglerna att
            man ska bli irriterad, men ibland blir jag faktiskt irriterad
            när det gäller den här debatten.
          </note>
          <note>
            Låt mig en gång för alla klargöra att regeringen inte ägnar sig
            åt någon förhalning av några frågor, utan tvärtom.
          </note>
          <note>
            Rigmor Stenmark, anledningen till att Kommundemokratikommittén
            fick ett tilläggsuppdrag var just för att se till att den här
            frågan kan lösas så snabbt som möjligt. Alternativet, Rigmor Stenmark,
            hade varit att vi hade behövt tillsätta en ny utredning som tittade
            på den här frågan. Det hade tagit betydligt längre tid. I dag
            är det så att det här tilläggsuppdraget, som faktiskt är nödvändigt
            för att vi i sedvanlig ordning ska ha ett gott beslutsunderlag
            om indelningslagstiftningen ska förändras i den riktning som ni
            alla tre efterlyser och som riksdagens tillkännagivande har sagt,
            kommer sig av att vi måste ha en utredning som tittar på detta.
            Det är inte fråga om att förhala. Det är fråga om att leva upp
            till de grundläggande kraven på en god kvalitet i den svenska
            lagstiftningen, Rigmor Stenmark.
          </note>
          <note>
            Kommundemokratikommittén ska avlämna sitt betänkande i den här
            frågan i mars. Utifrån det betänkandet kan vi återigen diskutera
            de här frågorna, men anledningen till att jag, varje gång jag
            har sådana här interpellationsdebatter, nu återkommer till dessa
            tilläggsdirektiv är att så länge som inte lagstiftningen är ändrad
            så är inte förutsättningarna för regeringens beslut i sådana här
            frågor annorlunda än vad de är.
          </note>
          <note>
            Vi har den nuvarande indelningslagstiftningen att följa, och
            då, Göran Lindblad, är det viktigt att konstatera att nej, det
            föreligger inte något kommunalt veto. Men lagstiftningen är utformad
            så att om den berörda kommunen motsätter sig en ändrad indelning
            så måste det föreligga synnerliga skäl. Detta har varit anledningen
            till att Kammarkollegiet har avslagit både Askims och Torslandas
            ansökningar. Detta har också varit en av anledningarna till varför
            regeringen har följt Kammarkollegiets bedömning.
          </note>
          <note>
            Göran Lindblad frågar varför göteborgarna ska få uttala sig.
            Ja, för mig är den frågan ganska avslöjande. Vi människor och
            de institutioner och organisationer vi tillhör - de former som
            det offentliga Sverige är indelat och uppdelat i - finns inte
            där för dess egen skull. Vi måste ha kommuner som är livskraftiga,
            som förmår leva upp till de viktiga åtaganden man har: att sörja
            för kommuninvånarnas välbefinnande och välfärd. Om en kommun ska
            få helt ändrade förutsättningar för sin verksamhet är det viktigt
            att hela kommunen har möjlighet att säga sitt i en sådan fråga.
          </note>
          <note>
            Jag tror att det också är viktigt att jag till Annelie
          </note>
          <note>
            Enochson poängterar att ja, självfallet är det så att varje ansökan
            om ändring av kommunindelning behandlas utifrån sina egna förutsättningar.
            Att jag valde att besvara båda dessa interpellationer i ett sammanhang
            hade enbart med praktiska saker att göra, eftersom frågorna har
            att göra med samma lagstiftning. Men självfallet är det så att
            varje ansökan behandlas utifrån sina egna förutsättningar.
          </note>
          <note type="speaker">
            Anf. 92 ANNELIE ENOCHSON (kd):
          </note>
          <note>
            Fru talman! Tack, statsrådet, för det förtydligandet!
          </note>
          <note>
            Interpellationssvaret från statsrådet ger egentligen svar på
            en annan fråga än den som jag ställde. Jag frågade egentligen
            om regeringen vill ompröva sitt beslut, och jag frågade också
            om man ville använda det instrument som finns i indelningslagen,
            att man själv kan göra en aktiv insats, och jag fick inget svar
            på den frågan.
          </note>
          <note>
            I stället står det i interpellationssvaret att man hänvisar till
            tilläggsdirektivet som kommer att redogöras för den 31 mars. Sedan
            står det så här i svaret som jag fick nu från statsrådet: "Det
            finns inte någon laglig möjlighet för regeringen att bedöma ärenden
            rörande kommunindelningar utifrån eventuella förslag som en utredning
            kan komma att lägga. Indelningslagen i dess nuvarande lydelse
            gäller alltså fortfarande." Såvitt jag kan bedöma innebär det
            att man alltså kan göra aktiva insatser nu och att man kommer
            att ta hänsyn till förslagen, men man kommer att få vänta ända
            till den 31 mars.
          </note>
          <note>
            Tittar man på Torslanda visar det sig att de där har ett högt
            valdeltagande på 84 %, och 65 % ville bilda en egen kommun. Den
            utredning som jag refererade till inom Svenska Kommunförbundet
            var positiv till en kommundelning. Folket i stadsdelen hade genom
            sitt ovanligt höga valdeltagande och rungande ja visat vad de
            ville, och då frågar man sig: Varför tvekar regeringen? Nätverket
            för Torslandas framtid skriver i sitt yttrande till Kammarkollegiet:
            "Ett återbildande av Torslandas kommun skulle innebära en fördjupning
            och förstärkning av den kommunala demokratin genom ett förkortande
            av beslutsvägar och en ökad närhet mellan invånare, tjänstemän
            och förtroendevalda . det skulle också vitalisera demokratin genom
            att 150 förtroendevalda skulle behöva rekryteras."
          </note>
          <note>
            Den ökning av demokratin som en delning skulle innebära skriver
            man även om i bostadsutskottets betänkande. Allt detta sammantaget
            visar att befolkningen i Torslanda vill påverka. De vill bestämma
            över sin framtid och sin närmiljö. Detta måste glädja en demokratiminister.
          </note>
          <note>
            Så min fråga återstår: Vad tänker regeringen göra för att skyndsamt
            tillmötesgå torslandabornas vilja att bilda en egen kommun före
            2003?
          </note>
          <note type="speaker">
            Anf. 93 GÖRAN LINDBLAD (m):
          </note>
          <note>
            Fru talman! När det gäller frågorna som jag ställde fick jag
            inget svar på varför statsrådet accepterar ett veto. Jag fick
            heller inget svar på varför det inte kan vara verklig självbestämmanderätt
            för människor som berörs. Jag fick heller inget svar på vem det
            är som bestämmer: om det är regeringen, statsrådet
          </note>
          <note>
            Lejon eller kommunalrådet Johansson i Göteborg.
          </note>
          <note>
            Och jag fick heller inget ordentligt svar på varför regeringen
            är emot.
          </note>
          <note>
            Om frågan skickas vidare till en utredning och det dröjer många
            månader innan svar kommer, när indelningslagen redan i dag ger
            möjlighet för regeringen att fatta ett positivt beslut, då kan
            inte jag förstå annat än att det är någon form av förhalningstaktik
            som man använder sig av. Det finns redan i dag både underlag och
            möjligheter att ta ett beslut.
          </note>
          <note>
            Synnerliga skäl talar statsrådet om. Det är klart att om en majoritet
            av befolkningen i en kommun är emot så ska det finnas synnerliga
            skäl. Jag nämnde nyss att 48 % var emot - det är inte en majoritet
            av befolkningen i Göteborgs kommun. Däremot har en majoritet av
            Göteborgs kommunfullmäktige beslutat sig vara emot, och då är
            frågan återigen: Är inte det verkligen ett kommunalt veto, när
            fullmäktige kan hindra ett beslut om frigörelse?
          </note>
          <note>
            Avslöjande, sade statsrådet här om människors makt kontra institutionerna
            och om man måste använda sig av de institutioner som finns. Och
            jag håller med om att det är avslöjande. Det avslöjar att jag
            är för folkviljan och vill att människorna själva i berörda stadsdelar
            ska få bestämma om de vill vara med i bolaget eller om de vill
            bilda eget, medan statsrådet är för att bevara strukturer och
            institutioner. Det tycker jag inte talar för att man främjar verklig
            demokrati.
          </note>
          <note>
            Jag vill i stället verka för en modell där man flyttar besluten
            så nära människorna som möjligt, och då förstår jag fortfarande
            inte varför regeringen är emot att de som vill bilda eget ges
            möjlighet att göra det.
          </note>
          <note type="speaker">
            Anf. 94 RIGMOR STENMARK (c):
          </note>
          <note>
            Fru talman! Centerpartiet har alltid insett att beslut ska fattas
            nära människorna av människorna själva. Människor ska vara med.
            Vi tror på människorna. Vi tror faktiskt att även torslandaborna
            kan fatta sina egna beslut. Det är torslandaborna som vet precis
            hur de vill forma sin närdemokrati och sina beslut.
          </note>
          <note>
            Då kan man fråga sig varför regeringen säger så styvnackat nej.
            Jag vet ju att ministern har träffat torslandabor, och jag skulle
            vilja ge rådet: Släpp på tömmarna! Sitt inte och håll krampaktigt
            fast, för då händer ingenting! Då stannar hästen till och med.
          </note>
          <note>
            Släpp på tömmarna, och låt det skena om det skulle vara så, för
            då kan man ta itu med det också.
          </note>
          <note>
            Det är ju faktiskt så att regeringen har en väldigt stor makt
            i den här frågan. Synnerliga skäl: Ja, det bestämmer egentligen
            Britta Lejon själv vad det är.
          </note>
          <note>
            Synnerliga skäl för oss i Centerpartiet, det är att människor
            som vill bilda en ny kommun ska få göra det.
          </note>
          <note>
            Det innebär att det krävs en radikal decentralisering av samhällets
            funktioner från stat till region, från region till kommun och
            från kommun till människor i samverkan.
          </note>
          <note>
            Vi uppmanar regeringen att se över nuvarande regeringsform med
            syfte att dels undvika centralstyrning av kommunerna från statlig
            nivå - bort med pekpinnar, släpp tömmarna - dels stärka riksdagens
            makt i förhållande till regeringen.
          </note>
          <note>
            Det finns en mycket klar ideologisk skillnad mellan socialdemokrater
            och centerpartister i frågan. Jag tycker att det vore ärligare
            att, precis som vi gör från de andra partierna, tala om vad vi
            från partierna vill.
          </note>
          <note>
            Vad vill socialdemokraterna? Vi vet att ni vill styra uppifrån.
            Men säg det, det är mycket ärligare mot människorna också, så
            får vi fixa det i valet 2002, så får vi fixa en ny regering tillsammans
            med de människor som i dag känner sig utanför.
          </note>
          <note type="speaker">
            Anf. 95 Statsrådet BRITTA LEJON (s):
          </note>
          <note>
            Fru talman! När man lyssnar på er kan man inte annat än tänka:
            Vad bekvämt det är att vara statsråd med ansvar för indelningslagstiftningsfrågor
            och frågor kring decentralisering av institutionerna i Sverige.
            Ni har ju bestämt vilken uppfattning jag har. Ni talar om för
            mig att jag står för systemet och mot människors möjlighet att
            påverka. Det får stå för er, det är däremot inte min verklighetsbild.
            Jag förbehåller mig rätten att själv få uttala mig om mina egna
            vägar. Jag tänker inte sätta etiketter på er. Det får stå för
            er om ni vill sätta etiketter på andra.
          </note>
          <note>
            Annelie Enochson frågade vad regeringen tänker göra. Tänker regeringen
            ta den möjlighet som indelninglagstiftningen ger att själv ta
            initiativ i sådana här ärenden? Nej, regeringen har redan under
            den här mandatperioden fattat beslut rörande både Torslanda och
            Askim, även Annelie Enochson inte vill att jag ska behandla dem
            tillsammans. Så är det. Vi har inte gjort någon annan bedömning
            än Kammarkollegiet.
          </note>
          <note>
            Skulle vi med samma lagstiftning komma till någon annan sorts
            bedömning och ha någon anledning att ta något initiativ i det
            här ärendet, samtidigt som vi har en utredning som tittar på hela
            lagstiftningens utformning, måste det föreligga någon ny information
            eller en ny omständighet som gör att regeringen kan komma till
            någon annan bedömning i sakfrågan. Mig veterligt föreligger inte
            det. Skulle vi nu få in en ny ansökan med exakt samma utformning
            som tidigare från t.ex. Torslanda har jag svårt att se att regeringen
            med samma lagstiftning kan komma till något annat beslut. Det
            krävs nya omständigheter i så fall eller att lagstiftningen förändras
            så att skrivningar som ger vägledning för regeringens beslut ser
            annorlunda ut, att man viktar olika överväganden annorlunda.
          </note>
          <note>
            Göran Lindblad tyckte inte att han fick några svar.
          </note>
          <note>
            Det förutsätter kanske att man har förmågan att lyssna, kära
            Göran Lindblad.
          </note>
          <note>
            Jag kan åtminstone vara tydlig på punkten vem som bestämmer.
            Ja, med den lagstiftning som vi har för närvarande är det regeringen
            som bestämmer i indelningslagstiftningsärendena. Men jag tror
            att
          </note>
          <note>
            Göran Lindblad redan känner till det. Jag tror faktiskt att frågan
            mer var retorisk än någonting annat.
          </note>
          <note>
            Med en förhoppning om att de kära riksdagsledamöterna tycker
            att de har fått några svar i alla fall slutar jag för tillfället
            här.
          </note>
          <note type="speaker">
            Anf. 96 ANNELIE ENOCHSON (kd):
          </note>
          <note>
            Fru talman! Statsrådet säger att om nya fakta kommer in kan man
            börja fundera igen på frågan.
          </note>
          <note>
            Ansökan avslogs i mars. Frågan är om det behövs nya fakta. Enligt
            den utredning som Björn Sundström i
          </note>
          <note>
            Svenska Kommunförbundet har gjort är det ganska klart för Torslandas
            del att det inte skulle innebära någon förändring för Göteborg.
            Man säger att det skulle bli två likvärdiga kommuner. Läser man
            utredningen innantill ser man det väldigt klart när det gäller
            Torslanda, om man bara beaktar Torslanda. Vad man gör i debatten
            är att man tar detta i en klump.
          </note>
          <note>
            Det var det man gjorde också i kommunfullmäktige i
          </note>
          <note>
            Göteborg. Man tog Älvsborg, Askim och Torslanda i en klump. Det
            var antagligen vad göteborgarna också gjorde när de röstade. Men
            de är olika, ser olika ut, har olika förutsättningar. Jag vill
            med bestämdhet hävda att just Torslanda har speciella förutsättningar
            att bilda en egen kommun.
          </note>
          <note>
            När jag skrev interpellationen var min ambition att jag på något
            sätt skulle få ett datum från ansvarigt statsråd. Jag vet att
            det är många torslandabor som kanske lyssnar just nu och som gärna
            skulle ha velat ha ett datum.
          </note>
          <note>
            Avslutningsvis skulle jag uppmana demokratiministern att på nytt
            besöka Torslanda. Där finns det entusiastiska medborgare som tror
            på ökad demokrati, som tror på närdemokrati och som tror på medborgarinflytande.
            De är en tynande skara, och därför är de värda ett besök.
          </note>
          <note>
            Jag vill tacka statsrådet för den här interpellationsdebatten,
            även om jag inte är nöjd med svaret.
          </note>
          <note type="speaker">
            Anf. 97 GÖRAN LINDBLAD (m):
          </note>
          <note>
            Fru talman! Bekvämt, sade Britta Lejon. Det är möjligt att det
            är bekvämt. Dessutom lyssnade jag tydligen inte tillräckligt noga.
            Jag kan åtminstone skylla på förkylningen och möjligen en gammal
            bullerskada. Jag vet inte vad statsrådet skyller på.
          </note>
          <note>
            Jag frågar fortfarande varför man från regeringens sida accepterar
            ett kommunalt veto de facto. Jag frågar fortfarande varför man
            från regeringens sida inte är beredd att släppa på verkligt självbestämmande.
          </note>
          <note>
            Makten måste ju vara central här. Att det var regeringen som
            bestämde framgick tydligt av det förra svaret, det hörde även
            jag. Det är egentligen det som är själva problemet. Själva problemet
            är att man inte släpper, att man inte låter människor få riktig
            makt över sina liv. Det här är nämligen en central fråga för att
            man ska vara nöjd och lycklig, att man ska kunna känna att man
            kan rå över tillvaron och få möjlighet att påverka. Det tycker
            inte människorna i Askim, det tycker inte människorna i Torslanda
            och det tycker de inte i en hel del andra kommuner heller.
          </note>
          <note type="speaker">
            Anf. 98 Statsrådet BRITTA LEJON (s):
          </note>
          <note>
            Fru talman! Jag tror att vi alla kan enas om en sak i alla fall,
            att det är viktigt att människor kan påverka.
          </note>
          <note>
            Sedan kan vi ha olika uppfattningar om ifall den nuvarande lagstiftningen
            ger möjligheter till det eller inte. Vi kan också ha olika uppfattningar
            om ifall den nuvarande lagstiftningen är väl utformad eller inte
            för dessa syften.
          </note>
          <note>
            Låt oss återkomma till diskussionerna i de här frågorna när vi
            har ett nytt underlag från Kommundemokratikommittén att diskutera.
            Jag ser fram mot de debatterna.
          </note>
          <note>
            Överläggningen var härmed avslutad.
          </note>
          <note>
            13 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 2001/02:KU1
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2001/02:66 Ytterligare förlängd tid för statliga garantier för
            att återställa försäkringsskyddet för flygbranschen
          </note>
          <note>
            Skrivelse
          </note>
          <note>
            2001/02:54 2001 års redogörelse för tillämpningen av lagen (1991:572)
            om särskild utlänningskontroll
          </note>
          <note>
            Bostadsutskottets betänkande
          </note>
          <note>
            2001/02:BoU1 Utgiftsområde 18 Samhällsplanering, bostadsförsörjning
            och byggande
          </note>
          <note>
            Socialförsäkringsutskottets betänkanden
          </note>
          <note>
            2001/02:SfU2 Anslag inom utgiftsområde 8 Invandrare och flyktingar
          </note>
          <note>
            2001/02:SfU6 Rambeslut om förstärkning av den straffrättsliga
            ramen för bekämpning av olaglig inresa m.m.
          </note>
          <note>
            15 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 26 november
          </note>
          <note>
            2001/02:105 av Åsa Torstensson (c) till statsrådet
          </note>
          <note>
            Britta Lejon
          </note>
          <note>
            Ljungskile
          </note>
          <note>
            2001/02:106 av Rigmor Stenmark (c) till statsrådet
          </note>
          <note>
            Britta Lejon
          </note>
          <note>
            Engagemang i samhällsarbetet
          </note>
          <note>
            2001/02:107 av Anna Lilliehöök (m) till näringsminister Björn
            Rosengren
          </note>
          <note>
            Regeringens löften om deltidsarbetslösheten
          </note>
          <note>
            2001/02:108 av Hans Stenberg (s) till näringsminister
          </note>
          <note>
            Björn Rosengren
          </note>
          <note>
            Tågtrafiken
          </note>
          <note>
            2001/02:109 av Johan Lönnroth (v) till statsminister
          </note>
          <note>
            Göran Persson
          </note>
          <note>
            Resursförstärkning till kommuner
          </note>
          <note>
            den 27 november
          </note>
          <note>
            2001/02:110 av Birgitta Sellén (c) till näringsminister
          </note>
          <note>
            Björn Rosengren
          </note>
          <note>
            Infrastrukturen i Sundsvallstrakten
          </note>
          <note>
            2001/02:111 av Anne-Katrine Dunker (m) till justitieminister
            Thomas Bodström
          </note>
          <note>
            Misshandlade kvinnor som vågar polisanmäla
          </note>
          <note>
            2001/02:112 av Lena Ek (c) till miljöminister Kjell
          </note>
          <note>
            Larsson
          </note>
          <note>
            FN:s världstoppmöte i Johannesburg
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 4 december.
          </note>
          <note>
            16 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 26 november
          </note>
          <note>
            2001/02:282 av Lilian Virgin (s) till finansminister
          </note>
          <note>
            Bosse Ringholm
          </note>
          <note>
            AB Svenska Spels utveckling
          </note>
          <note>
            2001/02:283 av Roy Hansson (m) till försvarsminister
          </note>
          <note>
            Björn von Sydow
          </note>
          <note>
            Kostnader för terrorskydd vid flygplatser
          </note>
          <note>
            2001/02:284 av Carina Hägg (s) till jordbruksminister Margareta
            Winberg
          </note>
          <note>
            Ordvalet sexuella tjänster
          </note>
          <note>
            2001/02:285 av Inga Berggren (m) till jordbruksminister Margareta
            Winberg
          </note>
          <note>
            Utbildning om mat och hälsa
          </note>
          <note>
            2001/02:286 av Marietta de Pourbaix-Lundin (m) till näringsminister
            Björn Rosengren
          </note>
          <note>
            Utbyggnad av väg 73
          </note>
          <note>
            den 27 november
          </note>
          <note>
            2001/02:287 av Birgitta Sellén (c) till utbildningsminister Thomas
            Östros
          </note>
          <note>
            Högskoleverksamhetens lokaler
          </note>
          <note>
            2001/02:288 av Birgitta Sellén (c) till näringsminister
          </note>
          <note>
            Björn Rosengren
          </note>
          <note>
            Nationella stomnätet
          </note>
          <note>
            2001/02:289 av Birgitta Sellén (c) till näringsminister
          </note>
          <note>
            Björn Rosengren
          </note>
          <note>
            Ersättningsjobb till Sollefteå
          </note>
          <note>
            2001/02:290 av Anne-Katrine Dunker (m) till näringsminister Björn
            Rosengren
          </note>
          <note>
            Företagsamhet
          </note>
          <note>
            2001/02:291 av Jonas Ringqvist (v) till statsrådet
          </note>
          <note>
            Britta Lejon
          </note>
          <note>
            Märkning av livsmedel
          </note>
          <note>
            2001/02:292 av Sven-Erik Sjöstrand (v) till utrikesminister Anna
            Lindh
          </note>
          <note>
            Yttrandefriheten i Kina
          </note>
          <note>
            2001/02:293 av Sten Tolgfors (m) till utrikesminister
          </note>
          <note>
            Anna Lindh
          </note>
          <note>
            Övergrepp mot barn i Sydafrika
          </note>
          <note>
            2001/02:294 av Sten Tolgfors (m) till statsrådet
          </note>
          <note>
            Ingela Thalén
          </note>
          <note>
            Kvinnlig könsstympning
          </note>
          <note>
            2001/02:295 av Sten Tolgfors (m) till utrikesminister
          </note>
          <note>
            Anna Lindh
          </note>
          <note>
            Handel med barn i Albanien
          </note>
          <note>
            2001/02:296 av Karl-Göran Biörsmark (fp) till utrikesminister
            Anna Lindh
          </note>
          <note>
            EU-ländernas förhållningssätt gentemot Kina
          </note>
          <note>
            2001/02:297 av Ewa Larsson (mp) till justitieminister
          </note>
          <note>
            Thomas Bodström
          </note>
          <note>
            Barnpornografi på Internet
          </note>
          <note>
            2001/02:298 av Ewa Larsson (mp) till justitieminister
          </note>
          <note>
            Thomas Bodström
          </note>
          <note>
            Barnsexhandel
          </note>
          <note>
            2001/02:299 av Ann-Kristine Johansson (s) till jordbruksminister
            Margareta Winberg
          </note>
          <note>
            Salmonellaintyg
          </note>
          <note>
            2001/02:300 av Maud Ekendahl (m) till socialminister Lars Engqvist
          </note>
          <note>
            Rohypnol på anstalter
          </note>
          <note>
            2001/02:301 av Carina Hägg (s) till statsrådet Mona
          </note>
          <note>
            Sahlin
          </note>
          <note>
            Arbetssökande med barn
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 4 december.
          </note>
          <note>
            17 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 27 november
          </note>
          <note>
            2001/02:224 av Laila Bjurling (s) till näringsminister
          </note>
          <note>
            Björn Rosengren
          </note>
          <note>
            Gillbergavägen i Eskilstuna
          </note>
          <note>
            2001/02:233 av Kenneth Lantz (kd) till finansminister
          </note>
          <note>
            Bosse Ringholm
          </note>
          <note>
            Handläggningstider för bouppteckningar
          </note>
          <note>
            2001/02:242 av Christina Axelsson (s) till näringsminister Björn
            Rosengren
          </note>
          <note>
            Amatörbyggda fordon
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 4 december.
          </note>
          <note>
            18 § Kammaren åtskildes kl. 20.38.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.20 och av förste vice talmannen därefter
            t.o.m. 11 § anf. 83
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
