<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--39</head>
          <docDate when="2001-12-03">2001-12-03</docDate>
        </div>
      </front>
      <body>
        <div>
          <note>
            11.45 - 11.46
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 26 och
          </note>
          <note>
            27 november.
          </note>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2001/02:97
          </note>
          <note>
            Till riksdagen
          </note>
          <note>
            Interpellation 2001/02:97 av Sven Brus (kd) om arvsskatten.
          </note>
          <note>
            Interpellationen kommer att besvaras tisdagen den
          </note>
          <note>
            15 januari 2002.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 27 november 2001
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            Interpellation 2001/02:98
          </note>
          <note>
            Till riksdagen
          </note>
          <note>
            Interpellation 2001/02:98 av Ulla-Britt Hagström
          </note>
          <note>
            (kd) om arbetsgivaravgiften.
          </note>
          <note>
            Interpellationen kommer att besvaras tisdagen den
          </note>
          <note>
            15 januari 2002.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 27 november 2001
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            3 § Svar på interpellation 2001/02:104 om attityder i skolan
          </note>
          <note>
            Anf. 1 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Ulla-Britt Hagström har frågat vilka åtgärder jag
            avser vidta för att underlätta för lärarna att kunna föra en kritisk
            skoldebatt och vilka åtgärder jag avser att vidta för att stimulera
            till ökat föräldrainflytande i skolan.
          </note>
          <note>
            Statens skolverks attitydundersökning, som Ulla-
          </note>
          <note>
            Britt Hagström refererar till, är en av de intressantaste rapporterna
            under året om tillståndet i svensk skola.
          </note>
          <note>
            Här får vi veta vad skolans olika intressenter tycker om sin
            skola. Vi kan jämföra deras bilder inbördes, med våra egna och
            med massmediernas.
          </note>
          <note>
            Ulla-Britt Hagström ställer två frågor kring lärarnas och föräldrarnas
            attityder, som jag snart ska återkomma till. Jag vill bara säga
            att jag också anser att de svar som eleverna gett på olika frågor
            är mycket tänkvärda och ger en komplex men ändå positiv bild av
            tillståndet i svensk skola.
          </note>
          <note>
            Lärarna uppger i undersökningen att de upplever brist på inflytande
            över de yttre ramarna och extra stöd till elever i behov av detta
            och problem med storlek på undervisningsgrupper och klasser samt
            skolmiljön och skolans användning av resurser. Däremot är de ganska
            nöjda med sitt inflytande över områden som traditionellt legat
            dem nära och som har med undervisningen att göra, t.ex. den pedagogiska
            utformningen av undervisningen och valet av läromedel.
          </note>
          <note>
            En fjärdedel av de intervjuade lärarna uppger att de inte kan
            kritisera förhållandena i skolan utan att det drabbar dem själva.
            Framför allt gäller detta lärare på gymnasieskolans samhällsvetenskaps-
            och naturvetenskapsprogram. Uppgiften är alarmerande, eftersom
            det tyder på att demokratin inte fungerar som den ska på vissa
            håll. En anledning är enligt Skolverket lärarnas bristande förtroende
            för skolledningens pedagogiska ledarskap och att den professionella
            integriteten inte respekteras. Självklart måste anställda vid
            skolor, liksom alla kommuninvånare, respektera och följa de beslut
            som fattats i demokratisk ordning av kommunens förtroendevalda
            eller rektor. Alla måste dock ha rätt att framföra sin åsikt om
            förhållandena på arbetsplatsen och i kommunen utan risk för repressalier.
          </note>
          <note>
            När det gäller lärarnas möjligheter att få framföra kritik utan
            risk för att detta påverkar deras situation negativt finns paralleller
            i många elevers farhågor för att avvikande åsikter ska påverka
            bedömningen av deras studieresultat eller motsvarande för föräldrar.
          </note>
          <note>
            Det är alltså ett generellt demokrati- och yttrandefrihetsproblem
            som uppmärksammas i undersökningen.
          </note>
          <note>
            Lagstiftningen och läroplanen är helt entydiga i sin syn på demokrati
            och medinflytande. Även i arbetsrätten slår detta synsätt igenom.
            Det som behövs är alltså ett långsiktigt arbete för att förändra
            attityder, öka demokratin och förbättra förtroendet mellan olika
            grupper. "Demokrati är en process som ständigt måste drivas och
            som inte kan tas för given en gång för alla," säger Skolverket
            i en kommentar. Detta måste ske främst på skol- och kommunnivå,
            i samverkan mellan anställda och arbetsgivare. Ett naturligt forum
            för mig att ta upp frågan i är de regelbundna möten med såväl
            Kommunförbundet som med lärarnas och skolledarnas fackliga organisationer
            som jag har.
          </note>
          <note>
            Tidigare attitydundersökningar var en orsak till att
          </note>
          <note>
            Utbildningsdepartementet tillsammans med Lärarförbundet, Lärarnas
            Riksförbund, Skolledarförbundet,
          </note>
          <note>
            Svenska Kommunförbundet och Skolverket lade fram en avsiktsförklaring
            som undertecknades i augusti
          </note>
          <note>
            1998. Arbetet med avsiktsförklaringen har bl.a. lett till att
            projektet Attraktiv skola - en utvecklande organisation startade
            den 1 mars 2001. Syftet med projektet är att stärka kvaliteten
            i skolan och göra läraryrket mer attraktivt. Deltagande kommuner
            förväntas bl.a. att deklarera sin avsikt att höja kvaliteten i
            sina skolor och göra dem till mer attraktiva arbetsplatser, identifiera
            sina förbättringsområden samt se över sin arbetsorganisation och
            ledningsorganisation och ändra dem där det behövs för att stödja
            vidare kvalitetsutveckling.
          </note>
          <note>
            Föräldrarna vill enligt den nu aktuella undersökningen vara med
            och engagera sig i styrningen av sina barns skola i större utsträckning
            än de har möjlighet att göra. Det positiva i detta resultat är
            att viljan att vara med och besluta har ökat. Det negativa är
            att skolan inte fullt ut tar till vara detta engagemang, delvis
            beroende på att det inte finns utrymme inom nuvarande system.
          </note>
          <note>
            Främst vill föräldrar vara med och påverka det som ligger nära
            barnen, skolmiljön och undervisningen. Här visar erfarenheterna
            från de lokala styrelserna med föräldramajoritet att det går att
            få en fungerande balans mellan de olika parternas intressen, så
            att inte ansvarsfördelningen mellan förtroendevalda och professionella
            blir otydlig.
          </note>
          <note>
            För att öka möjligheten för föräldrar att vara med och besluta
            om skolans angelägenheter behöver verksamheten med olika former
            för samråd utvecklas.
          </note>
          <note>
            Försöksverksamheten med lokala styrelser med föräldramajoritet
            har förlängts till år 2003. Regeringen inväntar nu en utvärdering
            av orsakerna till att inte fler skolor anslutit sig.
          </note>
          <note>
            Olika typer av förvaltningsråd och samrådsorgan, liksom det mer
            lokala samarbetet kring en enskild klass eller mindre del av verksamheten
            kan uppmuntras av kommunen, skolledningen och lärarna. Föräldrarna
            behöver också stödjas för att känna sig delaktiga i skolans verksamhet,
            kanske genom olika informations- och utbildningsinsatser. Särskilt
            gäller detta föräldrar med invandrarbakgrund eller föräldrar som
            har dåliga erfarenheter från sin egen skolgång. Här finns det
            många goda idéer att hämta från skolor som utvecklat föräldrasamverkan.
          </note>
          <note>
            Sammanfattningsvis håller jag med Ulla-Britt
          </note>
          <note>
            Hagström om att lärarnas möjlighet att framföra kritik och föräldrarnas
            vilja att delta i skolans arbete är två viktiga frågor att uppmärksamma.
            I båda fallen krävs dock långsiktigt arbete på lokal nivå för
            att förbättra situationen.
          </note>
          <note type="speaker">
            Anf. 2 ULLA-BRITT HAGSTRÖM (kd):
          </note>
          <note>
            Fru talman! Jag vill tacka för svaret på min interpellation om
            attityder i och till skolan.
          </note>
          <note>
            Bakgrunden till interpellationen är Skolverkets rapport nr 197
            om attityder till skolan från insidan av elever och lärare och
            från utsidan av föräldrar och allmänhet. Undersökningen år 2000
            ger möjligheter till att jämföra förändringar i uppfattningar
            hos de olika grupperna under en sexårsperiod. Jämförelser med
            de nordiska länderna har också gjorts. Den första undersökningen
            gjordes år 1993-1994. Givetvis håller jag med Ingegerd Wärnersson
            om att elevernas svar är oerhört viktiga - egentligen viktigast.
            Men jag valde lärare och föräldrar eftersom elevernas svar borde
            kräva en helt egen debatt.
          </note>
          <note>
            Lärarna är inte bara den viktigaste yrkesgruppen för att ge eleverna
            kunskaper och färdigheter, utan också en mycket viktig yrkesgrupp
            för folkhälsan, hävdar jag. Att ge elever förutsättningar att
            bygga upp sitt självförtroende ger trygghet och föder lust att
            lära och leva.
          </note>
          <note>
            I vårt moderna samhälle kan lärarna ses som den viktigaste yrkesgruppen.
            Samtidigt upplever lärare enligt rapporten Attityder till skolan
            2000 brist på inflytande över extra stöd till elever med behov,
            storlek på klasser, undervisningsgrupper, skolmiljön, skolans
            användning av resurser osv. En fjärdedel av lärarna uppger dessutom
            att de inte kan kritisera förhållandena i skolan utan att det
            drabbar dem själva på något sätt. Det är denna trend vi måste
            vända. Vi måste börja lyssna på lärarna.
          </note>
          <note>
            Fru talman! Kommunerna satsar i dag olika mycket pengar på skolan.
            Kostnaden för en grundskoleelev varierar mellan 37 000 och 76
            200 kr. Det är inte självklart att mer pengar ger bättre studieresultat.
            Ministerns Wärnerssonpengar kan öka lärartätheten, men med 0,069
            % eller 7 lärare per 10 000
          </note>
          <note>
            elever oavsett var på skalan kommunerna befinner sig. Det blir
            bara en nödåtgärd från regeringen för att försöka rycka till sig
            styrningen. I skolan, där alla samhällets grupper möts, finns
            stora möjligheter att främja en ökad folkhälsa, jämställdhet,
            social kompetens och att ha nolltolerans för mobbning och främlingsfientlighet.
          </note>
          <note>
            Dagens verklighet är sådan att skolan har fått ta över alltmer
            av familjens fostrande ansvar. Att lyssna på lärarna och ge dem
            högre auktoritet måste innebära att deras ord väger tungt. Om
            en lärare begär extra stöd vid behov för en elev, måste denna
            begäran väga lika tungt som när en läkare ordinerar en insats.
            Tyvärr har inte en lärare i dag uppnått samma status som en läkare.
          </note>
          <note>
            Samtidigt som jag vill ge skolministern kredit för det värdegrundsarbete
            skolministern genomfört, inser jag att vi har ett gemensamt dilemma.
            Både Kristdemokraterna och Socialdemokraterna vill att kommunerna
            fortsatt ska vara huvudmän för skolan. Vi tror på närhetsprincipen.
            Samtidigt ser vi hur lärarkåren verkligen skulle behöva få ett
            bättre erkännande. Det har varit ett värdegrundsår. Jag skulle
            vilja fråga skolministern om det inte är dags för ett lärarår.
          </note>
          <note>
            Rapporten Education at a Glance från OECD
          </note>
          <note>
            2001 visar bl.a. att Sverige är nummer ett av 18 länder när det
            gäller läsförmåga hos befolkningen i åldern 16-65 år. När det
            gäller antalet undervisningstimmar per år för 13-åringar ligger
            vi dock allra lägst av 26 länder. Kvoten mellan lönen för högstadielärare
            med 15 års erfarenhet och bruttonationalprodukten per capita placerar
            Sverige åtta från botten av 26
          </note>
          <note>
            länder. Det är dags för läraryrkets renässans.
          </note>
          <note>
            Jag vill därför fråga skolminister Ingegerd Wärnersson om hon
            skulle kunna tänka sig att gå i bräschen för ett lärarår.
          </note>
          <note>
            Anf. 3 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag får väl fundera på att sätta lärarna i centrum
            på samma sätt som vi ofta pratar om att eleverna är i centrum.
            Jag tror att det är oerhört viktigt. Det är viktigt att de får
            allt det stöd som de behöver i sitt viktiga arbete.
          </note>
          <note>
            Ulla-Britt Hagström nämner Wärnerssonpengarna och kallar dem
            för en nödåtgärd. När jag tittade tillbaka på hur ekonomin såg
            ut under 90-talet och på de stora nedskärningar som hade varit,
            kunde jag konstatera att det hade försvunnit mycket kompetent
            personal från skolan. Då kände jag att det var oerhört angeläget
            att åtminstone på något sätt förstärka lite med tanke på allt
            det som hade försvunnit. I många debatter har jag varit noggrann
            med att säga att vi håller på att återställa. Förhoppningsvis
            ska vi kunna göra det lite bättre än vad det har varit tidigare.
          </note>
          <note>
            Jag är väl medveten om att det är kommunerna som har det övergripande
            ansvaret. De ska självfallet se till att det kommer fler lärare
            och annan personal till skolan. Men detta är ändå ett sätt att
            markera att jag har lyssnat och sett vad som pågår. Jag önskar
            självfallet att jag hade haft ännu fler miljarder att föra till,
            eftersom det behövs mer personal. Jag tror att det är viktigt
            att det blir mer personal i skolan, eftersom det behövs många
            olika kompetenser.
          </note>
          <note>
            Precis som Ulla-Britt Hagström betonade, har barn väldigt olika
            förutsättningar i dag när de kommer till skolan. Vi är överens
            om att familjerna är det viktigaste av allt. Men dessvärre är
            det många föräldrar och familjer som inte orkar med sin egen situation.
            Skolan ser resultatet av det när eleverna börjar skolan. De har
            kanske inte fått med sig den grund som de borde ha hemifrån. Då
            får skolan det dubbla ansvaret. Ibland behövs det då andra kompetenser
            i skolan som psykologer och kuratorer. Men framför allt behövs
            det kanske en nära samverkan med socialtjänsten för att på detta
            sätt uppmärksamma behovet av att gå in i familjerna mycket tidigare
            och ge stöd där det behövs.
          </note>
          <note>
            Jag vill inte kalla Wärnerssonpengarna för en nödåtgärd. Jag
            tror att varenda en av de tjänster som kan komma till i skolan
            behövs. Jag tror också att vi behöver förstärka ytterligare på
            flera andra sätt.
          </note>
          <note type="speaker">
            Anf. 4 ULLA-BRITT HAGSTRÖM (kd):
          </note>
          <note>
            Fru talman! Jag ska inte säga att jag är helt emot
          </note>
          <note>
            Wärnerssonpengarna. Vi vill inte tillföra mindre pengar till
            kommunsektorn, men vi ser svårigheter att styra så exakt när det
            varierar så mycket när det gäller kostnaden per elev.
          </note>
          <note>
            Lärarförbundets landsomfattande enkät visar att ett stort antal
            kommuner planerar för nedskärningar inom skolan också nästa år.
            Det handlar främst om indragna lärartjänster och vikariestopp,
            men också om större barngrupper i förskolor och fritidshem.
          </note>
          <note>
            Mediernas bild av skolan ger inte utrymme för den verklighetsbeskrivning
            som är nödvändig. Påtryckningarna från kommunal och skolpolitisk
            ledning får inte vara sådana att lärarna inte känner att de kan
            föra en öppen kritisk debatt.
          </note>
          <note>
            Trots att resurserna minskat på många skolor genomförs ett omfattande
            pedagogiskt utvecklingsarbete. Trots detta är det lärarna som
            får kritik när det inte går bra i skolan. När mobbning och våld
            ökar i skolan får ofta lärarna skulden, trots att det är familjeutvecklingen
            i samhället som är den egentliga orsaken.
          </note>
          <note>
            I en debattartikel redovisas från Lärarförbundet att spännvidden
            är mycket stor när det gäller hur lärarna upplever att de har
            möjlighet att påverka. Man har ett indexvärde på 50 som jämförelse.
            Där varierar det mellan 23 och 70. Det är alltså ända ned i 23
            på vissa skolor. Det lärarna i första hand efterlyser är mindre
            elevgrupper. Många lärare bär ständigt med sig en känsla av att
            inte ha hunnit med.
          </note>
          <note>
            Fru talman! Tyvärr är det som Lärarförbundet skriver om att respekten
            för lärares yrkesmässiga frihet och professionella kunnande brister
            sant. Det kan bero på att föräldrainflytandet brister. Det är
            därför jag har kopplat dessa båda frågor till varandra.
          </note>
          <note>
            Mer än dubbelt så stor andel av föräldrarna uppger år
          </note>
          <note>
            2000 att de vill vara med och bestämma om vad barnen får lära
            sig i skolan jämfört med 1997. Det sade också ministern i sitt
            anförande. Men samtidigt framgår det av undersökningen att jämfört
            med 1997 finns det en ökad klyfta mellan vad föräldrarna vill
            och vad de uppfattar att de kan vara med att bestämma om.
          </note>
          <note>
            Det är viktigt att föräldrarna ges chansen att vara med i skolans
            värld mera, framför allt genom att ta ett ansvar för skolan.
          </note>
          <note>
            Det är viktigt att lärares profession uppvärderas och att rollen
            blir tydlig när det gäller vad som är yrkeskompetensen. Det har
            slarvats för mycket med det genom tiderna. Man har trott att vikarier
            utan utbildning kunnat ersätta en utbildad lärare. Det har undergrävt
            lärares auktoritet. Det skulle aldrig kunnat ske inom t.ex. läkarkåren.
          </note>
          <note>
            Det område som störst andel lärare anser att skolan generellt
            lyckas sämst med är att ge stöd till elever med behov. Föräldrarna
            anser att antalet lärare på skolan är otillräckligt. Det gäller
            särskilt grundskolan.
          </note>
          <note>
            Eleverna anser i för låg grad att skolan väldigt eller ganska
            mycket ger dem lust att lära sig mer. Stressen har ökat sedan
            1997 i såväl grundskolan som gymnasieskolan. Grundskolan tycks
            ha en sämre arbetsmiljö än gymnasiet.
          </note>
          <note>
            Svenskarna framstår som mest kritiska till skolan i en jämförelse
            mellan de nordiska länderna.
          </note>
          <note>
            Fru talman! Vi måste gemensamt vända attityderna. Om föräldrarnas
            roll blir klar, blir lärarnas profession tydligare. Frilansskribenten
            Catherina Ronsten har skrivit boken Betydelsefulla lärare. Jag
            tycker att den skulle kunna vara utgångspunkten för en nationell
            satsning på lärare. Varför inte satsa på ett lärarår
          </note>
          <note>
            2002?
          </note>
          <note>
            Anf. 5 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Det är en bra bok, där jag har fått glädjen att på
            slutet skriva några sammanfattande rader. Många av berättelserna
            i den visar på egenskaper som gör att elever kan lyckas. De visar
            på lärare som har tid med att se varje människa och som har tid
            för samtal. Någon skriver att läraren har varit tydlig om att
            alla människor har ett lika värde oavsett vilken bakgrund man
            har. Det är verkligen en pedagogisk skrift som också jag rekommenderar
            många att läsa.
          </note>
          <note>
            För att konkret gå in på hur man ska kunna stärka lärarnas inflytande
            vill jag redovisa tre åtgärder. Den första är den dialog som Skolverket
            genomför med ett sextiotal kommuner. Den är inriktad på situationer
            där man inte har en bra måluppfyllelse men också på andra punkter
            där det inte fungerar på skolan. Lärarna får här verkligen en
            möjlighet att ta fasta på synpunkter som har kommit fram i attitydundersökningen
            och diskutera tillsammans med Skolverk och skolledning hur vi
            ska kunna gå vidare för att förbättra vår situation. Det är oerhört
            viktigt.
          </note>
          <note>
            Den andra åtgärden är en kompetensutveckling för skolledarna.
            Vi har haft en sådan under flera år, och den kommer att fortsätta.
            Vi har i den här utbildningen bl.a. understrukit det demokratiska
            förhållningssättet. Det måste påverka förhållandet mellan rektor
            och lärarkår och mellan lärarkår och elever liksom också förhållandet
            till föräldrarna. Dessa förhållanden påverkar varandra, och samma
            synsätt måste genomsyra hela skolan.
          </note>
          <note>
            Också Kommunförbundet har tagit upp denna fråga, bl.a. i boken
            Yttrandefrihet och lojalitet hos kommunala arbetstagare - även
            ur ett arbetsrättsligt perspektiv, som kom 1998. Här har man gjort
            olika fallbeskrivningar från skolans område, där bl.a. JO
          </note>
          <note>
            uttalar sig om gränsdragningen vad gäller möjligheterna att få
            säga sin åsikt och behovet av att vara lojal mot sin arbetsgivare
            och följa demokratiskt fattade beslut.
          </note>
          <note>
            Jag tycker att det här är oerhört viktiga frågor att diskutera
            inom lärarkollegiet, men det är också värdefullt att få stöd utifrån.
            Man har sedan några år tillbaka en situation med individuell lönesättning.
            Jag möter ibland när jag är ute i lärarrum att man känner en rädsla
            för att säga sin ärliga uppfattning. Det är bra att vi har den
            individuella lönesättningen. En sådan finns på andra arbetsplatser,
            och den ska finnas också inom skolan. Men det är viktigt att agera
            så att man inte känner sig otrygg.
          </note>
          <note>
            Jag tror också på de modeller som finns med en decentraliserad
            budget på skolor, där alla har ansvar för att lägga upp och beskriva
            sin verksamhet också ur ekonomisk synvinkel. Regeringen understryker
            nu att det är en skyldighet för varje skola att göra kvalitetsredovisningar.
            Alla lärare ska vara delaktiga i att sätta upp målen och för att
            följa upp och utvärdera dessa. Då får man också ett inflytande.
          </note>
          <note>
            Vi kommer så småningom att lägga ut ett uppdrag till Kvalitetsgranskningsnämnden
            att bl.a. studera tidsanvändningen i skolan. Hur används den tid
            som man har till förfogande i undervisning, i planering och i
            samverkan med övriga lärare och för att ta ansvar för t.ex. budget
            och inköp av läromedel samt för tillsättande av personal när man
            får medel över?
          </note>
          <note>
            När det gäller elever som har behov av mer stöd än andra finns
            det mycket kvar att göra. Man har t.ex.
          </note>
          <note>
            under 90-talet ibland kunnat se bristerna, men när man har rapporterat
            dem till skolledningen har man ofta fått svaret att det inte funnits
            några pengar att sätta in. Detta är givetvis oerhört frustrerande
            för den berörda läraren. Man är medveten om att man behöver extra
            resurser, men den ekonomiska ramen tillåter inte sådana.
          </note>
          <note type="speaker">
            Anf. 6 ULLA-BRITT HAGSTRÖM (kd):
          </note>
          <note>
            Fru talman! Ja, lärare står ju i lojalitet främst till eleven
            men även till föräldrarna, och det känns väldigt svårt att tvingas
            bryta mot den lojaliteten för andra lojaliteter. Vid besök på
            skolor osv. är det många som talar om vad värdegrundsåret har
            betytt.
          </note>
          <note>
            Detta år har varit väldigt viktigt, och det bör få en fortsättning.
            Jag menar att det nu verkligen är dags för ett lärarår, när lärarens
            stora betydelse hålls fram.
          </note>
          <note>
            Jag kan i detta sammanhang tala om att jag har fått tillfälle
            att sona gamla försyndelser. Jag höll i sjätte klass på att helt
            förstöra en lärare. Jag var mycket stygg, men nu har jag kunnat
            skriva om vad den läraren har betytt för mig. Man kan på olika
            sätt lyfta fram läraren.
          </note>
          <note>
            Jag vill utnyttja min återstående talartid till att tala om vad
            Skolverket vill vad gäller attityder till skolan.
          </note>
          <note>
            Vad vill man fortsätta med och understryka i detta sammanhang?
            Man vill skapa förtroende från svenska folkets sida för skolan.
            Man vill skapa acceptans och legitimitet för den lokala styrningen.
            Man vill skapa förutsättningar för extra stöd till elever som
            behöver det. Man vill skapa förutsättningar för elevers och föräldrars
            inflytande. Man vill skapa meningsfullhet och lust till att lära,
            motverka stressen och skapa goda sociala relationer. Man vill
            skapa förutsättningar för en ökad integrering av skolan i samhället.
          </note>
          <note>
            Detta är oerhört viktiga mål, som vi behöver arbeta för. Jag
            tror att ett lärarår 2002 skulle vara en viktig del i ett sådant
            arbete.
          </note>
          <note>
            Anf. 7 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag vill tacka Ulla-Britt Hagström för att hon alltid
            vill visa dels på allt det positiva som finns i skolan och som
            vi hela tiden vill lyfta fram, dels också på ett seriöst sätt
            vill lyfta fram problemen i skolan. Det är så skoldebatten ska
            föras.
          </note>
          <note>
            Jag hade förra veckan glädjen att besöka tre skolor som alla
            arbetar med värdegrunden och mot mobbning. Det är ett fantastiskt
            arbete som där görs av föräldrar, av kyrkan och av många föreningar
            som engagerat sig, liksom givetvis av skolorna själva.
          </note>
          <note>
            Engagerade unga människor hade där fått se resultat av flera
            års aktivt arbete mot mobbning och mot rasism.
          </note>
          <note>
            Detta är ett långsiktigt arbete, och det tar tid. Det viktiga
            är dock att vi som politiker visar på möjligheterna och ger stöd
            åt alla de många som berörs av detta. De ska känna att de har
            en framtid och att vi alltid är beredda att stötta dem.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2001/02:100 om staten och medborgarna
          </note>
          <note type="speaker">
            Anf. 8 Statsrådet BRITTA LEJON (s):
          </note>
          <note>
            Fru talman! Elver Jonsson har frågat mig vilka åtgärder jag avser
            vidta för att få ett medborgar- och konsumentperspektiv på den
            statliga samlade verksamheten.
          </note>
          <note>
            Låt mig börja med att tacka Elver Jonsson för att han tar upp
            den viktiga frågan om politikens och politikernas uppdrag och
            ansvar. Våra uppdragsgivare är medborgarna, folket. Vi tjänar
            medborgarna och är ansvariga inför dem, inte tvärtom. Hela det
            demokratiska systemet är beroende av medborgarnas, folkets, förtroende
            för sin legitimitet. Det är hela folkets samhälle som vi har fått
            förtroendet att styra och förvalta.
          </note>
          <note>
            De nedskärningar och besparingar som vi tvingades genomföra i
            den generella välfärden under 90-
          </note>
          <note>
            talet slog hårt mot hela Sverige. De medborgare som var mest
            behövande drabbades också hårdast av dessa neddragningar.
          </note>
          <note>
            Regeringens välfärdsmål är att säkra alla människors välfärd
            i Sverige och att skapa en jämlik fördelning av människors livsvillkor
            och möjligheter. För att uppnå detta behövde regeringen ett grundligt
            kunskapsunderlag om välfärdsutvecklingen och effekterna av 90-talets
            ekonomiska kris. Därför tillsatte regeringen 1999 en utredning
            som i oktober i år lämnade sitt slutbetänkande, Välfärdsbokslut
            för 1990-talet
          </note>
          <note>
            (SOU 2001:79). Detta betänkande utgör ett viktigt underlag för
            regeringens fortsatta arbete med att säkra välfärdsmålet.
          </note>
          <note>
            Låt mig sedan säga att jag vänder mig mot den beskrivning av
            utgångspunkterna för regeringens politik som Elver Jonsson försöker
            ge. Interpellanten tycks mena att regeringens politik på de flesta
            områden saknar ett medborgarperspektiv och att detta är extra
            tydligt vad gäller utsatta grupper i samhället:
          </note>
          <note>
            arbetslösa, långtidssjuka, barn och gamla. Inget kunde vara mera
            felaktigt.
          </note>
          <note>
            Den socialdemokratiska politiken har alltid formats utifrån ett
            medborgarperspektiv. För socialdemokratin har grunden alltid varit
            ett samhälle för alla medborgare. Den socialdemokratiska politiken
            bygger på solidaritet. Den bygger på tanken att alla människor
            har lika värde och ska ha lika möjligheter utifrån sina egna förutsättningar.
          </note>
          <note>
            Vi tror på det solidariska samhället där tillväxt och rättvisa
            är förutsättningar för varandra, ett samhälle där olikhet är en
            tillgång och inte ett problem, ett samhälle där alla har en plats
            och där vi lär av varandra, och ett samhälle som blir starkare
            när alla ges möjlighet att bidra till dess utveckling och när
            alla får del av dess välstånd.
          </note>
          <note>
            Jag har talat om de värden som är kärnan i utformandet av regeringens
            politik. Men regeringen arbetar också för att genomförandet av
            politiken ska genomsyras av dessa värden. Utifrån de riktlinjer
            som angavs i propositionen 1997/98:136, Statlig förvaltning i
            medborgarnas tjänst, genomför regeringen just nu ett flerårigt
            förvaltningspolitiskt handlingsprogram. Kärnan i programmet är
            att medborgarna sätts i centrum i en demokratisk, rättssäker och
            effektiv förvaltning. Det är förvaltningen som möter medborgarna
            i vardagen. Det är i förvaltningens verksamhet, i genomförandet
            av politiska beslut som demokratin många gånger ges ett ansikte.
          </note>
          <note>
            I en särskild skrivelse till riksdagen har regeringen den 30
            augusti i år redogjort för det förvaltningspolitiska utvecklingsarbetet
            inom ramen för detta handlingsprogram. En av huvudpunkterna i
            regeringens förvaltningspolitik är som sagt att den statliga förvaltningen
            måste ha ett tydligt medborgarfokus. Det här innebär bl.a. att
            statsförvaltningens öppenhet och service gentemot medborgarna
            prioriteras.
          </note>
          <note>
            Jag vill från ovannämnda skrivelse ge exempel på några av de
            åtgärder regeringen har vidtagit.
          </note>
          <note>
            Det handlar för det första om att göra myndigheternas information
            och tjänster tillgängliga. Medborgare ska ges möjlighet att utnyttja
            myndigheternas tjänster när det passar dem, oberoende av myndigheters
            öppettider eller belägenhet geografiskt. Här är informationstekniken
            ett viktigt instrument.
          </note>
          <note>
            Det handlar för det andra om att stärka människors insyn och
            delaktighet i myndigheternas verksamhet. Ett antal statliga myndigheter
            och försäkringskassor har fått regeringens uppdrag att under två
            år bedriva försöksverksamhet med servicedeklarationer och servicedialog.
            De myndigheter som deltar har valts ut därför att de i sin verksamhet
            har många kontakter med medborgare och företag.
          </note>
          <note>
            Det handlar för det tredje om att öka myndigheters samverkan
            med såväl varandra som med kommuner, landsting och näringsliv.
          </note>
          <note>
            Därtill har regeringen gett Statistiska centralbyrån och Statskontoret
            i uppdrag att genomföra medborgarundersökningar om synen på den
            offentliga förvaltningen. Det kommer att ge oss underlag för att
            ytterligare stärka medborgarperspektivet i statsförvaltningens
            arbete.
          </note>
          <note>
            Jag vill avslutningsvis nämna den satsning som regeringen gör
            på konsumentpolitikens område. I juni i år presenterade regeringen
            i propositionen
          </note>
          <note>
            2000/01:135, Handlingsplan för konsumentpolitiken, mål för de
            kommande fem årens konsumentpolitik.
          </note>
          <note>
            Konsumentpolitiken avser att bl.a. ytterligare stärka konsumentens
            ställning och inflytande på marknaden, samt att öka skyddet för
            konsumenternas hälsa och säkerhet. Dessutom skjuter regeringen
            till 20 miljoner kronor under nästa år för att stärka den kommunala
            konsumentvägledningen.
          </note>
          <note type="speaker">
            Anf. 9 ELVER JONSSON (fp):
          </note>
          <note>
            Fru talman! Tack för svaret, fru statsråd, på min interpellation
            om staten och medborgarna. Jag uppskattar demokratiministerns
            tacksamhet till mig för att jag väcker viktiga frågor, men sedan
            övergår den, när man läser interpellationssvaret, i ett slags
            trumpenhet i gränstrakten mot irritation över att jag pekar på
            en rad brister i enskilda människors vardagsvillkor, brister som
            Britta Lejon bara några rader tidigare i interpellationssvaret
            sade sig hävda, nämligen människors välfärd och jämlika möjligheter.
            Statsrådet beskriver min beskrivning när det gäller de problem
            som jag har tagit upp här, och jag vill säga att det finns goda
            ambitioner i de allmänna deklarationer som statsrådet ger, men
            det blir mycket mera teori än praktik.
          </note>
          <note>
            Jag har i interpellationen pekat på åtta konkreta områden där
            brister råder, bl.a. rättsväsendets uttunning, att skolan inte
            förmår förmedla sina kunskapsmål fullt ut, infrastrukturella brister
            som tar sig uttryck i att nyttotrafik omöjliggörs vissa tider
            på året för en stor del av befolkningen, postservicen - främst
            då kassaservicen - som försämras och TV-frågorna som har gått
            i stå, både vad gäller nordiskt public service-utbud och samarbete
            och digitalboxarnas haveri i Sverige. Om detta har regeringen
            genom statsrådet inget att säga. På min fråga om medborgaroch
            konsumentperspektiv ges beskedet att kunskaper nu ska inhämtas
            inom regeringskretsen. Det är bra, men visst låter det något yrvaket.
          </note>
          <note>
            Utredningar finns på många områden där enskilda människor förutsätts
            ta större ansvar och att organisationer och folkrörelser går in
            och gör insatser. Det finns ingenting att säga om det heller,
            men man har inte så att säga fått den förstärkning och uppbackning
            som vore angeläget. Nu ska ju som sagt var Posten alltmer e-postförmedla
            verksamheten, vilket innebär att t.ex. pensionärer får det svårare
            och framför allt ökade kostnader.
          </note>
          <note>
            Det jag tycker mig se i interpellationssvaret är att det är för
            mycket av passivitet, och det gäller flera områden, bl.a. kvinnors
            möjligheter till nyföretagande och handikappades möjligheter till
            arbete - nu väljer man ofta förtidspensioneringen. I stället för
            att backa upp nya arbetsmarknader och underlätta så försvåras
            det ofta. Tar vi den riktigt stora frågan i ett världsperspektiv,
            biståndspolitiken, dvs. stöd till fattiga länder, så har det hittills
            hållits tillbaka, ofta med den politiska högerns hjälp. När det
            gäller hinder så finns de på en rad områden för småföretagande,
            för invandrare att snabbt få jobb och för samhällsstödet, som
            jag nämnde, till folkrörelserna, som har urholkats.
          </note>
          <note>
            I stället har det mera handfasta och aktiva från statens sida
            gått till det som har varit destruktivt, och då tänker jag på
            det ökade drogutbudet i form av ökade utskänkningstillstånd för
            alkoholkonsumtionen. Lördagsöppet körde i gång långt innan utvärderingen
            var klar, och de statliga kasinona lär inte lösa vare sig sysselsättningsproblem
            eller minska brottsligheten i stort.
          </note>
          <note>
            På något sätt blir det lite fel saker där handlingskraften finns,
            och det som skulle vara positivt, där utreds och avvaktas alltför
            mycket. Det är min poäng i interpellationen, fru talman.
          </note>
          <note type="speaker">
            Anf. 10 Statsrådet BRITTA LEJON (s):
          </note>
          <note>
            Fru talman! Ja, Elver Jonsson, det är ju inte riktigt så att
            jag är ansvarigt statsråd för alla dessa frågor som ni tar upp
            och som ni anser är uttryck för att regeringen är yrvaken och
            inte har en politik som sätter medborgarnas bästa i fokus. Jag
            kan inte och ska inte gå i svaromål i alla de enstaka frågor som
          </note>
          <note>
            Elver Jonsson tog upp, eftersom det finns andra statsråd som
            är bättre lämpade för det.
          </note>
          <note>
            Men låt mig bara säga några saker för att visa på att regeringen
            inte är yrvaken, Elver Jonsson. Det försökte jag ge en bild av
            i mitt interpellationssvar, när jag faktiskt redovisade att regeringen
            redan 1998
          </note>
          <note>
            lämnade en proposition till riksdagen som antogs med stor enighet
            i den här kammaren, om just behovet av det Elver Jonsson efterlyser:
            att allt som riksdagen beslutar om och alla demokratiskt fattade
            beslut ju inte blir verklighet förrän de når gatan, arbetsplatserna,
            skolorna etc. Då måste genomförandet av de besluten, som sker
            ute i förvaltningarna, i myndigheterna och i försäkringskassorna,
            också bära med sig vetskapen om att det sätt på vilket tjänstemännen
            genomför de beslut som riksdagen har fattat har jättestor betydelse
            för hur människors livsvillkor gestaltar sig, och därmed också
            för människors tilltro till demokratin och politiken som verktyg
            att förbättra Sverige.
          </note>
          <note>
            Redan 1998, Elver Jonsson, lämnade regeringen en proposition
            som talade om att detta är målsättningen och detta är arbetet
            som måste genomsyra förvaltningens fortsatta insatser, och vi
            har vidtagit ett antal olika åtgärder för att förbättra situationen.
            Regeringen är inte yrvaken.
          </note>
          <note>
            För att ta upp några av de saker som Elver Jonsson menar är ett
            tecken på att vi inte bedriver rätt politik vill jag ta upp följande:
          </note>
          <note>
            Biståndet hålls inte tillbaka. Vi ser nu ökningar av anslagen
            till bistånden i en omfattning som inte tidigare varit fallet.
          </note>
          <note>
            Hinder för småföretagandet har vi en minister med särskilt ansvar
            för att undanröja. En viktig del av mitt ansvar som förvaltningsminister
            handlar just om detta: att uppmuntra och stimulera myndigheter
            och förvaltningar att agera på ett sådant sätt att man minskar
            det byråkratiska krånglet. Det finns ingen anledning att göra
            livet värre för småföretagare, utan tvärtom: Vi har all anledning
            att underlätta deras verksamhet. Det är vad regeringen arbetar
            med. Det syns också i förvaltningspolitiken.
          </note>
          <note>
            Elver Jonsson tar upp frågan om handikappades möjligheter. I
            ett antal olika aspekter har bl.a. jag inom mitt ansvarsområde
            sett till att vi har ändrat lagstiftningar och flyttat fokus just
            för att underlätta för människor med funktionshinder att vara
            delaktiga, ha insyn och kunna ta sin del av ansvaret i Sverige
            för
          </note>
          <note>
            Sverige. Det har senast skett genom de ändringar som rör vallagens
            utformning som riksdagen nu har på sitt bord att behandla. Vi
            talar där om vallokalerna och ser till hur vi kan öka kraven på
            att man bara använder vallokaler som är anpassade för människor
            med funktionshinder.
          </note>
          <note>
            Så är det på punkt efter punkt när det gäller både vallokaler
            och Postens kassaservice. Vi inför, om riksdagen så beslutar,
            en lag som just betonar Postens ansvar för att finnas tillgänglig
            i alla kommuner. Vi vet att utvecklingen här har gått åt fel håll.
            Vi vet också, precis som Elver Jonsson påtalar, vikten av att
          </note>
          <note>
            Posten ska finnas tillgänglig för de äldre i Sverige.
          </note>
          <note>
            Regeringen är varken yrvaken eller passiv, Elver
          </note>
          <note>
            Jonsson. Tvärtom.
          </note>
          <note type="speaker">
            Anf. 11 ELVER JONSSON (fp):
          </note>
          <note>
            Fru talman! Det behövdes i varje fall en debattomgång innan statsrådet
            kom med konkreta synpunkter på det jag hade frågat om. Det var
            ändå en framgång.
          </note>
          <note>
            Nu säger statsrådet Lejon att hon inte kan svara på allt och
            att det finns statsråd som kan detta bättre. Det är i och för
            sig sant. Men någonstans måste det finnas ett samlat ansvar för
            hur medborgarna upplever sin situation. Det är för mycket som
            har gått åt fel håll.
          </note>
          <note>
            Det har varit passivitet på en rad områden där det borde ha varit
            aktivitet, och där det varit aktivitet har den riktats mot fel
            saker.
          </note>
          <note>
            Det gäller t.ex. kasinon och lördagsöppet på Systemet. Där avvaktar
            man inte några utredningar eller vetenskapliga rön, utan då gäller
            det att köra i gång.
          </note>
          <note>
            Man ger vika för det kommersiella trycket. Både jag som socialliberal
            och ni som socialdemokrater borde vara främmande för en sådan
            undfallenhet.
          </note>
          <note>
            Statsrådet säger att vi har ökat biståndet. Fattas bara annat.
            Vi har ett snart trettiofemårigt löfte till FN
          </note>
          <note>
            att ge en hundradel av våra samlade inkomster till fattiga länder.
            De flesta av de år har biståndet legat under den nivån. Vi har
            aldrig någonsin med socialdemokratisk regeringen nått upp till
            enprocentsmålet.
          </note>
          <note>
            Vi nådde det några få år, men då var det en annan regering.
          </note>
          <note>
            Britta Lejon säger att regeringen uppmuntrar företagandet. Men
            företagandet sjunker. Det är inte sagt att det är rätt saker som
            görs. Hur angriper regeringen den typen av frågor, dvs. när företagen
            inte så att säga tänder på åtgärderna? Hästen orkar inte dricka
            för att man väntade för länge innan man satte fram vattenhinken,
            för att ta ett gammalt bildspråk.
          </note>
          <note>
            Sedan till kassaservicen för äldre personer. Det är klart att
            man kan säga att den finns på fler ställen, men det är en sämre
            service. Man har sagt upp avtalet och sålt Postgirot, och det
            kostar väldigt mycket mer.
          </note>
          <note>
            Nu kostar det både att utfärda en check och när den ska användas
            som betalningsmedel och t.ex. löses in av Posten.
          </note>
          <note>
            Fru talman! Det är mycket märkligt. Statliga Posten kan inte
            ens låta en kund öppna postgiro på Posten. Är det inte märkligt,
            fru statsråd?
          </note>
          <note type="speaker">
            Anf. 12 Statsrådet BRITTA LEJON (s):
          </note>
          <note>
            Fru talman! Om Elver Jonsson hade tänkt tala med mig om bistånd,
            företagsamhet eller postgiron tror jag att det är bättre att han
            specifikt ställer de frågorna.
          </note>
          <note>
            När det gäller frågan om människors berättigade förväntningar
            på förvaltningen i Sverige har jag naturligtvis som ledamot av
            Sveriges regering men också som ansvarig för förvaltningsfrågor
            ett övergripande ansvar. I de aspekterna, dvs. när det gäller
            den övergripande styrningen av statsförvaltningen, är det precis
            det perspektiv som Elver Jonsson efterlyser som regeringen också
            arbetar efter.
          </note>
          <note>
            Ett exempel som jag nämnde i förbigående i mitt första svar till
            Elver Jonsson är ett tydligt tecken på detta. För första gången
            har regeringen nu bestämt sig för att vi ska fråga människor i
            Sverige vad de tycker om de förvaltningar om är satta att tjäna
            dem. Vi ska använda oss av den kunskapen när vi förbättrar verksamheten
            på ett mycket mer systematiskt sätt än tidigare. Den undersökningen
            ska redovisas, om jag nu minns rätt, i maj nästa år. Den kommer
            säkert att ge oss underlag för förändrade arbetssätt inom många
            delar av den statliga verksamheten i dag.
          </note>
          <note>
            På sakfrågor inom andra ministrars ansvarsområden kan jag i dag
            tyvärr inte ingå i svaromål, Elver
          </note>
          <note>
            Jonsson.
          </note>
          <note type="speaker">
            Anf. 13 ELVER JONSSON (fp):
          </note>
          <note>
            Fru talman! Det är väl riktigt att man i olika sakfrågor med
            fördel kan ställa enstaka specialfrågor till andra ministrar.
            När jag hade preciserat frågan i åtta tydliga punkter trodde jag
            att jag skulle få något besked. Jag förutsatte att ministrarna
            inte hade upphört med sina regeringsluncher och kanske kunde samtala
            över dessa gränser.
          </note>
          <note>
            Fru talman! Det är lite av politikens problem att det blir vattentäta
            skott. Det illustreras här av statsrådets svar. Statsrådet säger
            att hon har det övergripande ansvaret för förvaltning etc. Med
            vilken kraft kan det utövas? När t.ex. justitieminister Bodströms
            företrädare drog in tingsrätter i administrativ ordning, inte
            trädde då detta förvaltningsansvar i funktion.
          </note>
          <note>
            Närpolisreformen, som är en så angelägen och god idé, har inte
            ens börjat verka, eftersom man får använda de människorna för
            andra uppgifter. Skolan har nyss diskuterats här, och där finns
            brister. Jag har nämnt postservice och vägnätets nedslitning,
            osv.
          </note>
          <note>
            Jag menar inte att Britta Lejon ska ha specialkunskaper. Jag
            preciserade frågan för att visa på att människor inte minst ute
            i våra landsbygdsområden upplever att det är en försvagad allmänservice.
            Detta är inte bara ett problem för regeringen. Det är också ett
            problem för denna lagstiftande församling. Därför tar jag allvarligt
            på de frågorna.
          </note>
          <note>
            Jag tror att vi borde försöka sätta axeln till från regeringen
            och från parlamentariskt håll för att få en bättre tingens ordning.
            Medborgarna kan inte vänta två tre år på utredningar, utvärderingar
            och sedan beslut. Nu behöver det handlas. Handlingsmöjligheten
            finns i första hand hos regeringen.
          </note>
          <note type="speaker">
            Anf. 14 Statsrådet BRITTA LEJON (s):
          </note>
          <note>
            Fru talman! Vi talar med varandra i regeringen, och vi har ett
            kollektivt beslutsfattande i Sveriges regering. Det gäller t.ex.
            det som Elver Jonsson tar upp om tingsrätterna och närpolisreformerna.
            Det är också ett utslag för medborgarperspektivet, vågar jag hävda.
          </note>
          <note>
            Man kan tycka att det är en försämring när en tingsrätt läggs
            ned. Men om man ser vad sakfrågan egentligen handlar om, nämligen
            att vi ska ha ett rättssamhälle som i kvalitet och rättssäkerhet
            klarar av att leva upp till sitt stora ansvar, är också förändringen
            av tingsrätterna en viktig del. Vi kan inte ha tingsrätter där
            domare och åklagare alldeles för sällan behandlar olika sorters
            mål. Då blir de helt enkelt för dåliga på det de håller på med.
            Jag ska inte gå in mer på det. Det är egentligen inte mitt ansvarsområde.
          </note>
          <note>
            Elver Jonsson tar upp det som exempel på att vi har misslyckats
            att ha ett medborgarperspektiv. Det är inte ett misslyckande.
            Det handlar om att se till att vi har en tillräckligt hög kvalitet
            i våra offentliga verksamheter. Däremot håller jag med Elver Jonsson
            om att det finns ett bekymmer med att vi ibland har för långt
            avstånd till de offentliga verksamheterna. Det märks naturligtvis
            särskilt ute på landsbygden. Detta är regeringen medveten om och
            motarbetar på alla sätt och vis.
          </note>
          <note>
            För att nå dit Elver Jonsson vill nå, och som jag är övertygad
            om att hela denna församling vill nå, nämligen en offentlig verksamhet
            med hög kvalitet som är lättillgänglig för medborgarna, måste
            vi ha en ökad grad av samverkan mellan olika offentliga verksamheter.
            Det perspektivet kommer också att finnas med i den demokratiproposition
            som regeringen lägger på riksdagens bord, Elver Jonsson.
          </note>
          <note>
            Jag ser fram emot fortsatta diskussioner. Jag är övertygad om
            att vi delar ambitionsnivån gemensamt.
          </note>
          <note>
            Jag tror inte att vi riktigt har samma bild av regeringens politik
            på området. Men vi delar ambitionerna,
          </note>
          <note>
            Elver Jonsson.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2001/02:88 om åtgärder mot drogade
            förare
          </note>
          <note type="speaker">
            Anf. 15 Justitieminister THOMAS BODSTRÖM (s):
          </note>
          <note>
            Fru talman! Anders Ygeman har frågat mig vilka åtgärder jag är
            beredd att vidta för att för det första göra det möjligt att förklara
            fordon förverkade direkt på plats, för det andra göra det möjligt
            att förklara fordon förverkade trots att föraren inte är fordonets
            ägare, för det tredje stoppa körkortslösa förare och för det fjärde
            motverka systematisk olovlig körning.
          </note>
          <note>
            Det är självklart allvarligt att det förekommer att personer
            upprepade gånger och ofta kör bil när de är påverkade av droger.
          </note>
          <note>
            Låt mig börja med att kort redogöra för vilka straff som kan
            bli aktuella vid dessa brott. Den som vanemässigt gör sig skyldig
            till olovlig körning döms för grov olovlig körning till böter
            eller fängelse i högst sex månader. Om föraren är påverkad av
            alkohol eller narkotika vid körningen döms han dessutom för rattfylleri
            till böter eller fängelse i högst sex månader eller grovt rattfylleri
            till fängelse i upp till två år.
          </note>
          <note>
            Om brottet får sådana följder att någon blir påkörd döms gärningsmannen
            oftast också för antingen vållande till annans död eller vållande
            till kroppsskada eller sjukdom. Straffskalorna för dessa brott
            sträcker sig från böter till fängelse i högst sex år. Om ett sådant
            brott har begåtts vid förande av motorfordon och gärningsmannen
            varit påverkad av alkohol eller något annat medel ska brottet
            normalt bedömas som grovt.
          </note>
          <note>
            På grund av reglerna om brottskonkurrens kan, om någon gör sig
            skyldig till t.ex. grovt vållande till annans död och grovt rattfylleri,
            det maximala straffet bli fängelse i högst åtta år.
          </note>
          <note>
            I många fall finns det möjlighet att förverka fordon som använts
            vid brott. Med hänsyn bl.a. till de stora risker som trafiknykterhetsbrott
            och andra allvarliga trafikbrott utgör utvidgades förverkandebestämmelsen
            i trafikbrottslagen år 1994. Ett fordon som använts vid brott
            enligt trafikbrottslagen - t.ex.
          </note>
          <note>
            rattfylleri eller olovlig körning - får nu förklaras förverkat,
            om det behövs för att förebygga fortsatt sådan brottslighet och
            förverkande inte är oskäligt.
          </note>
          <note>
            Normalt är det tillräckligt att risken för fortsatt brottslighet
            framstår som beaktansvärd.
          </note>
          <note>
            I förarbetena till lagändringen (prop. 1993/94:44
          </note>
          <note>
            s. 53) förutsattes att vetskapen om att det utöver det hot som
            lagföring och straff innebär dessutom finns en beaktansvärd risk
            att bli av med sin bil sannolikt skulle få viss brottsförebyggande
            betydelse. Vidare anfördes att en mindre restriktiv utformning
            av förverkandebestämmelsen i många fall skulle komma att innebära
            att den från vilken en bil förklaras förverkad, rent faktiskt
            hindras från fortsatt likartad brottslighet.
          </note>
          <note>
            Det har framkommit att det trots dessa utvidgningar i vissa situationer
            finns svårigheter att förverka. Det gäller bl.a. i de fall föraren
            påstår sig inte vara ägare till fordonet. När det påstås att annan
            än föraren äger bilen och detta inte kan motbevisas, kan man med
            nuvarande lagstiftning förverka bilen endast hos någon som medverkat
            vid brottet eller hos den som har förvärvat fordonet efter brottet,
            antingen genom familjerättsligt fång eller genom annat fång i
            ond tro.
          </note>
          <note>
            Ett med förverkandefrågan sammanhängande problem är de kostnader
            som särskilt i storstäderna uppkommer i samband med förvaring
            av beslagtagna bilar. Kostnaderna kan i många fall bli betungande
            eftersom bilarna inte kan förstöras innan det finns en lagakraftvunnen
            dom.
          </note>
          <note>
            Som jag redogjort för i tidigare sammanhang har vi mot denna
            bakgrund startat ett arbete inom Justitiedepartementet för att
            analysera bl.a. just de frågor som Anders Ygeman tar upp. Arbetet
            ska syfta till att kartlägga och närmare definiera frågeställningarna
            ur ett brett perspektiv och överväga vad som skulle kunna göras.
            Det är angeläget att undersöka i vilken omfattning oskattade och
            obesiktigade bilar förekommer i trafiken och i vilken utsträckning
            dessa eller andra bilar med förare utan körkort förekommer i trafikolyckor.
            Resultatet av arbetet kommer förhoppningsvis att ge bättre underlag
            för bedömningen av vilka åtgärder som kan vara nödvändiga för
            att förbättra möjligheterna att ingripa. De brottsförebyggande
            aspekterna väger givetvis tungt vid en sådan bedömning.
          </note>
          <note>
            Det är ännu för tidigt att säga vad det påbörjade arbetet kan
            komma att resultera i, men jag är naturligtvis angelägen om att
            det ska finnas effektiva medel för att stoppa förare som systematiskt
            begår trafikbrott. Visar det sig att en utvidgning av förverkandereglerna
            är rätt väg att gå är jag inte främmande för en sådan.
          </note>
          <note type="speaker">
            Anf. 16 ANDERS YGEMAN (s):
          </note>
          <note>
            Fru talman! Jag vill börja med att tacka justitieministern för
            svaret. Det handlade om vilken lagstiftning som i dag finns på
            området, om vilka författningsändringar som gjordes 1984 och om
            kostnaderna för lagrandet av förverkade bilar i väntan på att
            dom vinner laga kraft. Tyvärr ställde jag ingen av dessa frågor
            i interpellationen.
          </note>
          <note>
            Interpellationen handlar om Rebecka, en 27-årig kvinna som sedan
            den 26 februari i år ligger i koma.
          </note>
          <note>
            Hon blev påkörd på ett övergångsställe, påkörd av en drogpåverkad
            förare i en bil som var belagd med körförbud sedan två år tillbaka.
            Det var förarens
          </note>
          <note>
            114:e fall av olovlig körning. Han hade aldrig haft körkort.
          </note>
          <note>
            Trots diverse lagändringar och översyner kör 500
          </note>
          <note>
            drogpåverkade förare fortfarande omkring på Stockholms gator.
          </note>
          <note>
            Interpellationens frågor var ganska enkla:
          </note>
          <note>
            Vilka åtgärder är ministern beredd att vidta för att göra det
            möjligt att förklara fordon förverkade direkt på plats?
          </note>
          <note>
            Vilka åtgärder är ministern beredd att vidta för att göra det
            möjligt att förklara fordon förverkade trots att föraren inte
            är fordonets ägare?
          </note>
          <note>
            Av justitieministerns svar går det inte att utläsa om ministern
            är beredd att vidta en enda åtgärd utom att det pågår en översyn
            av problemens omfattning.
          </note>
          <note>
            Medan arbetsgrupper funderar över omfattningen kör 500 drogpåverkade
            förare omkring på Stockholms gator. Det är polisens uppfattning
            om omfattningen, men mina frågor gällde inte omfattningen utan
            om justitieministern var beredd att vidta åtgärder.
          </note>
          <note>
            Fru talman! Jag vill därför återigen ställa frågan till justitieministern:
            Vilka åtgärder är justitieministern beredd att vidta?
          </note>
          <note type="speaker">
            Anf. 17 Justitieminister THOMAS BODSTRÖM (s):
          </note>
          <note>
            Fru talman! Det har alltså gjorts flera straffskärpningar. Jag
            tror inte att det är rätt väg. Däremot behöver förverkandereglerna
            ses över. Det är därför som man nu tittar på frågan om omfattningen.
            Självfallet är syftet att se vad man kan komma fram till.
          </note>
          <note>
            Jag kan redan nu säga - och här är jag ganska optimistisk - att
            när det gäller bilar som inte är registrerade på någon ägare har
            jag svårt att se att man inte skulle kunna gå ett steg längre
            i effektivitet utan att det ska inverka på det begrepp som används
            så ofta nuförtiden, nämligen rättssäkerheten.
          </note>
          <note>
            Det här diskuteras, och det diskuterades så sent som förra måndagen
            då vi tittade på dessa saker.
          </note>
          <note>
            Syftet är just att öka effektiviteten så att det inte ska få
            förekomma att personer kör på det sätt som har beskrivits.
          </note>
          <note>
            Det finns naturligtvis svårigheter när fordonet är i en annan
            persons ägo, en person som inte har kunnat påverka att bilen har
            körts av en drogpåverkad. Då måste man göra en avvägning för att
            se om den bilen ska förverkas för en person som inte på något
            sett borde ha känt till vad den skulle användas till.
          </note>
          <note>
            Sedan är det här problemet egentligen mycket större. Det gäller
            över huvud taget att det finns personer som använder narkotika
            och samtidigt kör bil. Det allra bästa är naturligtvis att få
            människor att inte använda narkotika alls.
          </note>
          <note>
            Som Anders Ygeman känner till kommer nu regeringen att lägga
            fram en proposition som syftar till att bekämpa narkotika på alla
            olika områden och inte minst till att förbättra möjligheten till
            vård. För varje person som man kan rädda kommer det att bli en
            mindre som kör bil narkotikapåverkad.
          </note>
          <note>
            Dessutom ställdes frågor i den förra interpellationen om närpolisen.
            Den får nu ökade resurser som kommer att göra det möjligt att
            arbeta i förebyggande syfte.
          </note>
          <note>
            I korthet vill jag svara att det finns en utredning på det här
            området. Syftet är alldeles klart, att öka effektiviteten så att
            färre förare kan köra omkring på våra vägar drogpåverkade för
            att det inte ska bli det katastrofala resultat som skedde med
            Rebecka.
          </note>
          <note type="speaker">
            Anf. 18 ANDERS YGEMAN (s):
          </note>
          <note>
            Fru talman! Jag vill börja med att återigen tacka justitieministern.
            Det är två saker som är glädjande i justitieministerns svar. Det
            första är naturligtvis betoningen av förebyggande åtgärder. Hade
            inte den stackars personen som körde bilen varit drogpåverkad
            hade olyckan aldrig hänt. Två personers liv hade inte behövt bli
            förstörda.
          </note>
          <note>
            Det andra är att justitieministern i dag går längre än i det
            ursprungliga svaret när det gäller vilka åtgärder som han är beredd
            att vidta för att öka effektiviteten i rättssystemet, och det
            är jag tacksam över.
          </note>
          <note>
            Jag vill ändå fråga när översynen ska vara klar. I
          </note>
          <note>
            februari fick justitieministern en liknande fråga. Han svarade
            då att det pågår en översyn. I juli svarade justitieministern
            samma sak och att utredningen skulle vara klar under hösten. Nu
            i helgen firades första advent, vilket rimligen borde markera
            en slutpunkt för hösten. Det vore spännande att få veta när översynen
            är klar och när vi kan få se lagförslaget här i kammaren.
          </note>
          <note type="speaker">
            Anf. 19 ELVER JONSSON (fp):
          </note>
          <note>
            Fru talman! Det är ett viktigt spörsmål som interpellanten tar
            upp om åtgärder mot drogade förare.
          </note>
          <note>
            Tyvärr har väl debatten handlat lite för mycket om kostnaden
            för förverkade bilar. Det är i och för sig ett problem men kanske
            det mindre. Att stoppa körkortslösa förare och systematisk olovlig
            körning, där inte sällan onykterhet förekommer, är naturligtvis
            ännu mer angeläget.
          </note>
          <note>
            Nu bejakar justitieministern behovet av åtgärder, men, tycker
            jag, ger inte något av de enkla besked som skulle kunna ges i
            en sådan här debatt, nämligen att vi har flera verktyg men att
            de används för lite. Då tänker jag t.ex. på de fordons- och nykterhetskontroller
            som polisen sysslar med. Man kan t.ex. se i en del årsredogörelser
            att bara ungefär hälften utförs av det antal som skulle ha utförts
            enligt den budget och de förutsättningar som är givna.
          </note>
          <note>
            Nu visar också statsrådet på påföljden och talar om att det kan
            bli fängelse etc. för olika saker, och det ska det naturligtvis
            vara när det är fråga om allvarliga brott. Problemet är att det
            har blivit allt mindre tillämpat. Mer ofta blir det fotboja, villkorliga
            domar, samhällstjänst och vad det kan vara.
          </note>
          <note>
            Det är klart att allvarliga brott ska ha fängelsepåföljd, inte
            därför att vi i största allmänhet gillar att folk sitter inlåsta
            utan för att påpeka just det allvarliga i brottet och koppla fängelsestraffet
            till en undervisning om att rattfylleri är ett mycket allvarligt
            problem.
          </note>
          <note>
            Problemet, fru talman, är att många som är i onyktert tillstånd
            inte tycker att problemet är rattfyllan, utan för deras del var
            det att polisen var ute. Jag tror att det är viktigt att man får
            insikten att problemet är om man inte är i kondition att framföra
            fordonet.
          </note>
          <note>
            Därför tycker jag att det skulle behövas en aktivering av de
            verktyg som samhället redan i dag har, nämligen flera kontroller
            och en strängare påföljd.
          </note>
          <note>
            Det är ingen tvekan, fru talman, om att det i dag görs en annan
            bedömning än vad det gjordes för några år sedan då lagen var ny.
            Och den behöver ses över när det gäller just påföljdsfrågorna.
          </note>
          <note type="speaker">
            Anf. 20 Justitieminister THOMAS BODSTRÖM (s):
          </note>
          <note>
            Fru talman! Anders Ygeman har alldeles rätt i, som jag svarade
            i juni, att en översyn skulle påbörjats under hösten. Nu är det
            så att det arbete som pågår i
          </note>
          <note>
            Justitiedepartementet helt har förändrats efter den
          </note>
          <note>
            11 september. Flera av de saker som vi hade tänkt att vi skulle
            kunna arbeta med under hösten har inte kunnat påbörjas. Vi har
            fått skjuta det framför oss, helt enkelt därför att väldigt mycket
            av arbetet på det straffrättsliga området koncentreras kring terrorismbekämpningen.
          </note>
          <note>
            Det här är beklagligt. Men jag tror ändå att man har en förstående
            syn på detta, för det går inte att arbeta hårdare än vad tjänstemännen
            gör nu i Justitiedepartementet. Det måste ändå finnas en viss
            arbetsmiljö där, för om vi inte är försiktiga med tjänstemännen
            kommer det inte att bli några utredningar alls.
          </note>
          <note>
            Men det här arbetet är på gång. Vi diskuterade det förra måndagen.
            Jag kan inte ange någon exakt tidsram nu, men jag kan så fort
            som möjligt meddela den till Anders Ygeman. Och, som sagt, trots
            det pågående terrorismbekämpningsarbetet har vi diskuterat detta,
            för vi anser att det är ett prioriterat område.
          </note>
          <note>
            Vad sedan gäller polisens kontroller kommer ju även polisens
            möjligheter att öka med de nya satsningar som görs på polisen,
            och dessa satsningar är inget som kommer utan de har redan börjat.
            Det kom ut 350 nya poliser i juni. Det kommer ut nya poliser nu
            i december. Vi har startat två nya polisutbildningar, en förra
            året och nu ytterligare en. Det polisiära arbetet kommer alltså
            att kunna intensifieras även på det här området.
          </note>
          <note>
            Vad gäller påföljderna vill jag först säga att fotboja inte är
            någon påföljd, utan det är någonting som används vid fängelse
            under tre månader. Den används alltså när man dömts till fängelse.
          </note>
          <note>
            Jag tror inte på uppfattningen att det har blivit mindre strängt
            i våra domstolar, tvärtom. Men oavsett vilket är det domstolarna
            som sätter praxis och inte vi politiker, och så tycker jag också
            att det ska förbli.
          </note>
          <note type="speaker">
            Anf. 21 ANDERS YGEMAN (s):
          </note>
          <note>
            Fru talman! Jag vill tacka justitieministern för svaret, och
            jag ser fram emot resultatet av översynen.
          </note>
          <note>
            Jag vill ändå passa på tillfället att markera mot
          </note>
          <note>
            Elver Jonssons syn att strängare fängelsestraff skulle vara lösningen
            på problematiken.
          </note>
          <note>
            Den förare som körde på Rebecca är nu dömd.
          </note>
          <note>
            Han var tidigare dömd 114 gånger för olovlig körning. Jag tror
            att i den typ av fall som jag tagit upp i min interpellation handlar
            det om att förverka de fordon det handlar om. Föraren i fråga
            har över huvud taget aldrig haft körkort. Han har som sagt varit
            dömd
          </note>
          <note>
            114 gånger och avtjänat en mängd olika fängelsestraff.
          </note>
          <note>
            Jag ser fram emot att diskutera betänkandet efter propositionen
            om åtgärder mot drogade förare.
          </note>
          <note type="speaker">
            Anf. 22 ELVER JONSSON (fp):
          </note>
          <note>
            Fru talman! Jag vill bara helt kort, som en liten replik till
            Ygeman, säga att jag hoppas att jag inte var otydlig när det gäller
            påföljden. Den är ju kopplad till en undervisning, och det är
            lite av poängen. Det är alltså inte att sätta folk i fängelse.
            Jag sade ju särskilt att det inte ska vara något egenintresse.
          </note>
          <note>
            Men vad kan en fängelsevistelse ge? För det första: ett besked
            om att detta är ett mycket allvarligt brott. För det andra: vetskap
            om vad man har sysslat med. Lite grann av rattfylleriets problem
            är att det är för otydligt både för dem som tidigare straffats
            men också för dem som möjligen kan vara presumtiva rattfyllerister.
          </note>
          <note>
            Jag vill säga till justitieministern att jag tycker att det är
            bra att vi har en restriktiv lagstiftning när det gäller rattonykterheten
            i Sverige. Det är en av de saker som vi kanske skulle låta bli
            lite av en exportvara till Europa, för där är man slappare i synen
            på detta.
          </note>
          <note>
            Jag önskar justitieministern all lycka i arbetet att inspirera
            till en strängare syn också ute i Europa, för det skulle rädda
            många människoliv. Och jag förutsätter, fru talman, att all vår
            lagstiftning syftar till detta.
          </note>
          <note>
            Överläggningen var härmed avslutad.
          </note>
          <note>
            6 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Justitieutskottets betänkanden 2001/02:JuU1, JuU4
          </note>
          <note>
            och JuU5
          </note>
          <note>
            Miljö- och jordbruksutskottets betänkanden
          </note>
          <note>
            2001/02:MJU4 och MJU6
          </note>
          <note>
            Finansutskottets betänkande 2001/02:FiU7
          </note>
          <note>
            Ajournering
          </note>
          <note>
            Kammaren beslutade kl. 11.06 på förslag av talmannen att ajournera
            förhandlingarna till kl. 11.45 då de för dagens bordläggning aviserade
            ärendena väntades föreligga.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 11.45.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2001/02:76 Teracom AB - garanti och omstrukturering
          </note>
          <note>
            Socialförsäkringsutskottets betänkanden
          </note>
          <note>
            2001/02:SfU1 Anslag inom socialförsäkringsområdet
          </note>
          <note>
            (utgiftsområdena 10, 11 och 12)
          </note>
          <note>
            2001/02:SfU5 Vissa socialförsäkringsfrågor
          </note>
          <note>
            2001/02:SfU7 Senareläggning av premiepensionens efterlevandeskydd
            före pensionstiden
          </note>
          <note>
            Försvarsutskottets betänkanden
          </note>
          <note>
            2001/02:FöU1 Totalförvarsbudgeten för år 2002
          </note>
          <note>
            2001/02:FöU2 Försvarsbeslut för 2002-2004
          </note>
          <note>
            8 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 3 december
          </note>
          <note>
            2001/02:333 av Hillevi Larsson (s) till statsrådet
          </note>
          <note>
            Mona Sahlin
          </note>
          <note>
            Exit Skåne
          </note>
          <note>
            2001/02:334 av Ulla Hoffmann (v) till statsrådet
          </note>
          <note>
            Mona Sahlin
          </note>
          <note>
            EU och utvecklingsprogram
          </note>
          <note>
            2001/02:335 av Anita Sidén (m) till socialminister
          </note>
          <note>
            Lars Engqvist
          </note>
          <note>
            Tinnitus hos barn
          </note>
          <note>
            2001/02:336 av Anita Sidén (m) till socialminister
          </note>
          <note>
            Lars Engqvist
          </note>
          <note>
            Unga missbrukare
          </note>
          <note>
            2001/02:337 av Sten Tolgfors (m) till näringsminister
          </note>
          <note>
            Björn Rosengren
          </note>
          <note>
            Svensk näringspolitik
          </note>
          <note>
            2001/02:338 av Maria Larsson (kd) till utrikesminister Anna Lindh
          </note>
          <note>
            Fattigdom och hälsoproblem i Central- och Östeuropa
          </note>
          <note>
            2001/02:339 av Lena Ek (c) till miljöminister Kjell
          </note>
          <note>
            Larsson
          </note>
          <note>
            Vindkraftsparken Klasåsen
          </note>
          <note>
            2001/02:340 av Agne Hansson (c) till jordbruksminister Margareta
            Winberg
          </note>
          <note>
            Anpassning av livsmedelslagen och naturlig förskoleverksamhet
          </note>
          <note>
            2001/02:341 av Maria Larsson (kd) till försvarsminister Björn
            von Sydow
          </note>
          <note>
            Utförsäljning av försvarsmateriel
          </note>
          <note>
            2001/02:342 av Stig Rindborg (m) till justitieminister
          </note>
          <note>
            Thomas Bodström
          </note>
          <note>
            Arvodering av sakkunniga vid domstol
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 11 december.
          </note>
          <note>
            9 § Kammaren åtskildes kl. 11.46.
          </note>
          <note>
            Förhandlingarna leddes av talmannen.
          </note>
          <note>
            1
          </note>
        </div>
      </body>
    </text>
  </TEI>
</teiCorpus>
