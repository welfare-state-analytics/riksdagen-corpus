<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--2</head>
          <docDate when="2001-09-18">2001-09-18</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            Efter gudstjänst i Storkyrkan, där predikan hölls av biskopen
            i Härnösand Tony Guldbrandzén, öppnades riksmötet i kammarens
            plenisal enligt det program som fogats till detta protokoll.
          </note>
          <note>
            1 § Öppnandet av riksmötet
          </note>
          <note type="speaker">
            Anf. 1 TALMANNEN:
          </note>
          <note>
            Eders Majestäter, Eders Kungliga Högheter, ärade riksdagsledamöter,
            ärade företrädare för den svenska och den internationella samhällsgemenskapen!
          </note>
          <u>
            <seg>
              I dag öppnas riksmötet 2001/2002. Församlade här i riksdagens
              kammare är företrädare för hela Sverige, för vårt demokratiska
              samhällsskick, i gemenskap med representanter för länder i vår
              omvärld.
            </seg>
          </u>
          <u>
            <seg>
              Tillsammans uttrycker vi nu vår respekt och medkänsla för offren
              för terrordåden i USA och vår enighet kring respekten för varje
              människas unika och okränkbara värde genom en stunds tystnad.
              Våra tankar går också till de medmänniskor och deras anhöriga
              som drabbades av den tragiska olyckan utanför Sundsvall i går.
              Vi delar er sorg och er vånda.
            </seg>
          </u>
          <note>
            Jag hemställer att Eders Majestät nu måtte förklara 2001/2002
            års riksmöte för öppnat.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <u>
            <seg>
              Fru talman, ärade riksdagsledamöter! Den fruktansvärda terrorattacken
              mot det amerikanska samhället har grundligt skadat och i ett slag
              förändrat hela den demokratiska världen. Varför och hur är frågor
              som alla ställer sig. Vi har inte funnit och kommer sannolikt
              aldrig att finna godtagbara skäl. I stället måste vi ägna all
              kraft åt att understryka nödvändigheten av att försvara demokratin
              liksom vikten av att fortsätta att utveckla den här hemma såväl
              som utanför våra egna gränser.
            </seg>
          </u>
          <u>
            <seg>
              Mötesfrihet och demonstrationsrätt, starka grundpelare i demokratin,
              ska värnas, medan terror aldrig kan accepteras som ett sätt att
              debattera. Vi måste klart och tydligt ta avstånd från sådana metoder.
              Demokrati innebär öppenhet, och ingen är betjänt av att överläggningar
              på hög internationell eller nationell nivå tvingas in i slutna
              rum eller bakom rigorösa avspärrningar och till otillgängliga
              platser.
            </seg>
          </u>
          <u>
            <seg>
              Förändrades gjorde världen också för dem som i går drabbades
              av den bussolycka vi hörde talas om i
            </seg>
          </u>
          <u>
            <seg>
              Sundsvall. Våra tankar går till de anhöriga och vi uttrycker
              vår djupa medkänsla med dem i deras sorg.
            </seg>
          </u>
          <u>
            <seg>
              Fru talman! Ärade riksdagsledamöter! Det gångna riksdagsåret
              har präglats av Sveriges ordförandeskap för den europeiska unionen.
              För första gången stod vårt land som värd, och vi har anledning
              att känna tacksamhet mot alla er i riksdag, regering och andra
              organ som med engagemang och stor framgång såg till att arbetet
              inom unionen fördes vidare under denna period.
            </seg>
          </u>
          <u>
            <seg>
              I de internationella kontakterna har statsbesök ett viktigt symbolvärde.
              Förra hösten reste drottningen och jag till Bulgarien, där vi
              fick intressanta inblickar i samhällets olika områden och dess
              förhoppningar inför framtiden. Under våren besökte vi i samma
              syfte, åtföljda av kronprinsessan, Belgien och därefter
            </seg>
          </u>
          <u>
            <seg>
              EU i Bryssel.
            </seg>
          </u>
          <u>
            <seg>
              Tysklands president skulle förra veckan ha gästat
            </seg>
          </u>
          <u>
            <seg>
              Sverige. Men efter samråd med honom beslutade vi att uppskjuta
              statsbesöket till ett senare tillfälle på grund av utvecklingen
              i USA.
            </seg>
          </u>
          <u>
            <seg>
              Fru talman! Ärade riksdagsledamöter! Många stora och viktiga
              frågor ligger på riksdagens bord för att behandlas under det kommande
              arbetsåret. Infrastrukturens utveckling, regionalpolitiken och
              miljön, med klimatfrågorna i centrum, har redan nämnts i den allmänna
              debatten. Detta och mycket därtill ska klaras av med resurser
              från en statsbudget som i ökad grad påverkas av den internationella
              konjunkturen. Vi kommer alla att följa ert arbete med intresse
              och uppmärksamhet. Jag tillönskar er, valda ombud för
            </seg>
          </u>
          <u>
            <seg>
              Sveriges folk, lycka och framgång i ert ansvarsfulla värv.
            </seg>
          </u>
          <u>
            <seg>
              Med dessa ord förklarar jag 2001/02 års riksmöte öppnat.
            </seg>
          </u>
          <note>
            2 § Regeringsförklaring
          </note>
          <note>
            Anf. 3 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Det började som vilken annan dag som helst.
            </seg>
          </u>
          <u>
            <seg>
              Människor vaknade i förorterna, klädde på sig och åt frukost.
              Föräldrar följde sina barn till skolan. Pendeltågen och tunnelbanevagnarna
              var fullsatta. Manhattans skyskrapor badade i ett behagligt sensommarljus.
              Några tusen New York-bor tog hissen upp till sina arbeten i World
              Trade Center. Det var den 11
            </seg>
          </u>
          <u>
            <seg>
              september år 2001, för exakt en vecka sedan.
            </seg>
          </u>
          <note>
            Eders Majestäter, Eders Kungliga Högheter, fru talman, ledamöter
            av Sveriges riksdag! Terrordåden i
          </note>
          <u>
            <seg>
              USA var ett angrepp på oss alla. Vi vill bygga en värld i demokrati
              och öppenhet, där vi kan älska och leva tillsammans, i respekt
              och ömsesidig förståelse.
            </seg>
          </u>
          <u>
            <seg>
              Vi vill att människor ska kunna resa fritt, besöka andra länder
              och kulturer, utbyta erfarenheter och kunskap, knyta kontakter
              och vänskapsband över gränserna.
            </seg>
          </u>
          <u>
            <seg>
              Terrordåden blev en grym påminnelse om hur sårbart det öppna
              samhället är. De blev en påminnelse om hur sårbar demokratin är
              när den ställs inför krafter som är beredda att utmana dess själva
              kärna -
            </seg>
          </u>
          <u>
            <seg>
              det okränkbara människovärdet. Om demokratin inte förmår att
              sätta stopp för terrorismen, så förmår terrorismen att sätta stopp
              för demokratin.
            </seg>
          </u>
          <u>
            <seg>
              Alla demokratiska krafter i världen måste nu bilda gemensam front
              i kampen mot terrorismen. Vi måste samlas till försvar av det
              öppna samhälle vi vill fortsätta att leva i, till försvar av demokratin
              och av människovärdet.
            </seg>
          </u>
          <u>
            <seg>
              Nu gäller det att hålla samman, att betona det som förenar snarare
              än det som skiljer. Över traditionella gränser och barriärer -
              nu gäller det att samlas.
            </seg>
          </u>
          <u>
            <seg>
              Trots att de centrala svenska samhällsfunktionerna har fungerat
              väl under de dygn som följde på attackerna, finns det skäl att
              närmare granska hur vårt samhälle är rustat i kampen mot den internationella
              terrorismen. Regeringen kommer att ta initiativ till sådana insatser.
            </seg>
          </u>
          <u>
            <seg>
              Fru talman! Låt mig också få uttrycka mitt och regeringens djupa
              deltagande med alla de ungdomar och familjer som i går drabbades
              av den förfärliga bussolyckan utanför Sundsvall.
            </seg>
          </u>
          <u>
            <seg>
              Fru talman! En rad viktiga beslut ska fattas av denna riksdag
              under det år som ligger framför oss.
            </seg>
          </u>
          <u>
            <seg>
              Vi ska befästa Sveriges position som ledande kunskaps- och forskningsnation.
              Vi ska stärka Sverige som välfärdsnation och som världens mest
              jämställda land. Vi ska se till att Sverige fortsätter att gå
              i spetsen för omställningen till en ekonomiskt, socialt och ekologiskt
              hållbar utveckling.
            </seg>
          </u>
          <u>
            <seg>
              För varje socialdemokratisk regering är kampen mot arbetslösheten
              den allt annat överskuggande uppgiften. Målen för minskad arbetslöshet
              och ökad sysselsättning kommer att följas noga. Till följd av
              en lägre aktivitet i den amerikanska ekonomin var den internationella
              konjunkturen svag redan före terrordåden i USA. Hur världsekonomin
              kommer att påverkas av det inträffade är för tidigt att dra bestämda
              slutsatser om. Den bedömning som presenteras i budgetpropositionen
              på torsdag ligger tills vidare fast.
            </seg>
          </u>
          <u>
            <seg>
              Men leder utvecklingen till stigande arbetslöshet kommer regeringen
              inte att tveka att sätta in nya åtgärder.
            </seg>
          </u>
          <u>
            <seg>
              Sverige står väl rustat för att möta ekonomiska påfrestningar
              vid en internationell konjunkturnedgång.
            </seg>
          </u>
          <u>
            <seg>
              De offentliga finanserna är starka och visar överskott.
            </seg>
          </u>
          <u>
            <seg>
              Inflationen är låg och sysselsättningen hög. De senaste årens
              ekonomiska politik har syftat just till detta, dvs. att skapa
              trygghet så att inte svängningar i konjunkturen på nytt leder
              fram till att svenska folket tvingas bära stora besparingspaket
              och nedskärningar i välfärden.
            </seg>
          </u>
          <u>
            <seg>
              Sverige ska vara ett land i rättvisa och trygghet.
            </seg>
          </u>
          <u>
            <seg>
              Det är i tron på människan och hennes förmåga att utvecklas i
              solidaritet med andra som vi formar vår vision. Valet står inte
              mellan tillväxt och rättvisa. Vi är övertygade om att utveckling
              och jämlikhet är varandras förutsättningar. Utvecklingen blir
              starkare när alla ges möjlighet att bidra till den och när alla
              får del av dess frukter.
            </seg>
          </u>
          <u>
            <seg>
              Nu når en lång rad satsningar för tillväxt och rättvisa ut till
              skolor och klassrum, till sjukhus och vårdcentraler, till servicehus
              och hemtjänst. Nu når förbättringarna Sveriges hushåll.
            </seg>
          </u>
          <note>
            Barnen ska stå främst. Barns rätt till säker fritid, lek och
            rekreation - fastslagen i artikel 31 i FN:s barnkonvention - kommer
            att stärkas, liksom barns skydd mot våld och skador enligt artikel
            19. En barnolycksfallsdelegation tillsätts.
          </note>
          <u>
            <seg>
              Vid årsskiftet införs maxtaxan i förskolan i de allra flesta
              av landets kommuner. Det ger tillsammans med de senaste årens
              barnbidragshöjningar en starkare hushållskassa för barnfamiljerna,
              samtidigt som fler barn får tillgång till förskolan. År 2003 införs
              den allmänna och avgiftsfria förskolan för landets fyrafem-åringar.
              Nyblivna föräldrar får en längre och bättre föräldraförsäkring.
            </seg>
          </u>
          <u>
            <seg>
              Genom regeringens särskilda skolsatsning anställs fler lärare
              och annan skolpersonal. Klasserna kan bli mindre. Det nya studiemedelssystemet
              börjar gälla.
            </seg>
          </u>
          <u>
            <seg>
              Bidragsdelen ökar, och fribeloppet höjs kraftigt.
            </seg>
          </u>
          <u>
            <seg>
              9 miljarder kronor ska användas till att förbättra vården för
              de psykiskt sjuka, stärka primärvården och höja kvaliteten i äldreomsorgen.
              Ytterligare 3 700
            </seg>
          </u>
          <u>
            <seg>
              miljoner kronor avsätts för att korta köerna och öka tillgängligheten
              i vården. En nationell handlingsplan för att minska narkotikamissbruket
              läggs fram.
            </seg>
          </u>
          <u>
            <seg>
              Maxtaxan i äldreomsorgen föreslås träda i kraft i sommar. Ett
              förbehållsbelopp ger egna pengar kvar när avgiften är betald.
              Ett skydd mot höga tandvårdskostnader införs för alla som är över
              65 år. En särskild skattesänkning når det stora flertalet pensionärer
              under nästa år.
            </seg>
          </u>
          <note>
            Efter jul höjs grundavdraget i självdeklarationen.
          </note>
          <u>
            <seg>
              Löntagarna kompenseras från nästa år för tre fjärdedelar av egenavgifterna.
              Skattereduktionen för fackföreningsavgifter införs. I enlighet
              med skattereformens intentioner förändras skatteskalan så att
              färre betalar statlig inkomstskatt. Fastighetsskatten sänks.
            </seg>
          </u>
          <u>
            <seg>
              I somras förbättrades arbetslöshetsförsäkringen.
            </seg>
          </u>
          <u>
            <seg>
              Både den övre skiktgränsen och grundbeloppet höjdes. Fler får
              nu del av en 80-procentig ersättning vid arbetslöshet. Ytterligare
              förbättringar av a-kassan görs nästa år om det statsfinansiella
              läget så medger.
            </seg>
          </u>
          <u>
            <seg>
              I december läggs propositionen om en reformerad arbetsskadeförsäkring
              fram. Stora satsningar görs för att bryta deltidsarbetslösheten.
              Aktivitetsgarantin utvecklas till att bli ett kraftfullt instrument
              för att hjälpa långtidsarbetslösa och socialbidragstagare att
              få ett arbete. Arbetet med att motverka hemlöshet och förbättra
              de hemlösas situation fortsätter.
            </seg>
          </u>
          <u>
            <seg>
              En lång rad insatser ska tillsammans leda till att målet att
              halvera antalet socialbidragsberoende mellan åren 1999 och 2004
              nås.
            </seg>
          </u>
          <u>
            <seg>
              Rättstryggheten ska öka. I oktober invigs Växjö polishögskola.
              Under mandatperioden har vi därmed gått från en polishögskola
              till tre. 900 nya poliser kommer att utbildas årligen. Närpolisreformen
              ska fullföljas. Kriminalvårdens insatser för att förebygga återfall
              i grov brottslighet och drogmissbruk ska öka.
            </seg>
          </u>
          <u>
            <seg>
              Det internationella polissamarbetet vidareutvecklas.
            </seg>
          </u>
          <u>
            <seg>
              Ungas brottslighet ska mötas med tydlighet, men också med stöd
              för att undvika att unga fastnar i en kriminell livsstil. Skyddet
              för kvinnor som utsätts för våld och hot intensifieras. Stödet
              till brottsoffer, särskilt bland barn och unga, stärks.
            </seg>
          </u>
          <u>
            <seg>
              Ett jämställdhetsperspektiv genomsyrar alla delar av regeringens
              politik. Det innebär att utmana invanda tänkesätt, arbetsformer
              och normer. Regeringen presenterar i höst en metodhandbok som
              stöd i arbetet med att uppnå jämställdhet inom alla samhällsområden.
            </seg>
          </u>
          <u>
            <seg>
              Sverige ska vara ett land i sammanhållning och utveckling.
            </seg>
          </u>
          <u>
            <seg>
              Landets vägar, järnvägar, farleder och flygplatser ska förbättras.
              En särskild satsning görs nu för att åtgärda akuta brister i underhåll
              av vägar och järnvägar. Ett sammanhållet program läggs fram för
              en modernisering av infrastrukturen. 319 miljarder kronor avsätt
              fr.o.m. 2004.
            </seg>
          </u>
          <u>
            <seg>
              All utbildning - från förskola till forskarutbildning - ska hålla
              högsta kvalitet. En särskild satsning görs för att säkra kvaliteten
              och vidareutbilda personalen i förskolan.
            </seg>
          </u>
          <u>
            <seg>
              Arbetet med att säkra kvaliteten i grundskolan intensifieras.
              Ytterligare 4 000 lärare ska bli behöriga.
            </seg>
          </u>
          <u>
            <seg>
              Modersmålsundervisningen stärks. Alla elever ska få det stöd
              de behöver för att nå kunskapsmålen. De nya resurser som tillförs
              skolan ska i första hand gå till de elever som behöver få sina
              kunskaper förstärkta. En utvecklingsplan för skolan presenteras.
              Gymnasieskolan ses över, liksom skollagen. Lika villkor ska råda
              för kommunala och fristående skolor. Vinstintresset ska inte styra.
            </seg>
          </u>
          <u>
            <seg>
              Värdegrundsarbetet i skolan intensifieras. Ett demokratiskt förhållningssätt
              kan inte kommenderas fram. Det måste praktiseras redan i klassrummet.
            </seg>
          </u>
          <u>
            <seg>
              Vikten av tolerans, respekt och ansvar måste genomsyra undervisning
              och skolmiljö.
            </seg>
          </u>
          <u>
            <seg>
              Högskoleutbyggnaden och det förbättrade studiemedelssystemet
              kompletteras med en kraftfull satsning på att bryta snedrekryteringen
              till högskolan. Det långsiktiga målet är att hälften av en årskull
              ska ha börjat högskolestudier vid 25 års ålder.
            </seg>
          </u>
          <u>
            <seg>
              Kraftsamlingen kring svensk forskning fortsätter.
            </seg>
          </u>
          <u>
            <seg>
              Målet är att fördubbla examinationen i forskarutbildningen inom
              tio år. Sverige ska behålla sin ledande roll inom utvecklingen
              av biotekniken. Den forskningsetiska granskningen ska bli tydligare
              och allmänhetens insyn och inflytande öka.
            </seg>
          </u>
          <u>
            <seg>
              Arbetet med regionala tillväxtavtal utvecklas.
            </seg>
          </u>
          <u>
            <seg>
              Skattelättnader införs för vissa företag i de delar av landet
              som har de största geografiska lägesnackdelarna. Likvärdiga villkor
              i hela landet för att bedriva näringsverksamhet eftersträvas.
              Statliga insatser behövs för bättre kapitalförsörjning i vissa
              fall. EU:s strukturfonder ger viktiga bidrag. Satsningar görs
              på turismen. Distansutbildningen byggs ut kraftigt. Ett nätuniversitet
              inrättas.
            </seg>
          </u>
          <u>
            <seg>
              Effektivare konkurrensregler utformas från konsumentens perspektiv.
              Bättre fungerande marknader ger lägre priser, bättre kvalitet
              och ett ökat utbud av varor och tjänster.
            </seg>
          </u>
          <u>
            <seg>
              Karteller ska med kraft bekämpas. En sammanslagning av Konkurrensverket
              och Konsumentverket övervägs. Regeringen kommer att ta initiativ
              till en omfattande och förutsättningslös utvärdering av de genomgripande
              avregleringar och förändringar av offentlig verksamhet som genomdrivits
              under senare år.
            </seg>
          </u>
          <u>
            <seg>
              Småföretagandet stimuleras. Arbetet med ett system för individuell
              kompetensutveckling fullföljs.
            </seg>
          </u>
          <note>
            Exportfrämjandet förstärks på strategiska marknader, och särskilda
            satsningar görs inom framtidsbranscher som bioteknik samt informations-
            och kommunikationsteknik.
          </note>
          <u>
            <seg>
              Välfärden ska hålla hög och jämn kvalitet i hela landet. Sverige
              ska ha en långtgående solidarisk utjämning mellan kommuner och
              landsting. Kommuner med särskilt kraftig befolkningsminskning
              får höjt stöd för att garantera en bra samhällsservice. Fortsatt
              ekonomiskt stöd ges för omstrukturering av kommunala bostadsföretag
              med många tomma lägenheter.
            </seg>
          </u>
          <u>
            <seg>
              Statens engagemang när det gäller kommunernas bostadsföretag
              ska öka.
            </seg>
          </u>
          <u>
            <seg>
              En stark utveckling i hela landet förutsätter att tillväxtregionerna
              kan fortsätta att utvecklas. Bättre trafiklösningar i storstäderna
              presenteras. Den nationella storstadspolitiken fullföljs. Segregationen
              i våra större städer ska brytas.
            </seg>
          </u>
          <u>
            <seg>
              Bostadsbyggandet måste öka. Minst 25 000 nya bostäder behöver
              byggas årligen och uthålligt under en följd av år. Närmare 4 miljarder
              kronor satsas på bostadsbyggandet under de närmaste fem åren.
            </seg>
          </u>
          <u>
            <seg>
              Fru talman! I sommar har Gösta Berling dansat polska på tiljorna
              i berättarladan i Sunne. Kung Lear har rannsakat sitt livsverk
              under bar himmel bland ruinerna på Gotland. I Botkyrka har bejublade
              Cirkus
            </seg>
          </u>
          <u>
            <seg>
              Cirkör installerat sig och tränar cirkuskonster med kommunens
              ungdomar.
            </seg>
          </u>
          <u>
            <seg>
              Från norr till söder arbetar människor i lokala föreningar och
              studiecirklar med att visa upp och lära mer om vår samtidshistoria
              - det industriella kulturarvet.
            </seg>
          </u>
          <u>
            <seg>
              Trollformler, ugglepost och magiska svärd fångar just nu en ny
              generation läsare. Det säljs mer böcker än på många år i Sverige.
            </seg>
          </u>
          <u>
            <seg>
              Nya unga filmare har tagit oss med till förorten, till den första
              kärleken, till 70-talets boendekollektiv, och publiken bara växer.
            </seg>
          </u>
          <u>
            <seg>
              Kulturen når fler grupper än någonsin. Den positiva utvecklingen
              ska stärkas.
            </seg>
          </u>
          <note>
            Ökat stöd ska ges till de regionala musik- och teaterinstitutionerna,
            de fria teater- och dansgrupperna liksom till Konstfrämjandet
            och Skådebanan. Skolbiblioteken får ökade resurser. Kulturmiljövården
            stärks. Presstödet höjs, och ett särskilt stöd införs för lördagsutdelning
            av dagstidningar. Uppbyggnaden av en organisationsstruktur för
            svensk form och design ges stöd. Mångkulturell verksamhet får
            särskilt stöd, liksom språk och kultur hos våra nationella minoriteter
            - samer, sverigefinnar, tornedalingar, romer och judar. En filmvårdscentral
            förläggs till Grängesberg.
          </note>
          <u>
            <seg>
              Den kraftigt sänkta bokmomsen måste komma alla
            </seg>
          </u>
          <u>
            <seg>
              Sveriges bokälskare till del.
            </seg>
          </u>
          <u>
            <seg>
              Regeringen fortsätter sin mångåriga satsning på kulturen. Skälet
              är enkelt. För att låna orden av en ung läsare i Kamratposten:
              "Fantasi är det viktigaste som finns ifall man vill leva ett lyckligt
              liv. Man blir klokare, man blir en roligare människa och man förstår
              problemen i världen bättre."
            </seg>
          </u>
          <u>
            <seg>
              Fru talman! Människors vilja till arbete är nationens främsta
              tillgång. Alla människors kunskap och kreativitet ska tas till
              vara. All diskriminering på arbetsmarknaden måste upphöra. Tekniska
              möjligheter för att anpassa arbetsplatser till personer som har
              funktionshinder måste tas till vara.
            </seg>
          </u>
          <u>
            <seg>
              Ett modernt arbetsliv kräver en anpassning till människors livssituation
              och förutsättningar. Stressen måste minska. De anställdas inflytande
              över det egna arbetet och arbetstiden ska öka. Heltid bör vara
              det naturliga, deltid en möjlighet. Alla kvinnor och män ska ha
              rätt till ett arbete som det går att försörja sig på, ofrivillig
              deltid och timanställningar motverkas, lönediskriminering bekämpas.
            </seg>
          </u>
          <u>
            <seg>
              Nationella mål för ökad hälsa i arbetslivet tas fram. Hälsobokslut
              prövas som en modell att göra arbetslivet friskare. Det traditionella
              arbetsmiljöarbetet stärks. Utvecklingen mot alltfler och längre
              sjukskrivningar måste hejdas. Starkare ekonomiska drivkrafter
              ska stimulera arbetsgivare att ta större ansvar för arbetsvillkor,
              liksom för förebyggande och rehabiliterande arbete. Regeringen
              bjuder in arbetsmarknadens parter till samtal och medverkan för
              att bryta ohälsan.
            </seg>
          </u>
          <u>
            <seg>
              Den offentliga sektorn måste vara en förebild för att forma ett
              mänskligare arbetsliv. Sverige behöver fler välfärdsarbetare.
              Arbetsvillkoren måste bli så mycket bättre att många fler unga
              väljer välfärden för sitt yrkesliv.
            </seg>
          </u>
          <u>
            <seg>
              Fru talman! Sveriges utveckling ska inte bara vara ekonomiskt
              och socialt hållbar. Vi måste bygga ett ekologiskt uthålligt samhälle.
              Tillväxt som skapas med metoder som undergräver mänsklig hälsa
              och livskvalitet, som ödelägger miljön eller utarmar naturtillgångar
              är i grunden inte tillväxt - de långsiktiga mänskliga, ekologiska
              och sociala kostnaderna överstiger de kortsiktigt ekonomiska vinsterna.
            </seg>
          </u>
          <u>
            <seg>
              De nära sambanden mellan hälsa och miljö uppmärksammas särskilt.
              Krafttag tas mot skadliga kemikalier. Initiativ tas för att förbättra
              inomhusmiljön.
            </seg>
          </u>
          <u>
            <seg>
              Luft eller byggnadsmaterial ska inte utgöra en hälsorisk i våra
              hem, på arbetsplatser, skolor och dagis.
            </seg>
          </u>
          <u>
            <seg>
              Mat ska produceras på ett säkert, hållbart och etiskt sätt. Sverige
              ska driva på för att EU:s jordbrukspolitik reformeras. Djurskyddet
              stärks och en djurskyddsmyndighet inrättas.
            </seg>
          </u>
          <note>
            Den biologiska mångfalden i havsmiljön och i skogs- och odlingslandskapet
            ska garanteras. Särskilt värdefulla naturområden, livsmiljöer
            och arter ges ett varaktigt skydd.
          </note>
          <u>
            <seg>
              Klimatpolitiken ges högsta prioritet, nationellt såväl som i
              det internationella samarbetet i EU och FN.
            </seg>
          </u>
          <u>
            <seg>
              Utsläppen av växthusgaser i Sverige ska minska.
            </seg>
          </u>
          <u>
            <seg>
              Kyotoprotokollet ratificeras. Förberedelserna för det avgörande
              världstoppmötet om hållbar utveckling i
            </seg>
          </u>
          <u>
            <seg>
              Johannesburg nästa år är i full gång. Som ett stöd för klimatpolitiken
              fortsätter den gröna skatteväxlingen.
            </seg>
          </u>
          <u>
            <seg>
              Skatterna på koldioxidutsläpp och elkonsumtion höjs, medan skatterna
              på arbete sänks.
            </seg>
          </u>
          <u>
            <seg>
              Främjandet av förnybara energikällor och en mer effektiv energi-
              och resursanvändning ska ske genom nya och mer marknadsbaserade
              styrmedel. Sverige ska fortsatt aktivt bidra till att utveckla
              den europeiska inre marknaden för energi, särskilt i Norden och
            </seg>
          </u>
          <u>
            <seg>
              Östersjöområdet. Barsebäcks andra reaktor ska stängas så snart
              de villkor riksdagen lagt fast är uppfyllda, vilket regeringen
              bedömer blir fallet senast före utgången av 2003.
            </seg>
          </u>
          <u>
            <seg>
              Fru talman! Det är på dagen 40 år sedan FN:s dåvarande generalsekreterare
              Dag Hammarskjöld föll i sin tjänst för alla människors rätt att
              leva i fred och frihet. Än i dag inspirerar hans minne vårt fasta
              engagemang för en värld fri från krig och förtryck.
            </seg>
          </u>
          <u>
            <seg>
              Sverige ska vara en drivande kraft i arbetet för global rättvisa.
            </seg>
          </u>
          <u>
            <seg>
              Utvecklingen blir inte hållbar förrän alla länder och människor
              får del av den. Trots att världens samlade välstånd växer fortsätter
              klyftan att vidgas mellan rika och fattiga. Demokrati, välstånd
              och mänskliga rättigheter måste komma alla till del. Med ökade
              möjligheter följer också ökat ansvar. Världens regeringar har
              åtagit sig att halvera fattigdomen till år
            </seg>
          </u>
          <u>
            <seg>
              2015.
            </seg>
          </u>
          <u>
            <seg>
              Den svenska politiken för global utveckling stärks. Biståndet
              närmar sig enprocentsmålet. Arbetet för att lätta fattiga länders
              skuldbörda fortsätter.
            </seg>
          </u>
          <note>
            Kraftigt stöd ges till FN:s nya globala aids- och hälsofond.
          </note>
          <u>
            <seg>
              En fri och öppen handel med överenskomna spelregler är det mest
              kraftfulla instrumentet för att åstadkomma utveckling och sprida
              ekonomiska framsteg.
            </seg>
          </u>
          <u>
            <seg>
              Sverige verkar för att Världshandelsorganisationen i november
              ska kunna inleda förhandlingar där utvecklingsländernas behov
              står i centrum.
            </seg>
          </u>
          <u>
            <seg>
              Arbetet med en svensk globaliseringsstrategi fullföljs. Demokratiska
              motvikter behövs. Åtgärder för att skapa ett robust internationellt
              finansiellt system ska övervägas, gärna i EU och i annan internationell
              samverkan.
            </seg>
          </u>
          <u>
            <seg>
              Regeringen ska i alla internationella forum tillsammans med progressiva
              krafter aktivt driva utvecklingen mot ökad internationell rättvisa.
            </seg>
          </u>
          <u>
            <seg>
              FN:s roll och uppgifter växer. I en tid av kraftig internationalisering
              och ökad rörlighet ökar behovet av en gemensam värdegrund. FN
              och dess säkerhetsråd har det övergripande ansvaret för att säkra
              internationell fred och mänskliga rättigheter. Sverige ska på
              alla sätt bidra till att FN respekteras av alla länder, fungerar
              effektivt och får tillräckligt med resurser.
            </seg>
          </u>
          <u>
            <seg>
              Det svenska EU-ordförandeskapet blev en framgång och en källa
              till ökade kunskaper i Sverige om det europeiska samarbetet. En
              bred folklig debatt om det framtida samarbetet i unionen ska främjas.
              Med besluten från bl.a. EU-toppmötet som grund vill regeringen
              bidra till ekonomiska reformer och full sysselsättning i Europa.
              Det är i Sveriges intresse att införandet av eurons sedlar och
              mynt blir en framgång.
            </seg>
          </u>
          <u>
            <seg>
              EU-samarbetet på det rättsliga området intensifieras.
            </seg>
          </u>
          <u>
            <seg>
              Sverige ska i europeisk samverkan ha en generös och human flyktingpolitik.
            </seg>
          </u>
          <u>
            <seg>
              Med EU:s utvidgning och Rysslands integrering i det europeiska
              samarbetet tar vi vår historiska chans att slutligen sätta stopp
              för Europas uppdelning i öst och väst. Regeringen verkar för att
              utvidgningen genomförs enligt de mål om tidtabell som lades fast
              vid EU-toppmötet i Göteborg. Handel, bistånd och krishantering
              ska vara viktiga delar när EU:s gemensamma utrikes- och säkerhetspolitik
              utvecklas.
            </seg>
          </u>
          <u>
            <seg>
              Samhörigheten i närområdet, i Norden och i Östersjöregionen ska
              stärkas. Som ordförande i Barentsrådet 2001-2003 sätter Sverige
              fokus på utvecklingen i en väldig och rik region.
            </seg>
          </u>
          <u>
            <seg>
              Sveriges säkerhetspolitiska linje, militär alliansfrihet med
              möjlighet till neutralitet vid konflikter i vårt närområde, har
              tjänat oss väl. Den senaste tidens händelser illustrerar på nytt
              att hoten mot vår säkerhet kan vara av många olika slag.
            </seg>
          </u>
          <u>
            <seg>
              Regeringen eftersträvar en bred uppslutning kring
            </seg>
          </u>
          <u>
            <seg>
              Sveriges säkerhetspolitiska linje med den militära alliansfriheten
              som grund. De konstruktiva överläggningarna med riksdagspartiernas
              företrädare om formuleringen av denna linje fortsätter.
            </seg>
          </u>
          <note>
            Totalförsvarets reformering fortgår. Totalförsvarsplikten moderniseras.
          </note>
          <u>
            <seg>
              Fru talman! Ärade ledamöter! I år fyller den allmänna och lika
              rösträtten 80 år.
            </seg>
          </u>
          <u>
            <seg>
              En människa, en röst - sådan är demokratins grundtanke. Den vilar
              på principen om alla människors lika värde, varje människas okränkbarhet.
              Det är vår tids största och vackraste idé.
            </seg>
          </u>
          <u>
            <seg>
              Med terrordåden i USA skärps återigen insikten:
            </seg>
          </u>
          <u>
            <seg>
              Demokratin kan aldrig tas för given. Den måste alltid vinnas
              på nytt.
            </seg>
          </u>
          <u>
            <seg>
              Regeringen fortsätter arbetet med kunskapsspridning, forskning
              och åminnelse av Förintelsen som en väg att stärka demokratin
              och människovärdet. Minnet av Förintelsen innebär inte bara en
              möjlighet att lära av historiens mörka sidor. Historien bär också
              på de goda förebilder som vi behöver i dagens arbete för att stärka
              demokratin.
            </seg>
          </u>
          <u>
            <seg>
              En sådan förebild, som för alltid förtjänar att bli ihågkommen
              för sina outtröttliga insatser för människovärdet, är Raoul Wallenberg.
              Regeringen kommer att tillkalla en utredning för att granska utrikesledningens
              agerande i fallet Raoul Wallenberg.
            </seg>
          </u>
          <u>
            <seg>
              En ny myndighet - Forum för levande historia -
            </seg>
          </u>
          <u>
            <seg>
              inrättas 2003 i Stockholm för frågor som rör demokrati, tolerans
              och mänskliga rättigheter med utgångspunkt i Förintelsen. Den
              nya myndigheten ska ha sitt säte i Stockholm men verka i hela
              landet.
            </seg>
          </u>
          <note>
            Den årliga regeringskonferensen Stockholms Internationella Forum
            hölls i januari 2001 på temat
          </note>
          <u>
            <seg>
              "Kamp mot intolerans". Den var en internationell kraftsansträngning
              för att öka beredskapen att bekämpa antidemokratiska krafter och
              intolerans i alla dess uttryck. Med ytterligare en internationell
              konferens under första halvåret 2002 fortsätter regeringen kraftsamlingen
              för att motverka etniska konflikter och förhindra folkmord i framtiden.
            </seg>
          </u>
          <u>
            <seg>
              Fru talman! Alla människors lika värde har slagits fast i internationella
              konventioner och nationella lagar världen över. Men den viktigaste
              pusselbiten kan aldrig lagstiftas fram.
            </seg>
          </u>
          <u>
            <seg>
              Det är vi själva som utgör demokratin. Det är i mötet mellan
              människa och människa som demokratins styrka avgörs. Demokratin
              ger aldrig bara rättigheter. Den innebär också skyldigheter. Den
              kräver av var och en av oss att vi aldrig väljer likgiltigheten
              eller glömskan. Den kräver att vi var och en tar aktiv ställning.
            </seg>
          </u>
          <note>
            3 § Ceremonin avslutades kl. 14.57.
          </note>
          <note>
            Bilaga
          </note>
          <note>
            Program för öppnandet av riksmötet 2001/02
          </note>
          <note>
            tisdagen den 18 september 2001 kl. 14.00
          </note>
          <note>
            Musik under samlingen
          </note>
          <note>
            Fanfar av Ingvar Lidholm
          </note>
          <note>
            Kungssången
          </note>
          <note>
            Folkvisa från Raukasjö
          </note>
          <note>
            Vals i Mejram av Bo Nilsson
          </note>
          <u>
            <seg>
              Tyst minut för offren för terrordåden i USA
            </seg>
          </u>
          <note>
            Talmannen
          </note>
          <note>
            Hans Majestät Konungen öppnar riksmötet
          </note>
          <note>
            Fanfar av Anders Högstedt
          </note>
          <note>
            Monicas vals av Bill Evans
          </note>
          <u>
            <seg>
              Statsministern avger regeringsförklaring
            </seg>
          </u>
          <note>
            Innan kärleken kom av Anders Hillborg
          </note>
          <note>
            Nationalsången
          </note>
          <u>
            <seg>
              Grande Marche av Charles Voss
            </seg>
          </u>
          <note>
            ----------------------------------------------------
          </note>
          <u>
            <seg>
              Medverkande
            </seg>
          </u>
          <note>
            Riksplan:
          </note>
          <note>
            Arméns musikkår konserterar
          </note>
          <note>
            Trapphallen:
          </note>
          <u>
            <seg>
              Kör från Hagaskolans musikklasser, Norrköping
            </seg>
          </u>
          <note>
            Dirigenter: Ann Törnqvist, Gunnar Josephson och Bengt Gårsjö.
            Piano: Henrik
          </note>
          <u>
            <seg>
              Bergion
            </seg>
          </u>
          <note>
            Folkmusikgruppen Med Krus: Rune Persson, Isabell Svärdmalm, Helen
            Eriksson och
          </note>
          <note>
            Christer Samuelsson
          </note>
          <u>
            <seg>
              Folkdanslaget Kedjan paraderar med Sveriges landskapsfanor
            </seg>
          </u>
          <note>
            Plenisalen:
          </note>
          <u>
            <seg>
              Musiker ur Stockholms läns Blåsarsymfoniker
            </seg>
          </u>
          <note>
            Trio T.G.T.T:
          </note>
          <note>
            Jeanette Köhn, sopran, Mats Bergström, gitarr och Teddy Walter,
            kontrabas
          </note>
          <u>
            <seg>
              Fanfarblåsare
            </seg>
          </u>
        </div>
      </body>
    </text>
  </TEI>
</teiCorpus>
