<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200102</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200102</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--80</head>
          <docDate when="2002-03-12">2002-03-12</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 4, 5 och 6 mars.
          </note>
          <note>
            2 § Meddelande om frågestund
          </note>
          <note>
            Talmannen meddelade att vid frågestunden torsdagen den 14 mars
            kl. 14.00 skulle följande statsråd närvara:
          </note>
          <note>
            Kulturminister Marita Ulvskog, statsrådet Leif
          </note>
          <note>
            Pagrotsky, statsrådet Britta Lejon, statsrådet Jan O
          </note>
          <note>
            Karlsson och statsrådet Lena Sommestad.
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2001/02:288
          </note>
          <note>
            Till riksdagen
          </note>
          <note>
            Interpellation 2001/02:288 av Anna Kinberg (m)
          </note>
          <u>
            <seg>
              om reklamförbud och tryckfriheten
            </seg>
          </u>
          <note>
            Interpellationen kommer att besvaras tisdagen den
          </note>
          <note>
            2 april 2002.
          </note>
          <u>
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Stockholm den 8 mars 2002
          </note>
          <u>
            <seg>
              Socialdepartementet
            </seg>
          </u>
          <note>
            Lars Engqvist
          </note>
          <note>
            Interpellation 2001/02:289
          </note>
          <note>
            Till riksdagen
          </note>
          <note>
            Interpellation 2001/02:289 av Gunnel Wallin (c)
          </note>
          <u>
            <seg>
              om livskvalitet i äldreomsorgen
            </seg>
          </u>
          <note>
            Interpellationen kommer att besvaras tisdagen den
          </note>
          <note>
            2 april 2002.
          </note>
          <u>
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Stockholm den 8 mars 2002
          </note>
          <u>
            <seg>
              Socialdepartementet
            </seg>
          </u>
          <note>
            Lars Engqvist
          </note>
          <note>
            4 § Svar på interpellation 2001/02:281 om Teracom
          </note>
          <note>
            Anf. 1 Kulturminister MARITA ULV-
          </note>
          <note>
            SKOG (s):
          </note>
          <u>
            <seg>
              Fru talman! Gunnar Axén har frågat mig vilka åtgärder jag avser
              att vidta för att tillse att den statliga kreditgarantin till
              Teracom AB inte kommer att omfatta lån till investeringar i konkurrensutsatt
              verksamhet.
            </seg>
          </u>
          <note>
            Riksdagen beslutade den 20 februari 2002 att bemyndiga regeringen
            att utfärda en kreditgaranti till
          </note>
          <u>
            <seg>
              Teracom AB. Bakgrunden för beslutet är att bolaget behöver en
              tillfällig ekonomisk förstärkning samt att regeringen bedömer
              att Teracom AB behöver genomföra en omstrukturering som innebär
              att företaget koncentrerar sig på kärnverksamheten och minskar
              risktagandet (prop. 2001/02:76).
            </seg>
          </u>
          <u>
            <seg>
              Gunnar Axéns oro för att garantin skulle leda till otillbörlig
              konkurrensverkan är knappast motiverad med hänsyn till att Teracom
              AB i enlighet med riksdagens beslut förutsätts erhålla en garanti
              som ska utgå mot en riskavspeglande premie och dessutom i övrigt
              ta hänsyn till EG:s statsstödsregler. Som bekant är syftet med
              dessa regler just att undvika störningar i konkurrensneutraliteten.
            </seg>
          </u>
          <u>
            <seg>
              Regeringen arbetar aktivt med förvaltningen av de statligt ägda
              bolagen, och jag kan upplysningsvis nämna att Teracom AB bl.a.
              ska belysa förhållandet mellan den icke konkurrensutsatta verksamheten
              och den konkurrensutsatta enligt de ägardirektiv som regeringen
              har ställt på bolaget. I detta arbete bör bolaget följa direktivet
              om insyn i de finansiella förbindelserna mellan medlemsstater
              och offentliga företag, det s.k. transparensdirektivet (80/723/EG,
              ändrat genom 2000/52/EG).
            </seg>
          </u>
          <note>
            I samband med att Teracom AB höll en extra bolagsstämma den 29
            november 2001 beslutade regeringen att göra ett tillägg till de
            tidigare givna ägardirektiven. Bolaget fick då uppdraget att omstrukturera
            verksamheten så att kärnverksamheten prioriteras och den kompletterande
            verksamheten genomförs med lägre risk och mindre behov av egna
            investeringar.
          </note>
          <u>
            <seg>
              Regeringen förtydligade samtidigt att kärnverksamheten och den
              övriga verksamheten ska redovisas klart åtskilda genom särredovisning.
            </seg>
          </u>
          <note>
            Omstruktureringsarbetet av koncernen pågår som bäst, och den
            15 februari 2002 lämnade Teracom AB
          </note>
          <note>
            en redogörelse för hur detta arbete fortskrider. Omstruktureringsarbetet
            ska vidare bedrivas med sikte på att eventuella nödvändiga beslut
            kan fattas vid den ordinarie bolagsstämman, dvs. i maj 2002.
          </note>
          <u>
            <seg>
              När det således gäller den kreditgaranti som riksdagen har bemyndigat
              regeringen att utfärda till Teracom AB är det självklart att villkoren
              kommer att utformas i enlighet med gällande regler.
            </seg>
          </u>
          <note type="speaker">
            Anf. 2 GUNNAR AXÉN (m):
          </note>
          <u>
            <seg>
              Fru talman! Jag ber att få tacka kulturministern för svaret.
            </seg>
          </u>
          <u>
            <seg>
              Bakgrunden till min fråga är att Teracom befinner sig i en akut
              ekonomisk kris och, som kulturministern säger, har varit i behov
              av "en tillfällig ekonomisk förstärkning".
            </seg>
          </u>
          <u>
            <seg>
              Å ena sidan säger alltså ministern att företaget behöver en tillfällig
              ekonomisk förstärkning. Å andra sidan säger ministern att den
              här kreditgarantin, den borgensförbindelse som staten iklär sig,
              skulle vara konkurrensneutral. Men det är den faktiskt inte därför
              att någon liknande tillfällig ekonomisk förstärkning kan ett annat
              företag inte påräkna som sysslar med den typ av konkurrensutsatt
              telekomverksamhet som
            </seg>
          </u>
          <u>
            <seg>
              Teracom sysslar med. Det finns heller inte några andra exempel
              på att offentliga eller statligt ägda företag som bedriver konkurrensutsatt
              verksamhet kan få, eller har fått, statlig borgen för de lån som
              avser finansieringar i just konkurrensutsatt verksamhet.
            </seg>
          </u>
          <u>
            <seg>
              För att förtydliga den konkurrensfördel som den här borgensförbindelsen
              till Teracom ger ska jag citera vad Riksgäldskontoret självt skriver
              om vad en statlig kreditgaranti innebär:
            </seg>
          </u>
          <u>
            <seg>
              "En statlig kreditgaranti kan t.ex. ges till ett företag som
              befinner sig i akut kris. Den statliga garantin medför då att
              en bank kan bevilja företaget nya lån.
            </seg>
          </u>
          <u>
            <seg>
              Ur bankens synvinkel är utlåningen lika säker som en utlåning
              till staten skulle vara, eftersom staten träder in om företaget
              inte skulle kunna betala. När garantin utfärdas har den ett värde
              för företaget som utgör ett åtagande för staten - oberoende av
              om den senare kommer att infrias eller ej.
            </seg>
          </u>
          <u>
            <seg>
              En statlig garanti kan vara mycket värdefull för mottagaren,
              men kan då också innebära en hög kostnad för staten. Det gäller
              helt enkelt att ju högre sannolikheten är för ett infriande, desto
              värdefullare är garantin."
            </seg>
          </u>
          <u>
            <seg>
              Nu är det så att Teracom ägnar sig åt monopolverksamhet - bl.a.
              den statliga satsningen på digital marksänd TV. Där har man ingen
              konkurrens. Det är också den verksamheten som har förorsakat Teracom
              mycket kraftiga förluster, och kommer att göra det även i framtiden.
            </seg>
          </u>
          <u>
            <seg>
              Teracom ägnar sig också åt telekomverksamhet och ska uppenbarligen
              utveckla den verksamheten i framtiden - om jag har tolkat ministerns
              planer rätt.
            </seg>
          </u>
          <u>
            <seg>
              Den verksamheten är konkurrensutsatt. Nu får alltså
            </seg>
          </u>
          <u>
            <seg>
              Teracom ett statligt borgensåtagande - "en tillfällig ekonomisk
              förstärkning", som ministern uttrycker det hela. Den omfattar
              inte bara monopolverksamheten och det statliga digitala mark-TV-nätet
              utan också lån som har tagits för investeringar i telekominfrastruktur
              och framtida investeringar i telekominfrastruktur.
            </seg>
          </u>
          <u>
            <seg>
              Detta gör faktiskt att konkurrensen på telekommarknaden snedvrids
              - det går inte att komma undan det.
            </seg>
          </u>
          <u>
            <seg>
              Ministern har ju själv erkänt att det här stödet, den här kreditgarantin,
              innebär en tillfällig ekonomisk förstärkning för företaget. En
              liknande tillfällig ekonomisk förstärkning finns inte för de andra
              konkurrerande företagen på marknaden att få.
            </seg>
          </u>
          <u>
            <seg>
              Som kulturministern framhåller i sitt svar ska konkurrensutsatt
              verksamhet inom Teracom särredovisas. Jag undrar om det är för
              mycket begärt att också särskilja de lån som är tagna för investeringar
              i konkurrensutsatt verksamhet så att de inte kommer att omfattas
              av kreditgarantin.
            </seg>
          </u>
          <note type="speaker">
            Anf. 3 ANNIKA NILSSON (s):
          </note>
          <u>
            <seg>
              Fru talman! Jag delar kulturministerns uppfattning i svaret och
              tycker att det är ett bra svar när det gäller den konkurrensutsatta
              verksamheten och garantin.
            </seg>
          </u>
          <u>
            <seg>
              Som jag sade när ärendet behandlades ser jag garantin som ett
              steg i arbetet med att säkra företaget i framtiden.
            </seg>
          </u>
          <u>
            <seg>
              Jag tycker också att garantin är ett bra sätt att ge företaget
              det andrum som behövs i det omstruktureringsarbete som just nu
              pågår. Företaget lämnade en redovisning i februari månad.
            </seg>
          </u>
          <u>
            <seg>
              I beredningen av ärendet diskuterades garantins utformning mycket.
              De genomgångar som vi hade ingav inte mig någon oro för att garantin
              inte skulle kunna utformas i enlighet med de regler som gäller
              i dag.
            </seg>
          </u>
          <u>
            <seg>
              Men jag har en fråga till kulturministern. Skulle kulturministern
              kunna redogöra för hur vanligt det är och har varit att statliga
              garantier utfärdas till statliga företag på det här viset?
            </seg>
          </u>
          <note>
            Anf. 4 Kulturminister MARITA ULV-
          </note>
          <note>
            SKOG (s):
          </note>
          <u>
            <seg>
              Fru talman! Jag börjar med Annika Nilssons fråga. Det är rätt
              vanligt förekommande att staten utfärdar olika typer av kreditgarantier.
              Den nu sittande regeringen gör det ibland. Den borgerliga regering
              som leddes av den förre moderate partiordföranden
            </seg>
          </u>
          <note>
            Carl Bildt utfärdade också ett antal sådana. Några exempel på
            den typen av statliga kreditgarantier gäller Venatius AB. Där
            bedömdes garantin motsvara minst 22 miljarder kronor - inte 1,2
            miljarder som i fallet Teracom. SOS Alarm, Assi Domän, Telia och
            en rad andra typer av statliga garantier utfärdades av den borgerliga
            moderatledda regeringen i början av
          </note>
          <note>
            80-talet.
          </note>
          <u>
            <seg>
              Vi utfärdar också den typen av garantier i dagens regering, men
              systemet är helt annorlunda i dag. Tidigare var det så att den
              utgiftsrisk som de då utfärdade garantierna innebar för statsbudgeten
              inte synliggjordes. Numera är de finansiella riskerna helt synliga
              antingen genom att den enskilda garantin beläggs med en riskbaserad
              avgift som till fullo speglar statens kostnader för garantin eller
              genom att anslagsmedel anvisas för att täcka skillnaden mellan
              den avgift som debiteras och statens totala kostnader för garantin.
            </seg>
          </u>
          <u>
            <seg>
              Vad gäller konkurrensfrågorna, som interpellanten återkommer
              till, är det helt enkelt så att gällande regler självfallet ska
              följas. Vi är väldigt tydliga i propositionen, i alla andra sammanhang
              och i vårt agerande.
            </seg>
          </u>
          <u>
            <seg>
              Jag vill naturligtvis invända mot den beskrivning som interpellanten
              gör av digital-TV. Digital-TV-
            </seg>
          </u>
          <u>
            <seg>
              projektet handlar ju helt om att det inte ska finnas monopol
              när det gäller distribution av radio och television, utan det
              ska finnas konkurrens. Det är ett konkurrensprojekt i sig. När
              regeringen Bildt beslutade om skapandet av Teracom var det också
              tydligt att konkurrensfrågorna var viktiga. Det nya bolaget, skrev
              regeringen Bildt i sin proposition, ska ha huvudmannaskapet för
              rundradionätet, vilket enligt propositionen bör behållas i helstatlig
              ägo bl.a. av hänsyn till beredskapen och som en garanti för konkurrensneutralitet.
            </seg>
          </u>
          <note type="speaker">
            Anf. 5 GUNNAR AXÉN (m):
          </note>
          <u>
            <seg>
              Fru talman! Jag undrar om jag ska tolka kulturministern på det
              sättet att hon anser att det digitala marknätet är konkurrensutsatt.
              Så är ju faktiskt inte fallet. Det är enbart staten - Teracom
              - som får sända etermedia i marknätet. Det är en monopolverksamhet.
            </seg>
          </u>
          <u>
            <seg>
              Sedan finns det konkurrerande distributionsformer, men det finns
              inte konkurrens i det digitala marknätet. Det tror jag att vi
              är överens om. Det var nog en liten felsägning från kulturministerns
              sida.
            </seg>
          </u>
          <u>
            <seg>
              Men när det gäller telekomverksamheten och investeringar i informationsteknik
              finns ju en fullt fungerande - om man får använda det uttrycket
              - konkurrerande marknad, om än kanske tillfälligtvis på kraftig
              nedgång. Jag kan inte se det rimliga i att vi ska ikläda skattebetalarna
              ganska så omfattande förpliktelser för investeringar i verksamhet
              som vi inte har en aning om hur den kommer att slå i framtiden.
              Det vore väl rimligt att den typen av telekomverksamhet -
            </seg>
          </u>
          <u>
            <seg>
              om den nu ska bedrivas i statlig regi - får fungera enligt samma
              spelregler som gäller för alla andra?
            </seg>
          </u>
          <u>
            <seg>
              När kulturministern tar upp exempel på andra former av statliga
              kreditgarantier så gör hon det lite grann för att förvilla och
              blanda bort korten i det här sammanhanget. Om det är någonting
              som staten har gett kreditgarantier till så är det ju den typ
              av omfattande infrastrukturprojekt som Öresundsbron, Arlandabanan
              och bankerna när de höll på att krisa som ett resultat av finansbubblan
              i början på 90-talet. Att jämföra den typen av statliga kreditåtaganden
              med en borgensförbindelse för investeringar i telekom- och
            </seg>
          </u>
          <u>
            <seg>
              IT-verksamhet är inte riktigt rimligt.
            </seg>
          </u>
          <u>
            <seg>
              Jag frågar igen om inte kulturministern helt enkelt kan lova
              - när nu den konkurrensutsatta verksamheten inom Teracom ska särredovisas
              - att denna typ av verksamhet, som ska drivas affärsmässigt, får
              fungera med samma spelregler som alla andra företag på telekommarknaden.
              Kan kulturministern också se till så att kreditgarantin, borgensförbindelsen,
              inte omfattar lån till och investeringar i konkurrensutsatt verksamhet?
            </seg>
          </u>
          <note>
            Anf. 6 Kulturminister MARITA ULV-
          </note>
          <note>
            SKOG (s):
          </note>
          <u>
            <seg>
              Fru talman! Distributionen av radio och television är en mycket
              viktig infrastrukturfråga, som dessutom ligger väldigt nära det
              som är grundläggande i en demokrati, nämligen att vi ska ha en
              mångfald i vårt medieutbud.
            </seg>
          </u>
          <u>
            <seg>
              Vad gäller konkurrensfrågorna så kan jag bara upprepa det som
              jag har sagt i interpellationssvaret, dvs. att det är en mycket
              osannolik utveckling att garantin skulle leda till otillbörlig
              konkurrensverkan med hänsyn till att Teracom i enlighet med riksdagens
              eget beslut förutsätts erhålla en garanti som ska utgå mot en
              riskavspeglande premie och dessutom i övrigt utgå från och ta
              hänsyn till EG:s statsstödsregler. Dessa regler finns ju just
              för att undvika störningar i konkurrensneutraliteten. Jag kan
              bara återigen försäkra Gunnar Axén att villkoren kommer att utformas
              i enlighet med gällande regler.
            </seg>
          </u>
          <note type="speaker">
            Anf. 7 GUNNAR AXÉN (m):
          </note>
          <u>
            <seg>
              Fru talman! Kulturministern talar emot sig själv.
            </seg>
          </u>
          <u>
            <seg>
              Hon sade inledningsvis att kreditgarantin var en tillfällig ekonomisk
              förstärkning till Teracom, som även kommer att omfatta den konkurrensutsatta
              telekomverksamheten inom företaget. Denna tillfälliga ekonomiska
              förstärkning finns det inget annat konkurrerande företag som kan
              komma i åtnjutande av.
            </seg>
          </u>
          <u>
            <seg>
              Eller är det på det sättet att kulturministern avser att återkomma
              med förslag om att även konkurrenter till Teracom på telekommarknaden
              ska få statliga kreditgarantier för investeringar i infrastruktur?
            </seg>
          </u>
          <note>
            Anf. 8 Kulturminister MARITA ULV-
          </note>
          <note>
            SKOG (s):
          </note>
          <u>
            <seg>
              Fru talman! Jag tvingas konstatera att Gunnar
            </seg>
          </u>
          <u>
            <seg>
              Axén och jag har kommunikationsproblem. Jag kan bara återigen
              tala om att det faktum att man tar ut en riskavspeglande avgift
              om man utnyttjar en sådan här garanti innebär att man betalar
              för garantin och att det finns en marknadsmässighet i det hela.
              Alla regler som finns på detta område kommer självfallet att följas
              i det ögonblick det blir nödvändigt att utnyttja garantin.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 2001/02:283 om skolans befogenheter
            att bekämpa skolk
          </note>
          <note type="speaker">
            Anf. 9 Utbildningsminister THOMAS ÖSTROS (s):
          </note>
          <u>
            <seg>
              Fru talman! Ulf Nilsson har frågat mig om jag avser att vidta
              några åtgärder för att skapa klarhet i nu gällande lagstiftning
              om åtgärder mot skolk. Han frågar också om jag avser att vidta
              några åtgärder för att stärka skolans befogenheter att agera vid
              brott mot skolans regler.
            </seg>
          </u>
          <u>
            <seg>
              I likhet med Ulf Nilsson anser jag att det är mycket viktigt
              att skapa en miljö i skolan som gör att eleverna trivs och som
              motverkar skolk. Skolk är ofta symtom på en underliggande problematik
              som behöver hanteras ur ett brett elevvårdsperspektiv. I skollagen
              anges att barn som är bosatta i Sverige har skolplikt i grundskolan.
              Skolplikten motsvaras av en rätt till utbildning för alla elever.
              I enlighet med detta har alla skolor ett självklart ansvar för
              att förebygga och följa upp elevers frånvaro. Jag anser det också
              viktigt att man i skolan utarbetar klara och konsekvent tilllämpade
              normer och regler för hur alla på skolan ska möta varandra med
              respekt och för att skapa studiero.
            </seg>
          </u>
          <u>
            <seg>
              Utgångspunkten bör här vara samtal med både elever och föräldrar
              om etik och moral utifrån läroplanens grundläggande värderingar.
              De allra flesta skolor har också egna ordnings- och trivselregler.
            </seg>
          </u>
          <u>
            <seg>
              Om inte skolans regler följs kan grundskoleförordningens bestämmelser
              om disciplinära åtgärder mot elever bli aktuella. Dessa regler
              är uppbyggda så att den aktuella åtgärden bör anpassas till hur
              allvarligt elevens olämpliga uppträdande är. En av de åtgärder
              som kan vidtas är att låta eleven stanna kvar i skolan under uppsikt
              högst en timme efter skoldagens slut. Det är emellertid av största
              vikt att man alltid prövar från fall till fall vilken åtgärd som
              är motiverad. Sambandet mellan orsak och verkan är mycket viktigt
              bl.a. ur rättssäkerhetssynpunkt för eleven.
            </seg>
          </u>
          <u>
            <seg>
              Som en yttersta åtgärd om en skolpliktig elev inte fullgör sin
              skolgång och detta beror på att elevens vårdnadshavare inte har
              gjort vad på dem ankommer för att se till att detta sker, har
              kommunen möjlighet att vitesförelägga vårdnadshavarna.
            </seg>
          </u>
          <u>
            <seg>
              Ulf Nilsson har i sin interpellation tagit upp några specifika
              fall som blivit uppmärksammade. Som utbildningsminister kan jag
              inte gå in och ta ställning i enskilda fall. Skolan är ett område
              som berör och engagerar alla. Att vissa ärenden uppmärksammats
              och kommenterats flitigt är en naturlig följd av detta men innebär
              dock inte med automatik att gällande regelverk är i behov av förändring.
            </seg>
          </u>
          <note>
            Bestämmelserna om disciplinära åtgärder mot elever är föremål
            för översyn i det arbete som 1999
          </note>
          <u>
            <seg>
              års skollagskommitté utför. Kommittén ska avlämna sitt slutbetänkande
              senast den 16 december 2002. Jag vill inte föregripa kommitténs
              arbete och avser därför inte att nu ta några initiativ med anledning
              av Ulf
            </seg>
          </u>
          <note>
            Nilssons interpellation.
          </note>
          <note type="speaker">
            Anf. 10 ULF NILSSON (fp):
          </note>
          <u>
            <seg>
              Fru talman! Jag vill tacka utbildningsministern för svaret. En
              orsak till min interpellation i dag är att det råder en väldigt
              stor oklarhet om vilka befogenheter en skola har när det gäller
              att bekämpa skolk. En annan orsak är att jag tror att många faktiskt
              vill veta vad utbildningsministern egentligen tycker. Vilka befogenheter
              borde en skola ha? Därför är det synd att ministern bara hänvisar
              till en kommitté som ska vara färdig med sitt arbete i december.
              Det är också synd att de som vill veta politikernas åsikt före
              valet inte får svar. Alla som arbetar i skolan vill nog veta vilken
              grundinställning styrande politiker har när det gäller att komma
              till rätta med olika problem i skolan.
            </seg>
          </u>
          <u>
            <seg>
              Jag tycker inte att utbildningsministern grundattityd är klar
              när jag nu hör svaret. Utbildningsministern säger att han håller
              med mig om att skolans miljö ska vara sådan att eleverna trivs
              och inte skolkar. Han säger också att skolan har ett ansvar för
              att följa upp elevers frånvaro. Där är vi överens. Men när det
              gäller vad skolan ska ha rätt att göra blir ministerns svar otydligt.
            </seg>
          </u>
          <u>
            <seg>
              Utan att nu gå in på alltför lagtekniska finesser har jag och
              Folkpartiet en väldigt klar principiell inställning, nämligen
              att skolan helt enkelt måste ha rätt att kräva att elever som
              skolkar tar igen vad de har missat. Ett sådant krav är bra för
              den som skolkar, och det är bra för andra elever som redan följer
              skolans regler. Det kan handla om kvarsittning tillsammans med
              lärare som hjälper eleven att läsa i kapp. Det kan handla om extra
              hemuppgifter eller om att läraren efter samtal med eleven konstaterar
              att det inte behövs någon åtgärd just den här gången. Men det
              är viktigt att skolan har befogenhet att göra det som för tillfället
              verkar vara det bästa. Om skolan anser att en elev behöver en
              timme mer en vecka på grund av skolk borde det vara en självklarhet
              att både föräldrar och elev får rätta sig efter det. Men i dag
              är det inte så.
            </seg>
          </u>
          <u>
            <seg>
              Det exempel som jag tog upp i interpellationen visar att lärare
              och rektorer lever i osäkerhet om vad de egentligen har rätt att
              göra. Jag har läst Skolverkets kritik av en skola som beslutat
              om kvarsittning som en generell åtgärd mot skolk. Jag måste erkänna
              att jag inte blir klok på om det är tillåtet att tillämpa kvarsittning
              som en generell åtgärd eller inte. Jag har läst Skolverkets kritik
              av en skola som hotade att vitesförelägga föräldrar som inte såg
              till att barnen kom till skolan. Jag blir inte heller då klok
              på om skolan verkligen har rätt till detta eller inte. Denna osäkerhet
              gör att lärarna inte känner att de har stöd när de försöker få
              eleverna att följa grundläggande regler. Den här osäkerheten ger
              också helt fel budskap till alla elever som naturligtvis konstaterar
              att man kan bryta mot regler utan att det händer någonting. Denna
              osäkerhet gör att skolplikten, som är till för att garantera att
              alla får rätt till skolgång även om föräldrarna struntar i den,
              urholkas.
            </seg>
          </u>
          <u>
            <seg>
              När jag läste om ett förslag att erbjuda skolkande elever pengar
              för att de ska delta i någon form av organiserad utbildning trodde
              jag först inte att det var sant. Men det var det. Är det då detta
              budskap som vi ska skicka ut, att skolan är så tråkig att du ska
              få betalt för att gå där?
            </seg>
          </u>
          <u>
            <seg>
              Utan att gå in på detaljer skulle jag vilja ha ett besked från
              utbildningsministern, oavsett vad en kommitté kommer fram till
              i höst och oavsett vad Skolverket säger i dag. Anser Thomas Östros
              att skolan ska kunna bestämma om kvarsittning för skolkande elever?
              Anser Thomas Östros att skolan ska kunna bötesbelägga föräldrar
              som inte ser till att barnen kommer till skolan? Detta är två
              frågor som inte är så svåra att besvara tydligt.
            </seg>
          </u>
          <note type="speaker">
            Anf. 11 PER BILL (m):
          </note>
          <u>
            <seg>
              Fru talman! Ulf Nilsson har ställt ett par viktiga frågor, men
              jag håller med Ulf Nilsson om att det inte är särskilt mycket
              till svar med substans utan i stället hänvisningar till en utredning
              som borde ha varit färdig för länge sedan.
            </seg>
          </u>
          <u>
            <seg>
              Fru talman! Skolk är en följd av att elever inte trivs eller
              att de har någon typ av problem. Detta kan bero på utslitna och
              trötta lärare som inte inspirerar.
            </seg>
          </u>
          <u>
            <seg>
              Det kan bero på trista skolmiljöer. Det kan bero på problem hemma.
              Det kan bero på gängbildning och att man är på glid in i större
              och större problem.
            </seg>
          </u>
          <u>
            <seg>
              Fru talman! Visst kan kvarsittning vara en metod.
            </seg>
          </u>
          <u>
            <seg>
              Men jag tror att finns många andra som vi borde diskutera och
              som vi ska diskutera oavsett om det finns någon utredning för
              tillfället.
            </seg>
          </u>
          <u>
            <seg>
              I vuxenvärlden är det så att om man är borta en vecka från jobbet
              behöver man ett sjukintyg från en läkare. Kanske vore det en god
              idé om en elev är borta motsvarande tid att hon eller han fick
              gå till elevhälsovården. Det tror jag är ett bra förslag ur synvinkeln
              att man där har professionella människor som dessutom har tystnadsplikt
              och där den skolande eleven skulle kunna ha en möjlighet att faktiskt
              få hjälp med sina problem och kanske komma tillbaka på rätt spår.
            </seg>
          </u>
          <u>
            <seg>
              En annan självklar sak är naturligtvis att det ska vara en tidig
              kontakt med föräldrarna så att de vet om att skolk förekommer.
              Jag tror också att man ska överväga om man på gymnasienivå faktiskt
              ska hålla inne hela eller delar av studiebidraget. Det kan de
              ju få tillbaka sedan när de tenterar upp sina betyg och dessutom
              visar att de är i skolan.
            </seg>
          </u>
          <u>
            <seg>
              Dessutom tror jag att det är god idé att göra det möjligt för
              de skolor som så önskar att registrera närvaro på elevernas betyg.
            </seg>
          </u>
          <u>
            <seg>
              Så visst finns det många frågor som vi skulle kunna diskutera
              och debattera här. Jag höll på att säga att det är särskilt viktigt
              eftersom vi har ett betänkande som just handlar om elevers hälsa
              och där vi faktiskt skulle ha kunnat väva in den här typen av
              resonemang och pekat på de möjligheter som t.ex. skolhälsovården
              skulle kunna vara.
            </seg>
          </u>
          <note type="speaker">
            Anf. 12 Utbildningsminister THOMAS ÖSTROS (s):
          </note>
          <u>
            <seg>
              Fru talman! Ulf Nilsson säger att hans grundinställning är att
              vi har rätt att kräva av eleven att eleven tar igen vad han eller
              hon har missat. Det tycker jag också är en mycket bra grundinställning.
              Det viktiga och centrala är att eleven får den kunskap som han
              eller hon behöver under sin utbildning för att sedan kunna gå
              vidare till yrkesliv eller till vidare studier. Ulf Nilsson pekar
              på två olika konkreta metoder, kvarsittning som en metod och extra
              läxor som en annan metod. Jag håller helt med om att det är fullt
              möjliga verktyg. Det som inte är möjligt, vare sig i skolan eller
              någon annanstans i vårt samhälle, är kollektiva bestraffningar
              där eleverna inte ses som individer.
            </seg>
          </u>
          <u>
            <seg>
              Det är ett väldigt automatiskt verkande system där eleverna inte
              får chansen att argumentera om de har rimliga skäl. Det är också
              viktigt att Skolverket är väldigt tydligt i tillsynen så att vi
              inte får en sådan utveckling. Det skulle vi aldrig acceptera i
              samhället i övrigt. Menar Ulf Nilsson att vi ska acceptera kollektiv
              bestraffning i skolorna?
            </seg>
          </u>
          <u>
            <seg>
              Ulf Nilsson pekar på en kommun som diskuterar att ge pengar till
              skolkande elever. Jag tror att jag blev lika förvånad som Ulf
              Nilsson när jag läste om förslaget. Det är ett borgerligt förslag
              i en borgerligt styrd kommun. Det ska bli intressant att se hur
              ni på den borgerliga sidan själva kommer att reda ut den typen
              av idéer. Jag tycker inte att detta kan vara ett huvudspår. Det
              kan inte vara det som är drivkraften till att öka närvaron i skolan.
              Men det är som sagt en borgerlig kommun, och jag är mycket nyfiken
              på hur
            </seg>
          </u>
          <u>
            <seg>
              Ulf Nilsson tänker just i den frågan och inte minst vad Folkpartiet
              tycker om den typen av förslag.
            </seg>
          </u>
          <u>
            <seg>
              Per Bill lyfter fram några intressanta exempel på hur man kan
              göra elevhälsovården väldigt aktiv i att bekämpa skolk. Jag tycker
              att det finns skäl att tänka vidare och se hur kontakterna med
              just elevhälsovården kan stärkas. Det är viktigt att man där tidigt
              fångar upp elever som visar tendenser till att tappa skollusten
              och som inte går på lektioner, för det är naturligtvis en väldigt
              allvarlig utveckling.
            </seg>
          </u>
          <u>
            <seg>
              Jag är, precis som Per Bill, inte säker på att straffet fungerar
              i första hand. Det kan också behövas stödjande åtgärder i ett
              tidigt skede.
            </seg>
          </u>
          <u>
            <seg>
              Vi har en Skollagskommitté som arbetar med att se över vår lagstiftning.
              Det kan inte vara ett skäl att säga att allt av vikt ska brytas
              loss från Skollagskommittén bara för att vi är inne i en valrörelse.
              Vi har ju tidigare diskuterat varför Skollagskommittén har blivit
              försenad i sitt arbete. Det beror på mycket allvarliga omständigheter.
              Det är ett dödsfall och det är sjukdom i kommittén som har gjort
              att man naturligtvis har tappat en hel del i arbete.
            </seg>
          </u>
          <u>
            <seg>
              Det finns också önskemål från många delar av skolvärlden att
              låta Skollagskommittén få samordna sina förslag med Gymnsiekommittén.
              Bl.a. har de två starka lärarfacken vänt sig till regeringen med
              en önskan om att vi ska ge dem längre tid. I sak finns det alltså
              mycket goda skäl för att de har mer tid att arbeta. Under tiden
              lever vi inte i ett laglöst tillstånd.
            </seg>
          </u>
          <u>
            <seg>
              Däremot lever vi i ett rättssamhälle. Det innebär att man inte
              får använda bestraffningsåtgärder på ett sätt som vi aldrig skulle
              acceptera i övriga samhället, t.ex. i kollektiv form.
            </seg>
          </u>
          <note type="speaker">
            Anf. 13 ULF NILSSON (fp):
          </note>
          <u>
            <seg>
              Fru talman! Jag håller naturligtvis med Thomas
            </seg>
          </u>
          <u>
            <seg>
              Östros om det negativa med kollektiva bestraffningar.
            </seg>
          </u>
          <u>
            <seg>
              Frågan är om skolan i dag har rätt att säga att en elev måste
              stanna kvar på grund av att han eller hon har ogiltig frånvaro.
              Det är ingen kollektiv bestraffning, utan det är helt enkelt ett
              beslut om att eleven ska ta igen tiden med hjälp av lärare. Detta
              har jag inte blivit klok på om skolan har rätt att göra när jag
              har läst Skolverkets yttrande om olika skolors agerande.
            </seg>
          </u>
          <u>
            <seg>
              Exemplet med pengar till skolkande elever för att få dem att
              över huvud taget komma till skolan var en av de saker som faktiskt
              inspirerade mig till den här interpellationen. Jag tänkte att
              om det är så oklart vad man kan göra för att komma till rätta
              med elever som bryter mot skolans regler att man måste ta till
              en så desperat åtgärd är det väldigt, väldigt tråkigt, oavsett
              vad det är för politisk majoritet i kommunen. Sanningen är att
              oavsett om det handlar om skolk eller om någonting annat, känner
              fortfarande inte de som arbetar i skolan att de har tillräckligt
              stöd från politiker och från myndigheter.
            </seg>
          </u>
          <u>
            <seg>
              Just i dag diskuterar vi skolk, en annan dag diskuterar vi mobbning.
              När skolor försöker att upprätthålla de grundläggande gemensamma
              reglerna uppstår det alltid, som vi har märkt, en diskussion om
              huruvida skolan verkligen har rätt att göra det ena eller det
              andra.
            </seg>
          </u>
          <u>
            <seg>
              I avvaktan på en elevvårdskonferens stänger en skola tillfälligt
              av en elev som misshandlat kamrater, och då får skolan kritik
              för det. En annan skola bestämmer som sagt att skolkande elever
              ska sitta kvar en timme och får kritik för det. En tredje skola
              anser att en elev som regelbundet förstör lektionerna borde gå
              några månader i kommunens resursskola men får inte besluta om
              det mot elevens vilja.
            </seg>
          </u>
          <u>
            <seg>
              Jag tror att alla förlorar på att skolan har så små möjligheter
              att agera i plötsligt uppkomna situationer och vid mer djupliggande
              problem. De vanliga eleverna utan större problem förlorar på det,
              men inte minst de elever som har problem förlorar verkligen på
              det.
            </seg>
          </u>
          <u>
            <seg>
              Frågan är då, oavsett Skollagskommitténs arbete, i vilken riktning
              Thomas Östros nu vill gå. Jag har ställt två frågor i min interpellation.
              Den första frågan är: Vill Thomas Östros stärka skolans befogenheter?
            </seg>
          </u>
          <u>
            <seg>
              Den andra är: Anser han att det behövs mer klarhet i hur man
              ska tolka nuvarande lagstiftning?
            </seg>
          </u>
          <u>
            <seg>
              Jag uppfattar att han inte vill yttra sig om huruvida han anser
              att skolan behöver större befogenheter eller inte, utan det ska,
              som sagt, Skollagskommittén yttra sig om i december. Men för dem
              som tycker att skolan är en viktig valfråga hade det naturligtvis
              varit bra att få en aning om vad ministern tycker redan nu.
            </seg>
          </u>
          <u>
            <seg>
              När det gäller den andra frågan om att klarlägga hur dagens regler
              egentligen ska tolkas får vi heller inget besked. Det hade ändå
              varit enklare för Thomas
            </seg>
          </u>
          <u>
            <seg>
              Östros att ge direktiv till någon form av utredning för att klarlägga
              hur dagens regler ska tolkas. Det hade rätat ut ett stort antal
              frågetecken ute i skolorna, för det är inte roligt för lärare
              och rektorer att hela tiden gå på slak lina och behöva vara rädda
              för kritik när de försöker arbeta mot skolk, mobbning och våld.
            </seg>
          </u>
          <note type="speaker">
            Anf. 14 PER BILL (m):
          </note>
          <u>
            <seg>
              Fru talman! Låt mig instämma i mycket av det som Ulf Nilsson
              säger om att man måste ge kommunerna större möjligheter att pröva
              olika metoder, och då tror jag på både förebyggande metoder och
              rimliga straff. I det sammanhanget vill jag säga att kollektiv
              bestraffning ställer jag mig absolut inte bakom. Det man inte
              tillåter när det gäller vuxna ska man absolut inte tillåta när
              det gäller elever i skolan.
            </seg>
          </u>
          <u>
            <seg>
              Jag vill ta upp något som jag tror är en missuppfattning, nämligen
              att det skulle vara ett borgerligt förslag att elever ska ha betalt
              för att de inte ska skolka. Såvitt jag vet är det ett tjänstemannaförslag
              som ännu inte har någon politisk förankring. Det är åtminstone
              den uppgift som jag har fått. Låt mig i den frågan också säga
              att det skulle ge en oerhört felaktig signal till alla som kan
              vara minst lika skoltrötta som de som skolkar om de upplever att
              de som skolkar mycket helt plötsligt får betalt för att vara i
              skolan, medan de som bara skolkar lite och de som inte skolkar
              alls inte får betalt.
            </seg>
          </u>
          <u>
            <seg>
              Det här är en tokig idé. Jag hoppas att den inte kommer längre
              än från skrivbordet till papperskorgen.
            </seg>
          </u>
          <note type="speaker">
            Anf. 15 Utbildningsminister THOMAS ÖSTROS (s):
          </note>
          <u>
            <seg>
              Fru talman! Att förebygga och förhindra skolk är en väldigt viktig
              uppgift för skolan. Framför allt menar jag att vi från riksdagens
              sida ska visa respekt för professionen, läraryrket, när det gäller
              arbetet med att både förebygga och förhindra skolk.
            </seg>
          </u>
          <u>
            <seg>
              Det är ingen tvekan om att det också finns sanktionsmetoder för
              skolorna att använda sig av. Jag menar att det är tydligt skrivet
              att man får göra det.
            </seg>
          </u>
          <u>
            <seg>
              Det behöver det inte råda någon tvekan om.
            </seg>
          </u>
          <u>
            <seg>
              Men det är väl alldeles klart, och jag tror inte att
            </seg>
          </u>
          <u>
            <seg>
              Ulf Nilsson egentligen tycker något annat, att om man går in
              på en väg som innebär disciplinära påföljder för enskilda elever,
              måste man också vara beredd på att en sådan maktutövning måste
              granskas. Vi måste ha myndigheter som är mycket aktiva i att se
              till att rättssäkerheten upprätthålls.
            </seg>
          </u>
          <u>
            <seg>
              Jag blir orolig när jag lyssnar på Folkpartiet, kanske inte alltid
              när jag lyssnar på Ulf Nilsson men på andra framträdande företrädare
              i den folkpartistiska skoldebatten, som lägger en sådan tyngdpunkt
              vid straffet som pedagogisk metod att de alldeles glömmer bort
              rättssäkerheten. Vill man lägga ytterligare tyngdpunkt vid straff
              i skolan, måste man inse att då måste man lägga väldigt mycket
              tyngdpunkt också på rättssäkerheten i skolan.
            </seg>
          </u>
          <u>
            <seg>
              Ibland får jag intrycket att Folkpartiet är intresserat av att
              på det här viset sakta men säkert föra in ett slags domstolsväsende
              i skolan. Jag är inte säker på att det är rätt väg att gå för
              att skapa en miljö i skolan som befrämjar lusten att läsa och
              lusten att skaffa sig kunskaper.
            </seg>
          </u>
          <u>
            <seg>
              Jag menar att det är väldigt viktigt med ordning och reda i skolan,
              att man på varje skola skapar regelverk som är tydliga både för
              elever och för föräldrar och att man gärna involverar elever och
              föräldrar i att skapa dessa normer och regler i skolan.
            </seg>
          </u>
          <u>
            <seg>
              Jag menar att man också i de yttersta fallen måste ha möjlighet
              att ta till disciplinära åtgärder. Men om
            </seg>
          </u>
          <u>
            <seg>
              Ulf Nilsson talar om riktning så vill jag inte bidra till en
              riktning som för in mer av strafftänkande i skolan.
            </seg>
          </u>
          <u>
            <seg>
              Jag tror inte att det är rätt väg att gå. Däremot finns det möjlighet
              till disciplinära åtgärder i dag. Vi kan titta på vad Skolverket
              har sagt de gånger då de har kritiserat användningen av kvarsittning
              - som i sig är en tillåten åtgärd. Det är t.ex. i de fall där
              kommunen har haft kvarsittning med inslag av kollektiva lösningar.
              Där har Skolverket gått in och sagt att det här inte är förenligt
              med författningen. Den osäkerheten ska inte behöva finnas kvar
              en dag ute i skolan, alltså om att kollektiva bestraffningar inte
              är tillåtna.
            </seg>
          </u>
          <u>
            <seg>
              Då blir Folkpartiet nervöst och tycker att - herregud, här har
              man inte befogenheter att bestraffa som man vill. Jag tycker att
              det är sunt och bra att de på
            </seg>
          </u>
          <u>
            <seg>
              Skolverket är beredda att i alla de fall där de gör en tillsyn
              också peka på när elevens rättssäkerhet ställs åt sidan.
            </seg>
          </u>
          <u>
            <seg>
              Det är riktigt att både möjligheten till kvarsittning, reglerad
              i förordningen, och också vitesföreläggning av föräldrar finns.
              Men menar Folkpartiet att vitesföreläggning ska bli en väldigt
              vanlig metod? Eller menar Per Bill att indragna studiebidrag ska
              bli en vanlig metod? Är det ett sätt att stötta familjer som kanske
              också har en del ekonomiska bekymmer? Jag är inte säker på att
              det är den bästa vägen att gå.
            </seg>
          </u>
          <u>
            <seg>
              Det bör finnas disciplinära åtgärder som man får använda. Dessa
              finns reglerade i våra förordningar.
            </seg>
          </u>
          <u>
            <seg>
              Vi ser över detta i Skollagskommittén och undersöker om det behöver
              göras skärpningar. Det får inte råda någon tvekan om att använder
              man sig av dessa åtgärder måste också elever och föräldrar känna
              att det finns en grundläggande rättssäkerhet och en myndighet
              som är beredd att upprätthålla den.
            </seg>
          </u>
          <note type="speaker">
            Anf. 16 ULF NILSSON (fp):
          </note>
          <u>
            <seg>
              Fru talman! Det finns många orsaker till att elever skolkar.
              Det allra viktigaste, det är vi väl alla överrens om, är att skolan
              ska vara så trygg, rolig och inspirerande att eleverna verkligen
              vill vara med på lektionerna. Men som jag har sagt flera gånger
              i andra sammanhang behövs det också någon form av konsekvenser
              om man inte följer gemensamma regler.
            </seg>
          </u>
          <u>
            <seg>
              Att ställa krav är att bry sig om och engagera sig, och unga
              människor vill att vuxna engagerar sig. Att inte ställa krav är
              att vara likgiltig.
            </seg>
          </u>
          <u>
            <seg>
              Sedan är det en helt annan sak att vi naturligtvis också är överens
              om att skolans myndighetsutövning ska kunna granskas och enskilda
              fall överprövas. Men vi har ju haft en jättediskussion i Sverige
              de senaste åren där skolor mycket kraftigt har kritiserats så
              fort de har försökt vidta åtgärder.
            </seg>
          </u>
          <u>
            <seg>
              Jag var på besök vid en grundskola i Skåne så sent som i förra
              veckan. I den kommunen hade man byggt upp en resursskola för elever
              som av olika anledningar behövde en annorlunda undervisningsmiljö.
              Det handlade bl.a. om elever som skolkar, och som därför förrycker
              hela det gemensamma arbetet. Det handlade också om några som gjort
              sig skyldiga till mobbning.
            </seg>
          </u>
          <u>
            <seg>
              Målet med den här resursskolan var att man så småningom skulle
              komma tillbaka till den vanliga skolan. Den fungerade också ganska
              bra. Men här kommer vi i den situationen att om eleven motsätter
              sig detta, och föräldrarna kanske totalt struntar i hur det går
              för eleven i skolan, kan inte skolan helt enkelt fatta ett beslut
              trots att en massa andra elever blir lidande. Jag anser att skolan
              ska kunna fatta sådana beslut även om de besluten naturligtvis
              alltid ska kunna granskas.
            </seg>
          </u>
          <u>
            <seg>
              Det är ju klart att om föräldrarna inte alls bryr sig om hur
              det går för barnet i skolan och kanske själva lever i missbruk
              och kriminalitet står vi inför en social situation som kräver
              många olika insatser. Det kan inte bara skolan klara av. Men skolan
              måste ändå i det enskilda fallet kunna vidta åtgärder - både för
              att skydda alla andra elever och för att hjälpa den elev som har
              problem.
            </seg>
          </u>
          <u>
            <seg>
              Det är här jag fortfarande efterlyser ett tydligt budskap från
              utbildningsministern, från Skolverket och från andra ansvariga
              politiker för att arbetet mot skolk, mobbning och våld ska bli
              framgångsrikt. Jag tycker inte att det kommer något sådant tydligt
              budskap.
            </seg>
          </u>
          <note type="speaker">
            Anf. 17 Utbildningsminister THOMAS ÖSTROS (s):
          </note>
          <u>
            <seg>
              Fru talman! Disciplinära åtgärder ska inte bara kunna granskas.
              De måste också kunna överprövas.
            </seg>
          </u>
          <u>
            <seg>
              Det är väldigt viktigt. Jag tror att ni i Folkpartiet måste ta
              en rejäl genomgång av vilken politik ni nu vill införa i skolan.
              Förstår ni inte att man också måste se till elevens rättssäkerhet?
              Så mycket tyngd får man inte lägga på bestraffningsvägen att man
              ser det som ett bekymmer om myndigheterna kontrollerar att det
              sker enligt det regelverk som riksdag och regering har satt upp.
              Detta regelverk ska ta hänsyn till att det finns fall där man
              måste tillgripa disciplinära åtgärder såsom kvarsittning eller
              i enstaka fall vitesföreläggande men också till att det, om man
              använder sig av dessa metoder, måste ske i enlighet med grundläggande
              rättsprinciper.
            </seg>
          </u>
          <u>
            <seg>
              Här blir jag lite orolig över den väg som Folkpartiet nu har
              tagit. De strävar efter att på ett lite populistiskt vis visa
              på några enkla verktyg men bryr sig inte tillräckligt mycket om
              enskilda elevers och föräldrars rättssäkerhet. Jag menar att kampen
              mot skolk är en väldigt viktig uppgift för skola och för föräldrar.
            </seg>
          </u>
          <u>
            <seg>
              Naturligtvis ligger det också väldigt mycket i elevens egenintresse.
              Det ska ske genom förebyggande arbete men också, i de fall där
              det krävs, genom att man vidtar disciplinära åtgärder. Jag vill
              inte ställa upp på den väg som Folkpartiet ett flertal gånger
              har målat upp, där bestraffning blir det huvudsakliga pedagogiska
              verktyget i skolan. Jag tror att det vore mycket olyckligt.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 2001/02:282 om svampangrepp på tallskog
          </note>
          <note type="speaker">
            Anf. 18 Statsrådet ULRICA MESSING (s):
          </note>
          <u>
            <seg>
              Fru talman! Med anledning av omfattande angrepp av svampen gremmeniella
              på tallskog i främst södra och mellersta Sverige har Kenneth Johansson
              ställt följande tre frågor till mig:
            </seg>
          </u>
          <u>
            <seg>
              · Vilka åtgärder kommer att vidtas för att stödja enskilda skogsägare
              som drabbas ekonomiskt av gremmeniellaangreppen?
            </seg>
          </u>
          <u>
            <seg>
              · Kommer Skogsstyrelsen att erhålla ekonomiska medel för extraordinära
              åtgärder som behövs för att bekämpa en befarad gremmeniellaepidemi?
            </seg>
          </u>
          <u>
            <seg>
              · Vad avser jag att göra för att säkra befintlig forskning och
              därutöver intensifiera forskningen om svampangreppen i skogen?
            </seg>
          </u>
          <u>
            <seg>
              Kenneth Johansson efterlyser stöd till drabbade skogsägare, bl.a.
              genom ersättning för kostnader för återbeskogning. Jag fick samma
              fråga av Kenneth
            </seg>
          </u>
          <note>
            Johansson i juni 2001. Jag påminde redan då om att merparten
            av statsbidragen till skogsbruket, inklusive bidragen vid omfattande
            insektsskador på skog, avskaffades genom 1993 års skogspolitiska
            beslut. Beslutet var ett led i den ökade frihet för företagande
            som genomfördes genom minskade regleringar, sänkta skatter och
            slopade avgifter.
          </note>
          <note>
            1993 års skogspolitiska beslut följs regelbundet upp, och i samband
            med 1998 års uppföljning avvisade riksdagen förslag om införande
            av en form av ekonomiskt stöd vid omfattande skador på skog. Den
            senaste utvärderingen av skogspolitikens effekter, som presenterades
            av Skogsstyrelsen i januari 2002, är för närvarande ute på remiss,
            och regeringen avser att återkomma till riksdagen med eventuella
            förslag till åtgärder i början på nästa mandatperiod. Men någon
            utvidgning av det statliga ekonomiska stödet till skogsbruket
            planeras inte.
          </note>
          <u>
            <seg>
              Stöd till skogsägarna kan bestå av flera delar såsom information
              om skadeutvecklingen och råd om hur man ska agera. Sådan information
              och hjälp kan fås från både Skogsvårdsorganisationen och Sveriges
              lantbruksuniversitet.
            </seg>
          </u>
          <u>
            <seg>
              Det finns också en möjlighet för skogsägarna att teckna en skogsförsäkring
              som delvis kan omfatta sådana skador som vi nu ser.
            </seg>
          </u>
          <u>
            <seg>
              Kenneth Johanssons andra fråga var om Skogsstyrelsen kommer att
              få ekonomiska medel för extraordinära åtgärder som behövs för
              att bekämpa en befarad gremmeniellaepidemi. Som jag nämnde tidigare
              kommer regeringen att återkomma till riksdagen i början av nästa
              mandatperiod med anledning av den senaste skogspolitiska utvärderingen.
              Vi kommer då att lämna förslag på eventuella åtgärder. Samtidigt
              kommer vi att redovisa vilka medel vi anser att
            </seg>
          </u>
          <u>
            <seg>
              Skogsstyrelsen bör ha.
            </seg>
          </u>
          <u>
            <seg>
              Den tredje frågan gällde vad jag avser att göra för att säkra
              och intensifiera forskningen om svampangrepp i skogen. Kenneth
              Johansson anser att Sveriges lantbruksuniversitet behöver ytterligare
              resurser för detta. Ledande gremmeniellaforskare riskerar annars
              uppsägning. Jag delar naturligtvis uppfattningen att det är angeläget
              att den skogliga forskningen får tillräckliga resurser.
            </seg>
          </u>
          <u>
            <seg>
              Större gremmeniellaangrepp är något som återkommer med jämna
              mellanrum. Därför är det nödvändigt att denna forskning kan bedrivas
              långsiktigt.
            </seg>
          </u>
          <u>
            <seg>
              Som statsråd kan jag inte styra hur Sveriges lantbruksuniversitet
              ska fördela sina resurser. Det är frågor som måste hanteras av
              Lantbruksuniversitetets styrelse och fakultetsledning. Men jag
              vet att Lantbruksuniversitetet redan under 2001 avdelade extra
              resurser för att klargöra gremmeniellaangreppens omfattning och
              för att informera skogsägare om angreppens orsaker och följder.
            </seg>
          </u>
          <note type="speaker">
            Anf. 19 KENNETH JOHANSSON (c):
          </note>
          <u>
            <seg>
              Fru talman! De senaste åren har tallskogen drabbats av svampen
              gremmeniella. I Dalarna har svampen fått fäste från Ludvika till
              Lima. Ett annat område som har drabbats är norra delen av Falu
              kommun.
            </seg>
          </u>
          <u>
            <seg>
              Stora ytor kan behöva avverkas i förtid. Forskare varnar för
              att detta bara är början. Svampangreppen riskerar att leda till
              stora ekonomiska förluster för enskilda skogsägare.
            </seg>
          </u>
          <u>
            <seg>
              Jag har helt riktigt tidigare frågat statsrådet Messing om regeringen
              är beredd att hjälpa de drabbade genom ersättning för återbeskogning.
              Nu, liksom vid förra tillfället, hänvisar statsrådet till avregleringen
              och marknaden, som ska sköta detta. Information kan möjligen samhället
              bistå med. Sedan hänvisas till skogsförsäkringen.
            </seg>
          </u>
          <u>
            <seg>
              Jag tycker uppriktigt sagt att det här är att hantera de drabbade
              privata skogsägarna, som riskerar att förlora hundratusentals
              kronor, med kyla och bristande insikt om problemets omfattning.
              Det är, tycker jag, rimligt att staten hjälper till med kostnaden
              för att sätta ny skog. Det finns ju inga försäkringar som gäller
              för skog över 1,3 meter, dvs. över brösthöjd.
            </seg>
          </u>
          <u>
            <seg>
              Avreglering av marknaden brukar anföras när det passar. Jag vill
              erinra om att det fortfarande finns en reglering, enligt skogsvårdslagen
              5 § punkt 1, om skyldighet att anlägga ny skog "om markens virkesproducerande
              förmåga efter avverkning eller på grund av skada på skogen inte
              tas till vara på ett godtagbart sätt".
            </seg>
          </u>
          <u>
            <seg>
              Ministerns argument mot de drabbade skogsägarna tycker jag är
              hårda och dessutom tunna. Min följdfråga är om inte statsrådet
              och regeringen har någonting utöver information att ge enskilda
              drabbade skogsägare som besked.
            </seg>
          </u>
          <u>
            <seg>
              Jag framhöll också i min interpellation att Skogsstyrelsen bör
              ha medel för extraordinära insatser som kartläggningsarbete, rådgivning
              och anvisning för att på kort och lång sikt bekämpa gremmeniellahotet.
            </seg>
          </u>
          <u>
            <seg>
              Regeringen återkommer med svaret nästa mandatperiod. Har Skogsstyrelsen
              resurser att klara sina uppgifter då? är min fråga till ministern.
            </seg>
          </u>
          <u>
            <seg>
              Beträffande skogsforskningen svarar inte ministern på annat sätt
              än i allmänna ordalag. Efter vad jag har erfarit och läst är ledande
              gremmeniellaforskare på väg att sägas upp. Min fråga är då: Är
              det verkligen på detta sätt ministern anser att vi ska bedriva
              långsiktig forskning när det gäller det här området?
            </seg>
          </u>
          <note type="speaker">
            Anf. 20 Statsrådet ULRICA MESSING (s):
          </note>
          <u>
            <seg>
              Fru talman! Det lät väldigt negativt när Kenneth
            </seg>
          </u>
          <u>
            <seg>
              Johansson sade att det var bara information som staten kan bistå
              med via politiker och via den skogsstyrelse och de skogsvårdsorganisationer
              som finns. Det är naturligtvis inte sant. Men information om angreppen
              - kunskap om hur angreppen sprider sig, var riskerna för att angreppen
              ska få fäste är som störst och vad vi kan göra för att minska
              de riskerna - är en viktig utgångspunkt i vårt arbete för att
              minska den här typen av angrepp och för att kunna möta de svängningar
              som finns i naturen. Det är kopplat till väderlek och mycket annat,
              som vi vet påverkar just svampangreppen.
            </seg>
          </u>
          <u>
            <seg>
              Vi bistår med kunskap, information, åtgärder som är effektiva
              och självklart hela den skogsvårdsorganisation som finns på plats
              runtom i vårt land och som har en hög kunskap och en god insikt
              både om vad enskilda skogsägare råkar ut för och om vad de kan
              få hjälp med. Det kan gälla både svampangrepp och andra frågor.
              Vi har en stor myndighet till vårt förfogande som har en otroligt
              hög servicenivå när det gäller att informera och att samarbeta
              med enskilda skogsägare.
            </seg>
          </u>
          <u>
            <seg>
              Det är inte sant att det skulle vara bara en liten del som staten
              kan bidra med. Men ändå har det varje gång riktlinjerna för skogspolitiken
              har utvärderats här i riksdagen rått bred politisk enighet om
              att vi inte ska tillbaka till den tid av regleringar och statsstöd
              som rådde före 1993. Mot bakgrund av de frågor jag får här i riksdagen
              och utanför riksdagen har jag ingen anledning att tro att något
              politiskt parti har ändrat uppfattning i den frågan.
            </seg>
          </u>
          <u>
            <seg>
              Utan att gå tillbaka till en tid av mer regleringar och statsstöd,
              men ändå utan att på något sätt negligera de problem och de angrepp
              som vi ser, har jag naturligtvis för avsikt att agera i den här
              frågan på ett trovärdigt sätt.
            </seg>
          </u>
          <u>
            <seg>
              När vi nu utvärderar skogspolitiken och tittar på de problem
              som Skogsstyrelsen själv har pekat på -
            </seg>
          </u>
          <u>
            <seg>
              de oroväckande tecken man ser och som handlar om återväxten och
              röjningen i vissa områden - ska vi naturligtvis se på den oro
              som finns med anledning av svampangreppen.
            </seg>
          </u>
          <u>
            <seg>
              När vi summerar vilka starkare verktyg vi vill att
            </seg>
          </u>
          <u>
            <seg>
              Skogsstyrelsen och våra skogsvårdsorganisationer ska ha och vilka
              ytterligare uppdrag vi ska lägga på dem, måste vi naturligtvis
              ställa detta i proportion till hur mycket pengar vi är beredda
              att ge som förvaltningsanslag till Skogsstyrelsen. Där har vi
              nu en dialog, och jag är beredd att fortsätta den. Men jag börjar
              inte med att se på vilka resurser Skogsstyrelsen ska ha, utan
              jag börjar i andra änden och ser på vad utvärderingen har lärt
              oss. Jag tittar på vilka ambitioner vi ska ha med skogspolitiken
              och hur bred uppslutning finns det om att fortsätta på vår nuvarande
              väg av frivillighet och information och om att inte gå tillbaka
              tillbaka till tvång och regleringar, som vi hade tidigare. Där
              är jag optimist.
            </seg>
          </u>
          <note type="speaker">
            Anf. 21 KENNETH JOHANSSON (c):
          </note>
          <u>
            <seg>
              Fru talman! Information är helt klart nödvändig.
            </seg>
          </u>
          <u>
            <seg>
              Jag har inget att erinra om när det gäller det. Men det räcker
              inte. Det krävs mycket andra åtgärder.
            </seg>
          </u>
          <u>
            <seg>
              Den skogsbonde som förlorar hundratusentals kronor kan få hur
              mycket information som helst utan att det täcker den förlust som
              han har gjort. Informationen kan vara ett bidrag till att öka
              kunskapen om hur man ska hantera situationen, men det täcker inte
              förlusten.
            </seg>
          </u>
          <u>
            <seg>
              Jag tycker fortfarande att statsrådet inte riktigt verkar inse
              omfattningen och allvaret i det som gremmeniellan är på väg att
              ställa till med.
            </seg>
          </u>
          <u>
            <seg>
              Som sagt, marknaden är avreglerad i vissa avseenden, men att
              följa skogsvårdslagen innebär ändå ett ingrepp i marknaden.
            </seg>
          </u>
          <u>
            <seg>
              Jag läste i en tidskrift om en skogsbonde som hette Kent Hansson
              och bor utanför Järvsö. Han sade:
            </seg>
          </u>
          <u>
            <seg>
              Plötsligt försvann min pensionsförsäkring. Han hade fått 100
              av sina 500 hektar angripna av skadesvampen. Så ser det ut på
              många håll.
            </seg>
          </u>
          <u>
            <seg>
              Jag vill nämna några exempel från min hembygd på hur det kan
              slå. 15-20-årig skog, fem till sju meter hög, innehåller inget
              gagnvirke utan blir uteslutande flisved. Kostnaderna för det här
              20 år gamla beståndet har varit omfattande. Det rör sig om markberedning,
              plantor, sättning, röjning, fällning, sammanforsling av det skadade
              virket, utforsling av flisveden, markberedning för ny skog samt
              plantor och sättning.
            </seg>
          </u>
          <note>
            Det innebär en kostnad om 19 000 kr per hektar, 20
          </note>
          <u>
            <seg>
              års förlorad tillväxt och tappad känsla och framtidstro samt
              sned åldersfördelning. Det är exempel på effekter. Förlusten blir
              hundratusentals kronor för en skogsägare som äger t.ex. 60 hektar,
              varav fem hektar drabbas.
            </seg>
          </u>
          <u>
            <seg>
              Information, säger ministern. Ersättning för återbeskogning är
              ett komplement och en viktig åtgärd, säger jag.
            </seg>
          </u>
          <u>
            <seg>
              Jag fick ingen kommentar till detta med försäkringen. Jag vill
              påstå att för de allra flesta är det icke möjligt att utnyttja
              den.
            </seg>
          </u>
          <u>
            <seg>
              När det gäller resurser till Skogsstyrelsen håller jag med om
              att man först ska se till behovet. Men enligt de signaler som
              jag har fått saknar man redan i nuläget resurser för att kunna
              vidta de åtgärder som krävs.
            </seg>
          </u>
          <u>
            <seg>
              Jag läste i tidningen Land att ledande gremmeniellaforskare är
              varslade från den 1 juli och att de kan komma att sägas upp. I
              rådande läge är detta ofattbart. Ministern pratar om långsiktighet,
              och det ska ställas mot att ledande forskare på detta område är
              på väg att sägas upp. Jag tycker att man nästan får ta sig för
              pannan.
            </seg>
          </u>
          <note type="speaker">
            Anf. 22 Statsrådet ULRICA MESSING (s):
          </note>
          <u>
            <seg>
              Fru talman! Det hjälper inte om Kenneth Johansson tar sig för
              pannan. Vi har ändå den principen att ett statsråd inte kan gå
              in och agera när det gäller beslut som har fattats av Lantbruksuniversitetets
              styrelse. Jag kan tycka att det är ett dåligt beslut eller att
              man skulle ha fattat ett annat beslut, men jag har stor respekt
              för den demokratiska process som har varit inför styrelsens beslut
              och för de befogenheter som vi har gett styrelsen. Det är klart
              att vi måste ge styrelsen utrymme att agera utifrån detta.
            </seg>
          </u>
          <u>
            <seg>
              Om Kenneth Johansson är orolig över de generella prioriteringarna
              för det arbete som sker på universitetet vill jag rekommendera
              Kenneth Johansson att framställa en interpellation till ansvarigt
              statsråd, till Margareta Winberg.
            </seg>
          </u>
          <u>
            <seg>
              Kenneth Johansson och jag har inga delade meningar om att forskning
              och utbildning är viktigt, vilket också Skogsstyrelsen pekar på
              i sin rapport.
            </seg>
          </u>
          <u>
            <seg>
              Man pekar också på ett annat problem som finns i dag, nämligen
              att mycket av den forskning som sker är uppbunden under väldigt
              lång tid. Det har därför ibland uppstått problem när det gäller
              att agera på kort sikt.
            </seg>
          </u>
          <u>
            <seg>
              Det var ju ett stort tallmätarangrepp i Hökensås för en tid sedan,
              och då var det svårt att få hjälp av forskar- och utbildningsvärlden
              eftersom man var knuten till långvariga projekt och hade långvariga
              åtaganden. Det är alldeles för få forskare som har möjlighet att
              agera snabbt när det inträffar ett svampangrepp. Låt oss också
              diskutera vad vi kan göra gemensamt både för att säkra långsiktigheten
              och för att kunna agera väldigt snabbt och kortsiktigt.
            </seg>
          </u>
          <u>
            <seg>
              De försäkringsfrågor som Kenneth Johansson lyfter fram är ett
              stort och generellt problem. Det finns inga försäkringar för någon
              företagare eller för någon enskild person som täcker en förlorad
              vinst. I
            </seg>
          </u>
          <u>
            <seg>
              den mån som man kan utnyttja en försäkring vid t.ex.
            </seg>
          </u>
          <u>
            <seg>
              svampangrepp täcker den bara den skada som har uppkommit vid
              det tillfället.
            </seg>
          </u>
          <u>
            <seg>
              Jag är också medveten om att det kan vara svårt att få hjälp
              genom försäkringar. Det finns dock en möjlighet, men en försäkring
              kan aldrig täcka en framtida vinst. Det är ändå positivt att det
              är långt ifrån alla skogsägare som har drabbats av angrepp i hela
              sitt bestånd.
            </seg>
          </u>
          <u>
            <seg>
              Jag tycker att den bild som Kenneth Johansson målade upp verkade
              väl mörk, även om jag på intet sätt vill negligera de problem
              som vi ser, de angrepp som har skett. Men det är ytterst få skogsägare
              som har råkat så illa ut att de har fått avverka hela sitt bestånd
              så att de därmed har förlorat alla möjligheter till återväxt och
              annan planering som alla skogsägare är beroende av i sin verksamhet.
            </seg>
          </u>
          <u>
            <seg>
              Det är alltså flera som har varit tvungna att avverka delar av
              sitt bestånd, men många har också fått hjälp med besprutning för
              att komma till rätta med problemen. Ingen försäkring i världen
              täcker ändå beräknad förlust av inkomst i framtiden, och det tror
              jag inte att vi kan ändra på.
            </seg>
          </u>
          <note type="speaker">
            Anf. 23 KENNETH JOHANSSON (c):
          </note>
          <u>
            <seg>
              Fru talman! Nej, tack och lov blir inte alla drabbade. Men för
              dem som drabbas är den bild som jag har tecknat inte mörk, utan
              den är en ren realitet.
            </seg>
          </u>
          <u>
            <seg>
              Jag har i den här interpellationsdebatten ansträngt mig för att
              påvisa att gremmeniellan är ett stort hot.
            </seg>
          </u>
          <u>
            <seg>
              Den "röda djävulen" har spritt sig över hela landet, står det
              beskrivet i en tidskrift. Jag anser att enskilda skogsägare bör
              få ersättning åtminstone för återbeskogning. Där skiljer sig min
              och statsrådets uppfattningar, det är helt klart.
            </seg>
          </u>
          <u>
            <seg>
              Jag anser också att Skogsstyrelsen snarast bör erhålla medel
              för extraordinära insatser. Enligt de signaler som jag har fått
              är det behovet akut. Också där skiljer sig min och statsrådets
              uppfattningar.
            </seg>
          </u>
          <u>
            <seg>
              Jag anser att forskningen bör intensifieras och räddas. Jag fick
              inget besked från ministern på den punkten, men jag tog till mig
              tipset om att vända mig till jordbruksministern.
            </seg>
          </u>
          <u>
            <seg>
              Ska vi klara av att lösa det här är jag övertygad om att vi måste
              satsa mycket mera på forskning. Jag hade hoppats att skogsministern
              skulle ha visat ett större engagemang för dessa frågor eftersom
              problemet är av en sådan dignitet. Jag påstår att den ambitionen
              och det engagemanget finns hos mig och Centerpartiet.
            </seg>
          </u>
          <note type="speaker">
            Anf. 24 Statsrådet ULRICA MESSING (s):
          </note>
          <u>
            <seg>
              Fru talman! Jag tror att det engagemanget kommer att finnas kvar
              när den demokratiska processen är slutförd. Jag tror inte att
              Centerpartiet skulle uppskatta om regeringen inte tillät alla
              parter och aktörer att vara med och tycka om den utvärdering som
              riksdagen själv har fattat beslut om.
            </seg>
          </u>
          <u>
            <seg>
              Vi följer ett demokratiskt fattat beslut. Vi ska utvärdera målen
              för skogspolitiken en gång per mandatperiod. Skogsstyrelsen har
              alldeles nyss gjort en utvärdering.
            </seg>
          </u>
          <u>
            <seg>
              Det är min skyldighet som statsråd att se till att vi följer
              de beslut som riksdagen har fattat och ger alla en chans att vara
              med och tycka när det gäller balansgången mellan miljömål och
              produktionsmål. Det finns också en balansgång mellan frivillighet
              och tvång som hela skogspolitiken bygger på.
            </seg>
          </u>
          <u>
            <seg>
              Över tiden ser vi att många frågor kommer tillbaka. En sådan
              fråga är just problemen med svampangreppen. Vi tar dessa på allvar,
              men vi kommer inte att lösa dem kortsiktigt. Också här krävs det
              en långsiktig strategi för alltifrån forskning på längre sikt
              till möjligheten att agera när det dyker upp ett akut angrepp,
              och vi har en beredskap för detta.
            </seg>
          </u>
          <u>
            <seg>
              Jag avser att återkomma med förslag om en ny balansgång och en
              ny ambition i den skogspolitik som ska föras under nästa mandatperiod.
              Då ska vi naturligtvis se till att Skogsstyrelsen och skogsvårdsorganisationerna
              också är rustade så att de kan leva upp till de ambitioner som
              vi har.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Anmälan om inkommen faktapromemoria om förslag från Europeiska
            kommissionen, m.m.
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note>
            2001/02:FPM63 Vitbok om ungdomspolitik KOM
          </note>
          <note>
            (2001) 681 till kulturutskottet
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2001/02:111 till justitieutskottet
          </note>
          <note>
            Motioner
          </note>
          <note>
            2001/02:A3-A5 till arbetsmarknadsutskottet
          </note>
          <note>
            2001/02:Ju9 och Ju10 till justitieutskottet
          </note>
          <note>
            2001/02:So43 till socialutskottet
          </note>
          <note>
            9 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Konstitutionsutskottets betänkanden 2001/02:KU17
          </note>
          <note>
            och KU19
          </note>
          <note>
            Socialutskottets betänkande 2001/02:SoU11
          </note>
          <note>
            Arbetsmarknadsutskottets betänkande 2001/02:AU3
          </note>
          <note>
            Finansutskottets betänkande 2001/02:FiU13
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2001/02:116 Fulufjällets nationalpark
          </note>
          <note>
            Motioner med anledning av förs. 2001/02:RB2 Fullmäktiges i
          </note>
          <note>
            Riksbanken förslag till disposition av Riksbankens vinst för
            räkenskapsåret 2001 m.m.
          </note>
          <note>
            2001/02:Fi19 av Gunnar Hökmark m.fl. (m)
          </note>
          <note>
            2001/02:Fi20 av Karin Pilsäter m.fl. (fp)
          </note>
          <note>
            2001/02:Fi21 av Mats Odell m.fl. (kd)
          </note>
          <note>
            2001/02:Fi22 av Lena Ek m.fl. (c)
          </note>
          <note>
            Skatteutskottets betänkanden
          </note>
          <note>
            2001/02:SkU14 Allmänna motioner om inkomstskatt m.m.
          </note>
          <note>
            2001/02:SkU15 Motioner om företags- och kapitalbeskattning
          </note>
          <note>
            2001/02:SkU16 Allmänna motioner om fastighetsoch förmögenhetsbeskattning
          </note>
          <note>
            Miljö- och jordbruksutskottets betänkande
          </note>
          <note>
            2001/02:MJU13 Skogsbruk m.m.
          </note>
          <note>
            Näringsutskottets betänkande
          </note>
          <note>
            2001/02:NU9 Vissa energimarknadsfrågor
          </note>
          <note>
            Socialförsäkringsutskottets betänkande
          </note>
          <note>
            2001/02:SfU9 Pensionsöverföringar till Europeiska gemenskaperna
          </note>
          <note>
            11 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 12 mars
          </note>
          <note>
            2001/02:309 av Martin Nilsson (s) till näringsminister Björn
            Rosengren
          </note>
          <note>
            Åtgärder för sysselsättning
          </note>
          <note>
            2001/02:310 av Runar Patriksson (fp) till näringsminister Björn
            Rosengren
          </note>
          <note>
            Vägsituationen i västra Värmland
          </note>
          <note>
            2001/02:311 av Ester Lindstedt-Staaf (kd) till justitieminister
            Thomas Bodström
          </note>
          <u>
            <seg>
              Våld mot funktionshindrade kvinnor
            </seg>
          </u>
          <u>
            <seg>
              2001/02:312 av Inga Berggren (m) till statsrådet
            </seg>
          </u>
          <note>
            Lena Sommestad
          </note>
          <u>
            <seg>
              Miljön för närboende till vindkraftverk
            </seg>
          </u>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 19 mars.
          </note>
          <note>
            12 § Anmälan om frågor för skriftliga svar
          </note>
          <u>
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 11 mars
          </note>
          <note>
            2001/02:865 av Marietta de Pourbaix-Lundin (m) till utrikesminister
            Anna Lindh
          </note>
          <note>
            Japan och kommersiell valfångst
          </note>
          <note>
            2001/02:866 av Yvonne Ruwaida (mp) till utrikesminister Anna
            Lindh
          </note>
          <note>
            USA:s kärnvapenpolitik
          </note>
          <note>
            2001/02:867 av Margareta Cederfelt (m) till socialminister Lars
            Engqvist
          </note>
          <note>
            Tonårsaborter
          </note>
          <note>
            2001/02:868 av Margareta Cederfelt (m) till socialminister Lars
            Engqvist
          </note>
          <u>
            <seg>
              Anonymitetsskydd
            </seg>
          </u>
          <note>
            2001/02:869 av Maria Larsson (kd) till jordbruksminister Margareta
            Winberg
          </note>
          <u>
            <seg>
              Kvinnorepresentation på ledande befattning inom offentlig sektor
            </seg>
          </u>
          <note>
            2001/02:870 av Cristina Husmark Pehrsson (m) till utbildningsminister
            Thomas Östros
          </note>
          <u>
            <seg>
              Hinder för att planera skolverksamhet
            </seg>
          </u>
          <note>
            2001/02:871 av Mikael Oscarsson (kd) till näringsminister Björn
            Rosengren
          </note>
          <note>
            Vägskyltning i Norduppland
          </note>
          <note>
            2001/02:872 av Åsa Torstensson (c) till näringsminister Björn
            Rosengren
          </note>
          <note>
            Telias avveckling av Tanum Teleport
          </note>
          <note>
            2001/02:873 av Maria Larsson (kd) till näringsminister Björn
            Rosengren
          </note>
          <note>
            Infrastruktursatsningar i Gislaved
          </note>
          <note>
            2001/02:874 av Margareta Cederfelt (m) till justitieminister
            Thomas Bodström
          </note>
          <note>
            Nationella insatsstyrkan
          </note>
          <note>
            2001/02:875 av Gudrun Lindvall (mp) till justitieminister Thomas
            Bodström
          </note>
          <u>
            <seg>
              Lagstiftningen inom miljöområdet
            </seg>
          </u>
          <note>
            den 12 mars
          </note>
          <note>
            2001/02:876 av Christina Nenes (s) till statsrådet
          </note>
          <note>
            Britta Lejon
          </note>
          <u>
            <seg>
              Privatanställdas yttrandefrihet
            </seg>
          </u>
          <note>
            2001/02:877 av Magnus Jacobsson (kd) till statsrådet
          </note>
          <note>
            Lena Sommestad
          </note>
          <u>
            <seg>
              Säljakten
            </seg>
          </u>
          <note>
            2001/02:878 av Helena Bargholtz (fp) till utrikesminister Anna
            Lindh
          </note>
          <u>
            <seg>
              Homosexuellas situation i Lettland
            </seg>
          </u>
          <note>
            2001/02:879 av Elizabeth Nyström (m) till utbildningsminister
            Thomas Östros
          </note>
          <note>
            Inackorderingsbidrag
          </note>
          <note>
            2001/02:880 av Kerstin Heinemann (fp) till socialminister Lars
            Engqvist
          </note>
          <note>
            Utredning kring demens
          </note>
          <note>
            2001/02:881 av Lena Ek (c) till försvarsminister
          </note>
          <note>
            Björn von Sydow
          </note>
          <note>
            Övervakningen av svenska Östersjökusten
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 19 mars.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 12 mars
          </note>
          <note>
            2001/02:843 av Tuve Skånberg (kd) till utbildningsminister Thomas
            Östros
          </note>
          <note>
            Religionsfrihetslagstiftningen
          </note>
          <u>
            <seg>
              2001/02:850 av Sten Tolgfors (m) till utbildningsminister Thomas
              Östros
            </seg>
          </u>
          <note>
            Ekeskolans fasta skoldel
          </note>
          <note>
            2001/02:864 av Margit Gennser (m) till statsrådet
          </note>
          <u>
            <seg>
              Ingela Thalén
            </seg>
          </u>
          <note>
            Praxis vid sjukskrivningar
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 19 mars.
          </note>
          <note>
            14 § Kammaren åtskildes kl. 15.08.
          </note>
          <u>
            <seg>
              Förhandlingarna leddes av talmannen.
            </seg>
          </u>
        </div>
      </body>
    </text>
  </TEI>
</teiCorpus>
