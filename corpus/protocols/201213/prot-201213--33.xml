<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--33</head>
          <docDate when="2012-11-29">2012-11-29</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2012/13:33
          </note>
          <note>
            Torsdagen den 29 november
          </note>
          <note>
            Kl. 12:00 - 14:46
          </note>
          <note>
            1 § Justering av protokoll
          </note>
          <note>
            Justerades protokollet för den 23 november.
          </note>
          <note>
            2 § Utökning av antalet suppleanter
          </note>
          <note>
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter skulle utökas enligt följande:
          </note>
          <note>
            Kammaren medgav dessa utökningar.
          </note>
          <note>
            3 § Val av extra suppleant
          </note>
          <note>
            Företogs val av extra suppleant i socialförsäkringsutskottet
            och i näringsutskottet.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i socialförsäkringsutskottet
          </note>
          <note>
            suppleant i näringsutskottet
          </note>
          <note>
            4 § Anmälan om sammansatt utrikes- och försvarsutskott
          </note>
          <note>
            Från sammansatta utrikes- och försvarsutskottet hade följande
            promemoria inkommit:
          </note>
          <note>
            Sammansatt utrikes- och försvarsutskott
          </note>
          <note>
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut den 15 november 2012 samt den 22
            november 2012 överenskommit att genom deputerade i sammansatt
            utskott gemensamt bereda propositionen 2012/13:41 Fortsatt svenskt
            deltagande i den internationella säkerhetsstyrkan i Afghanistan
            (ISAF) .
          </note>
          <note>
            Till deputerade och suppleanter i det sammansatta utskottet har
            utsetts de i bifogade förteckning upptagna riksdagsledamöterna.
          </note>
          <note>
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde den
            27 november 2012 utsett följande presidium:
          </note>
          <note>
            Urban Ahlin (S), ordförande
          </note>
          <note>
            Cecilia Widegren (M), vice ordförande
          </note>
          <note>
            Martin Brothén
          </note>
          <note>
            Ingemar Wahlberg
          </note>
          <note>
            Bilagan hade följande lydelse:
          </note>
          <note>
            Utrikesutskottets nomineringar till deputerade och suppleanter
            till sammansatt utrikes- och försvarsutskott (UFöU), november
            2012
          </note>
          <note>
            PartiDeputeradeSuppleanter
          </note>
          <note>
            Promemorian lades till handlingarna.
          </note>
          <note>
            5 § Anmälan om inkomna protokollsutdrag från utskott
          </note>
          <note>
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note>
            6 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            KOM(2012) 465
          </note>
          <note>
            7 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2012/13:123
          </note>
          <note>
            Interpellation 2012/13:123 EU:s svaveldirektiv
          </note>
          <note>
            Interpellationen kommer att besvaras onsdagen den 19 december
            2012. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note>
            Lena Ingvarsson
          </note>
          <note>
            Interpellation 2012/13:125
          </note>
          <note>
            Interpellation 2012/13:125 Miljöbilar och fossila bränslen
          </note>
          <note>
            Interpellationen kommer att besvaras fredagen den 14 december
            2012.
          </note>
          <u xml:id="i-9764dee3b8b932ee-0" who="unknown">
            <seg>
              Skälet till dröjsmålet är tjänsteresor och sedan tidigare inbokade
              engagemang.
            </seg>
          </u>
          <note>
            Rikard Jermsten
          </note>
          <note>
            Interpellation 2012/13:126
          </note>
          <note>
            Interpellation 2012/13:126 Förgiftade havsbottnar
          </note>
          <note>
            Interpellationen kommer att besvaras onsdagen den 19 december
            2012. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note>
            Lena Ingvarsson
          </note>
          <note>
            Interpellation 2012/13:127
          </note>
          <note>
            Interpellation 2012/13:127 Lokalt klimatarbete
          </note>
          <note>
            Interpellationen kommer att besvaras onsdagen den 19 december
            2012. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note>
            Lena Ingvarsson
          </note>
          <note>
            Interpellation 2012/13:128
          </note>
          <note>
            Interpellation 2012/13:128 Ytvattentäkter som riksintresse
          </note>
          <note>
            Interpellationen kommer att besvaras onsdagen den 19 december
            2012. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note>
            Lena Ingvarsson
          </note>
          <note>
            Interpellation 2012/13:132
          </note>
          <note>
            Interpellation 2012/13:132 Mobiltelefoni i hela landet
          </note>
          <note>
            Interpellationen kommer att besvaras tisdagen den 4 december
            2012.
          </note>
          <u xml:id="i-9764dee3b8b932ee-1" who="unknown">
            <seg>
              Skälet till dröjsmålet är tidigare inbokade resor och arrangemang.
            </seg>
          </u>
          <note>
            Fredrik Ahlén
          </note>
          <note>
            Interpellation 2012/13:133
          </note>
          <note>
            Interpellation 2012/13:133 Samhällsomvandlingen i Malmfälten
          </note>
          <note>
            Interpellationen kommer att besvaras den 4 december 2012.
          </note>
          <u xml:id="i-9764dee3b8b932ee-2" who="unknown">
            <seg>
              Skälet till dröjsmålet är redan inbokade engagemang.
            </seg>
          </u>
          <note>
            Kjell Rempler
          </note>
          <note>
            Interpellation 2012/13:135
          </note>
          <u xml:id="i-9764dee3b8b932ee-3" who="unknown">
            <seg>
              Interpellation 2012/13:135 Företagens frihet kontra mänskliga
              rättigheter
            </seg>
          </u>
          <note>
            Interpellationen kommer att besvaras den 10 december 2012.
          </note>
          <u xml:id="i-9764dee3b8b932ee-4" who="unknown">
            <seg>
              Skälet till dröjsmålet är inbokade engagemang som inte kan ändras.
            </seg>
          </u>
          <note>
            Monica Rodrigo
          </note>
          <note>
            8 § Svar på interpellation 2012/13:117 om tortyrbrottets ställning
            i svensk lag
          </note>
          <note type="speaker">
            Anf. 1 Justitieminister BEATRICE ASK (M):
          </note>
          <u xml:id="i-9764dee3b8b932ee-5" next="i-9764dee3b8b932ee-8" who="Q297850">
            <seg>
              Fru talman! Lotta Hedström har frågat mig vad jag avser att göra
              för att skapa det som stipuleras i tortyrkonventionens artikel
              4 och låta inkorporera en specifik brottsrubricering för tortyrbrott
              i svensk lag.
            </seg>
          </u>
          <u xml:id="i-9764dee3b8b932ee-6" prev="i-9764dee3b8b932ee-5" who="Q297850">
            <seg>
              Tortyrkonventionen uppställer inget krav på att det i nationell
              lagstiftning måste finnas ett särskilt tortyrbrott. Vad som krävs
              är att sådana gärningar som enligt konventionen utgör tortyr är
              kriminaliserade. Redan i samband med Sveriges tillträde till konventionen
              gjordes bedömningen att Sverige levde upp till detta krav, främst
              genom straffbestämmelserna om misshandel och grov misshandel samt
              grovt olaga tvång. Sedan den 1 juli 2010 finns även en möjlighet
              att döma för misshandelsbrott som är att anse som synnerligen
              grovt till fängelse i lägst fyra och högst tio år. I dessa fall
              har svensk domstol möjlighet att döma över brott som begåtts utomlands,
              även om gärningsmannen saknar anknytning till Sverige.
            </seg>
          </u>
          <u xml:id="i-9764dee3b8b932ee-7" prev="i-9764dee3b8b932ee-5" who="Q297850">
            <seg>
              Frågan om att införa ett särskilt tortyrbrott har behandlats
              av Internationella straffrättsutredningen, som bland annat lämnat
              förslag till ny lag om straff för folkmord, brott mot mänskligheten
              och krigsförbrytelse. Frågan kommer att behandlas i den lagrådsremiss
              som regeringen, i anledning av utredningens förslag, planerar
              att lägga fram inom kort.
            </seg>
          </u>
          <u xml:id="i-9764dee3b8b932ee-8" prev="i-9764dee3b8b932ee-5" who="Q297850">
            <seg>
              Tortyr är förbjudet enligt 2 kap. 5 § regeringsformen. Skyddet
              mot tortyr är absolut och kan inte begränsas genom lag. Det råder
              heller ingen tvekan om att en tortyrhandling i konventionens mening
              utgör ett allvarligt brott enligt svensk rätt.
            </seg>
          </u>
          <note type="speaker">
            Anf. 2 LOTTA HEDSTRÖM (MP):
          </note>
          <u xml:id="i-9764dee3b8b932ee-9" next="i-9764dee3b8b932ee-13" who="Q517960">
            <seg>
              Fru talman! Jag tackar fru ministern, men tyvärr måste jag konstatera
              att hon har fel. Det är tre saker i svaret som visar att regeringen
              har en både kollektiv och obegriplig oförståelse för vad tortyr
              faktiskt är. För all del är den här regeringen i gott sällskap
              med den föregående.
            </seg>
          </u>
          <u xml:id="i-9764dee3b8b932ee-10" prev="i-9764dee3b8b932ee-9" who="Q517960">
            <seg>
              För det första finns det inte i Sverige ett specifikt definierat
              och konsekvent implementerat lagrum för tortyrbrott. Det räcker
              enligt FN:s konvention inte alls att enbart handlingarna är straffbara,
              utan det är det specifika med syftet för tortyren och den kontext
              tortyren utförs i som ska klargöras, nämligen att man i maktsyften
              och i det allmännas namn medvetet och överlagt tvingar, hotar,
              kränker, förödmjukar eller diskriminerar människor. Visst står
              det i regeringsformen att ingen får utsättas för tortyr, självklart.
              Men det finns ingen straffpåföljd för just det och inget tillämpligt
              lagrum i fredstid. Det har inte hänt. Det finns inga registrerade,
              anklagade eller dömda för det här brottet. Det är bara de gärningar
              som en torterare utför som är straffbelagda. Men det har inte
              samma tyngd och inte alls samma oerhört viktiga symbolvärde.
            </seg>
          </u>
          <u xml:id="i-9764dee3b8b932ee-11" prev="i-9764dee3b8b932ee-9" who="Q517960">
            <seg>
              Den förnämsta uttolkaren av detta och den instans som har den
              globala auktoriteten på området är FN:s tortyrkommitté, benämnd
              CAT i dagligt tal. Förutom att de ofta påpekar att Sverige sänder
              tillbaka människor till länder där man kan riskera att utsättas
              för tortyr har de flera gånger och senast 2008 konstaterat att
              vårt land saknar denna brottsrubricering. Vi rekommenderas därför
              att införa ett konsekvent definierat tortyrbrott. Distinct from
              other crimes, står det i deras text. Den tveksamhet som fanns
              under konventionens första tid medgav då att Sverige fick slippa
              undan med de gärningsinriktade paragrafer som vi nu lever med.
              Men numera är hållningen från deras sida desto klarare.
            </seg>
          </u>
          <u xml:id="i-9764dee3b8b932ee-12" prev="i-9764dee3b8b932ee-9" who="Q517960">
            <seg>
              För det andra ställer visst tortyrkonventionen krav på full inkorporering.
              Det är klarare än klarast. Jag är rädd att ministern är fel informerad
              på denna punkt. Det står i artikel 4: Varje konventionsstat skall
              belägga dessa brott med adekvata straff, som beaktar deras allvarliga
              karaktär. Och det har Sverige inte gjort, eller hur? Det är alltså
              kopplingen mellan en brottsrubricering och ett straff för det
              brottet som vi efterlyser.
            </seg>
          </u>
          <u xml:id="i-9764dee3b8b932ee-13" prev="i-9764dee3b8b932ee-9" who="Q517960">
            <seg>
              För det tredje kommer inte Internationella straffrättsutredningen
              att behandla detta specifika brott som en fredstida företeelse.
              Man har heller inte gjort det under den ganska mångåriga utredningstiden.
              De opererar på Romstadgan och dess definitioner för en krigstida
              kontext. Det som saknas är det komplement som FN:s viktiga tortyrkonvention
              ger och som gäller fredstida tortyrbrott. Man skriver på regeringens
              hemsida i förannonseringen för den lagrådsremiss som ministern
              tog upp: Svenska domstolar skall vara behöriga att döma för brotten
              i den nya lagen och även för gärningar som utgör tortyr enligt
              FN:s tortyrkonvention.
            </seg>
          </u>
          <note type="speaker">
            Anf. 3 Justitieminister BEATRICE ASK (M):
          </note>
          <u xml:id="i-9764dee3b8b932ee-14" next="i-9764dee3b8b932ee-21" who="Q297850">
            <seg>
              Fru talman! Jag tänker inte beskylla någon för att inte veta
              vad man pratar om.
            </seg>
          </u>
          <u xml:id="i-9764dee3b8b932ee-15" prev="i-9764dee3b8b932ee-14" who="Q297850">
            <seg>
              Jag påstår inte att vi har ett särskilt tortyrbrott i svensk
              lagstiftning. Däremot påstår jag att konventionen inte uppställer
              krav på ett specifikt tortyrbrott. Men handlingar och det som
              utgör tortyr ska vara straffbart. Där har vi flera möjligheter
              att döma för det, och vi har också väldigt tydliga påföljder.
              Det är naturligtvis väldigt viktigt och den inställning som har
              funnits under lång tid.
            </seg>
          </u>
          <u xml:id="i-9764dee3b8b932ee-16" prev="i-9764dee3b8b932ee-14" who="Q297850">
            <seg>
              Enligt de informationer som jag har prövade Internationella straffrättsutredningen
              frågan. Den är dock rätt gammal och arbetade långt före alliansregeringens
              tid. De valde att inte lägga fram förslag om ett särskilt tortyrbrott.
              Det kan man ha synpunkter på, men det var deras bedömning. Skälen
              till att de inte gjorde det var säkert många, men några av dem
              som jag har tagit del av är att man tyckte att det var svårt att
              utforma en sådan bestämmelse som lever upp till kraven på tydlighet
              och annat. De tyckte också att det fanns problem med gränsdragning
              till annat.
            </seg>
          </u>
          <u xml:id="i-9764dee3b8b932ee-17" prev="i-9764dee3b8b932ee-14" who="Q297850">
            <seg>
              Det här är naturligtvis en fråga som vi väldigt noga överväger
              inför den lagrådsremiss som jag kommer att presentera inom kort
              och som rör de hemska brott som begås mot människor där tortyr
              är ett inslag och något som vi måste ta på stort allvar.
            </seg>
          </u>
          <u xml:id="i-9764dee3b8b932ee-18" prev="i-9764dee3b8b932ee-14" who="Q297850">
            <seg>
              Man kan säga att det har tagit väldigt lång tid sedan utredningen
              kom, och det är riktigt. Men den här regeringen har lagt ned ganska
              stort arbete på att se hur vi kan lägga fram en lagstiftning som
              är tydligare och bättre stämmer överens med internationella jämförelser
              när det gäller folkmordsbrott, brott mot mänskligheten och annat.
            </seg>
          </u>
          <u xml:id="i-9764dee3b8b932ee-19" prev="i-9764dee3b8b932ee-14" who="Q297850">
            <seg>
              Jag vill gärna ta upp en sak som är ett bekymmer i sammanhanget,
              och det är att begreppet tortyr i internationell mening definieras
              lite olika. Man kan se dels i konventionen, dels i Romstadgan
              att det enhetliga begreppet saknas, och det är lite olika inslag
              i det. Dock innefattar den svenska lagstiftningen också tortyr
              som begås av sadistiska skäl. Det behöver inte vara en myndighetsperson
              som utför tortyr. Vi har alltså ett vidare begrepp, vilket kan
              vara en poäng.
            </seg>
          </u>
          <u xml:id="i-9764dee3b8b932ee-20" prev="i-9764dee3b8b932ee-14" who="Q297850">
            <seg>
              Lotta Hedström säger att det inte finns några som är dömda för
              tortyr. Nej, inte under den rubriceringen, men en och annan dom
              finns det möjligen. Dock vill jag säga att problemet med den här
              typen av dåd är att få in anmälan, att göra den utredning som
              nödvändigtvis måste ligga till grund för förhandlingar i domstol
              och annat. Men Sverige ligger långt framme när det gäller att
              engagera sig och försöka driva den här typen av ofta ganska komplicerade
              ärenden, och det tycker jag att vi ska fortsätta att göra.
            </seg>
          </u>
          <u xml:id="i-9764dee3b8b932ee-21" prev="i-9764dee3b8b932ee-14" who="Q297850">
            <seg>
              Vi kommer som sagt att lägga fram en lagrådsremiss inom kort
              som också kommer att föra ett längre resonemang om tortyrbrottet
              som är synnerligen allvarligt. Men jag vågar påstå att svensk
              lagstiftning lever upp till de konventioner och annat som ställer
              krav på detta. Att sedan en särskild kommitté tycker att det vore
              bra om man hade en specifik rubricering och att det till formen
              såg likadant ut på fler ställen må vara hänt, men det viktiga
              är vad man kan åstadkomma i sak. Då vill jag nog påstå att arbetet
              med utredningar och förhandlingar samt lagstiftningen tillsammans
              utgör det viktiga underlaget, och där tycker jag inte att Sverige
              har anledning att gå på defensiven eller känna att vi inte uppfyller
              regelverket.
            </seg>
          </u>
          <note type="speaker">
            Anf. 4 LOTTA HEDSTRÖM (MP):
          </note>
          <u xml:id="i-9764dee3b8b932ee-22" next="i-9764dee3b8b932ee-27" who="Q517960">
            <seg>
              Fru talman! Tack, fru minister! Det är klart att vi inte ska
              gå på defensiven. Det är just ett brott med den här rubriceringen
              som vi och CAT efterlyser. Ska man då gå lite vilse bland alla
              olika definitioner som florerar måste man naturligtvis ta den
              mest auktoritativa och hålla sig till den och vad FN stipulerar
              i den. Då är inte sadism och privata saker det som är intressant,
              utan det är det som sker i maktsyften och i en politiserad samhällskontext
              som är intressant.
            </seg>
          </u>
          <u xml:id="i-9764dee3b8b932ee-23" prev="i-9764dee3b8b932ee-22" who="Q517960">
            <seg>
              När det gäller att det har tagit lång tid är det klart att man
              kan säga att man är noggrann. Men våra grannländer, Norge, Finland,
              nästan Danmark och väldigt många andra länder i världen har den
              här brottsrubriceringen, och CAT tycker att Sverige släpar efter.
              Det är just möjligheten att utifrån en gemensam definition driva
              på frågan, spåra och lagföra brottslingar över hela världen som
              är poängen med det och att föra statistik även i Sverige. Det
              är just när man kan säga att så här många tortyrbrott finns, enligt
              den gemensamma definitionen, och att så här många människor är
              berörda som man kan både förebygga och avskräcka, vilket också
              är det övergripande syftet med FN-konventionen.
            </seg>
          </u>
          <u xml:id="i-9764dee3b8b932ee-24" prev="i-9764dee3b8b932ee-22" who="Q517960">
            <seg>
              Det kanske allra viktigaste är den rent mänskligt humanitära
              dimensionen. Vi vet att offer för tortyr och de lever ofta i ett
              fruktansvärt psykiskt, fysiskt och inte minst själsligt lidande
              behöver det här som ett erkännande. Just det faktum att de har
              blivit utsatta för någonting behöver synliggöras och benämnas
              som vad det är. Och att det finns en förövare som kan dömas betyder
              oerhört mycket för deras upprättelse och därmed för möjligheten
              till läkning efter det mycket svåra lidandet. Med växande flyktingskaror
              i Sverige växer den här gruppen i vårt land. Vi behöver ge dem
              möjligheten att, som ministern själv sade, anmäla den här typen
              av brott.
            </seg>
          </u>
          <u xml:id="i-9764dee3b8b932ee-25" prev="i-9764dee3b8b932ee-22" who="Q517960">
            <seg>
              Vi tycker fortfarande att det finns ett väldigt starkt skäl för
              en specifik explicit egen brottsrubricering, och vi är inte ensamma
              om det. Jag ska återkomma till det senare.
            </seg>
          </u>
          <u xml:id="i-9764dee3b8b932ee-26" prev="i-9764dee3b8b932ee-22" who="Q517960">
            <seg>
              Jag är väldigt glad att höra att regeringen överväger det här
              och att regeringen vill vara noggrann i lagrådsremissen som beaktar
              alla dem som har tänkt och skrivit om det här, till exempel Röda
              Korset och Amnesty. Vi har också ganska auktoritativa remissvar
              från Internationella åklagarkammaren, Uppsala universitet, Sveriges
              advokatsamfund, Rikspolisstyrelsen och Brottsoffermyndigheten,
              och alla instämmer i att Sverige inte har gjort läxan.
            </seg>
          </u>
          <u xml:id="i-9764dee3b8b932ee-27" prev="i-9764dee3b8b932ee-22" who="Q517960">
            <seg>
              Fru minister! Är det kanske så att det har gått lite rutin i
              det här och att man trots den långa tid som har gått åt inte har
              varit så noggrann i behandlingen som ministern nu säger att man
              vill vara?
            </seg>
          </u>
          <note type="speaker">
            Anf. 5 Justitieminister BEATRICE ASK (M):
          </note>
          <u xml:id="i-9764dee3b8b932ee-28" next="i-9764dee3b8b932ee-33" who="Q297850">
            <seg>
              Fru talman! Jag har försökt förhöra mig om remissinstansernas
              synpunkter igen, och de är ofta ganska vaga. Men det är inte så
              att alla som har synpunkter explicit tar ställning för en särskild
              tortyrbrottsrubricering. Däremot vill de att vi ska överväga frågan
              mot bakgrund av de synpunkter som har kommit. Det är också precis
              det som jag säger att vi naturligtvis gör när vi nu förbereder
              att lägga fram ett förslag som handlar om straff för folkmord,
              brott mot mänskligheten och krigsförbrytelser, där tortyr ju är
              en inkluderande del. Vi överväger och prövar detta noga.
            </seg>
          </u>
          <u xml:id="i-9764dee3b8b932ee-29" prev="i-9764dee3b8b932ee-28" who="Q297850">
            <seg>
              Lotta Hedström säger att det kan finnas olika definitioner på
              tortyr och att man då ska ta den mest auktoritativa. Romstadgan
              är ju också auktoritativ. I den uppställs inget krav på offentlig
              tjänsteman för till exempel brott mot mänskligheten, utan den
              har en lite annorlunda utformning. Jag tror att det är viktigt
              att inte gradera de internationella regelverken på ett sätt som
              exkluderar vissa som icke varande viktiga, utan att man försöker
              se helheten och fånga in det som regelverken har stipulerat. Det
              innebär att man ändå har ett sakligt bekymmer med att definitionerna
              varierar. Det gäller att försöka se till att vi inte missar något,
              för i så fall skulle vi inte leva upp till någon annan del av
              de önskemål som kan tänkas finnas.
            </seg>
          </u>
          <u xml:id="i-9764dee3b8b932ee-30" prev="i-9764dee3b8b932ee-28" who="Q297850">
            <seg>
              Det är riktigt att Norge, Finland och delvis Danmark är på väg.
              Dock skulle jag gärna vilja ställa frågan, mest för min egen upplysnings
              skull, om de är så väldigt mycket bättre än Sverige när det gäller
              att driva de här ärendena. Jag är inte så säker på det. Det är
              inte bara formuleringen av ett specifikt brott som avgör huruvida
              man lyckas lagföra människor som har begått den här typen av fruktansvärda
              brott, utan det helt avgörande är att kunna arbeta med att få
              in anmälningar och få bevisning, att ägna sig åt vittnesmål och
              arbeta med de här frågorna. Där är jag rätt säker på att Sverige
              ändå bidrar och har en ambition att göra mer och göra skillnad,
              och det är otroligt viktigt. Det hänger alltså inte enbart på
              formuleringen av ett specifikt brott.
            </seg>
          </u>
          <u xml:id="i-9764dee3b8b932ee-31" prev="i-9764dee3b8b932ee-28" who="Q297850">
            <seg>
              Det viktiga är, och det är det som det ställs krav på i de konventioner
              som finns, att lagstiftningen i Sverige ska innefatta de grymheter
              som kan begås mot människor och som vi samlat brukar kalla för
              tortyr. Det är det centrala och att straffen för den typen av
              brott är ordentliga, att vi kan döma också den som begår brott
              någon annanstans än i Sverige. I den meningen kommer vi ganska
              långt med den svenska lagstiftningen. Vi kommer att ta ordentliga
              kliv, vågar jag lova, med det förslag som regeringen avser att
              lägga fram.
            </seg>
          </u>
          <u xml:id="i-9764dee3b8b932ee-32" prev="i-9764dee3b8b932ee-28" who="Q297850">
            <seg>
              Det är viktigt att Sverige ligger i framkant i de här frågorna;
              jag delar den uppfattningen. Det finns en diskussion, och jag
              har respekt för det, huruvida vi ska formulera ett specifikt brott
              som heter tortyr därför att många andra har gjort det, men de
              avvägningarna får vi göra i det sammanhanget. Jag konstaterar
              att den utredning som arbetade ordentligt med frågan tidigare
              inte fann skäl för att lägga fram ett sådant förslag utan såg
              bekymmer med att göra en sådan avgränsning. Det har jag viss respekt
              för.
            </seg>
          </u>
          <u xml:id="i-9764dee3b8b932ee-33" prev="i-9764dee3b8b932ee-28" who="Q297850">
            <seg>
              Sedan måste man naturligtvis alltid pröva frågor, men jag menar
              att det viktiga är att säkerställa att vi har tillräckliga verktyg
              för att motverka och lagföra den här typen av brottslighet.
            </seg>
          </u>
          <note type="speaker">
            Anf. 6 LOTTA HEDSTRÖM (MP):
          </note>
          <u xml:id="i-9764dee3b8b932ee-34" next="i-9764dee3b8b932ee-37" who="Q517960">
            <seg>
              Fru talman! Frågan är just under vilken rubrik man ska lagföra,
              möjligheten att ringa in vad som är tortyr och vad som är vardagsvåld,
              om jag säger så utan att därmed förringa något lidande. Det finns
              väldigt mycket misshandel, olaga hot och våldtäkter som kan ske
              mellan personer men inte i den maktkontext som vi jag säger vi
              i en väldigt vid bemärkelse är ute efter i det här fallet.
            </seg>
          </u>
          <u xml:id="i-9764dee3b8b932ee-35" prev="i-9764dee3b8b932ee-34" who="Q517960">
            <seg>
              Romstadgan sysslar med tortyrbrott i internationella konflikt-
              och krigssituationer, medan FN:s konvention också innefattar det
              fredstida, så dessa kompletterar varandra. Det är inte alls fel
              att vi får ett lagrum för det som rör folkmord och brott mot mänskligheten.
              Självklart ska tortyr finnas med där. Men det handlar också om
              det som sker i fredstid.
            </seg>
          </u>
          <u xml:id="i-9764dee3b8b932ee-36" prev="i-9764dee3b8b932ee-34" who="Q517960">
            <seg>
              Avslutningsvis skulle jag vilja säga att det finns en förväntan
              bland svenska politiker. Det gjordes en undersökning i våras bland
              studenter som jag kan visa ministern. Man tror att det här redan
              finns implementerat i Sverige, men det gör det ju inte. De människor
              som lider av tortyr och tortyrskador behöver en upprättelse som
              hjälper deras läkning, återupprättande som människor så att de
              kan säga: Jag blev torterad, det är erkänt, det var inte bara
              en vanlig misshandel, det var inte något privat, det var inte
              någonting personligt.
            </seg>
          </u>
          <u xml:id="i-9764dee3b8b932ee-37" prev="i-9764dee3b8b932ee-34" who="Q517960">
            <seg>
              FN:s tortyrkommitté är nu i gång med att revidera och göra en
              ny rapportrunda. Det vore väldigt pinsamt och olyckligt som Sverige
              åter, för tredje gången, skulle få ett påpekande att vi inte lever
              upp till den konvention som vi själva har varit med och drivit
              fram. Sverige låg i framkant för att den här konventionen över
              huvud taget skulle komma till stånd. Det är viktigt att vi står
              upp för att helt enkelt sätta stopp och förebygga den här typen
              av brott och lagföra dem på gemensam grund världen över. De här
              avskyvärda brotten måste kunna stävjas, och vi måste kunna göra
              det med kraft.
            </seg>
          </u>
          <note type="speaker">
            Anf. 7 Justitieminister BEATRICE ASK (M):
          </note>
          <u xml:id="i-9764dee3b8b932ee-38" next="i-9764dee3b8b932ee-40" who="Q297850">
            <seg>
              Fru talman! Det är helt riktigt att Sverige har varit pådrivande
              för att få de internationella reglerna på plats, och vi kommer
              att fortsätta att vara pådrivande. Däremot tycker jag inte att
              det går att bedriva en debatt där man säger att det är något annat
              än vardagsvåld. I ärlighetens namn ska vi komma ihåg att synnerligen
              grov misshandel, där vi skärpte straffen ganska mycket, innefattar
              en bedömning om misshandeln kan hänföras till ett strängare straff,
              särskilt om gärningen orsakat bestående kroppsskada vanligt när
              det gäller tortyr eller synnerligt lidande också vanligt eller
              om gärningsmannen visat synnerlig hänsynslöshet. Men det behöver
              inte vara en tjänsteman, det kan vara en gruppering. När bestämmelsen
              infördes avsåg man att träffa bland annat tortyrliknande gärningar.
              Det handlar inte om vardagsbrott, det handlar om väldigt allvarlig
              tortyr.
            </seg>
          </u>
          <u xml:id="i-9764dee3b8b932ee-39" prev="i-9764dee3b8b932ee-38" who="Q297850">
            <seg>
              Det är viktigt att ha klart för sig när man diskuterar de här
              frågorna, och jag tycker att Lotta Hedström slirar lite på det,
              att brott mot mänskligheten och folkmord sker även i fredstid,
              dess värre, vill jag säga. Det är inte bara under krig som folk
              begår den här typen av grymheter. Därför får man vara noggrann
              med att säkerställa att regelverken inte utesluter det som inte
              kan kallas för en myndighetsperson eller det som inte är en krigsliknande
              situation. Folkmord och brott mot mänskligheten kan begås i alla
              fall.
            </seg>
          </u>
          <u xml:id="i-9764dee3b8b932ee-40" prev="i-9764dee3b8b932ee-38" who="Q297850">
            <seg>
              Det är ganska komplicerat att fånga in allt detta. Men det är
              oerhört viktigt att man gör det, och det är oerhört viktigt att
              straffskalorna är sådana att de markerar det allvar som vi ser
              på de här brotten med. Sedan måste vi bli ännu bättre på verkstad
              och faktiskt få dem som har begått sådana här brott till domstolen
              så att de kan bli dömda. Där finns det en hel del mer att göra,
              men jag ser fram emot att lägga fram den proposition som kommer
              inom kort efter det att lagrådsremissen är avklarad.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellation 2012/13:136 om poliskostnader för
            Stockholmsfotbollen
          </note>
          <note type="speaker">
            Anf. 8 Justitieminister BEATRICE ASK (M):
          </note>
          <u xml:id="i-9764dee3b8b932ee-41" next="i-9764dee3b8b932ee-44" who="Q297850">
            <seg>
              Fru talman! Ylva Johansson har frågat mig när jag avser att se
              till att regeringen lägger fram ett förslag om att polisinsatserna
              vid fotbollsmatcher ska betalas gemensamt via skatten och inte
              av den arrangerande klubben.
            </seg>
          </u>
          <note>
            Regeringen beslutade i mars 2011 att tillsätta en särskild utredare
            tillika en nationell samordnare som fick i uppdrag att lämna förslag
            till hur brottslighet i samband med idrottsarrangemang kan motverkas.
            I uppdraget ingår att förbättra samverkan mellan berörda myndigheter
            och organisationer. I april 2012 överlämnade den nationella samordnaren
            Björn Eriksson delbetänkandet Mindre våld för pengarna . Det betänkandet
            har remissbehandlats.
          </note>
          <u xml:id="i-9764dee3b8b932ee-42" prev="i-9764dee3b8b932ee-41" who="Q297850">
            <seg>
              Betänkandet innehåller ett flertal olika förslag som vi nu tittar
              på. Ett av förslagen rör frågan om ersättningsskyldighet för polisens
              kostnader för ordningshållning. Förslaget innebär att så kallade
              idrottsaktiebolag, i likhet med allmännyttiga ideella föreningar,
              ska undantas från skyldigheten att ersätta polisens kostnader
              för ordningshållning. För att ett aktiebolag ska omfattas av undantaget
              krävs enligt förslaget att det uppfyller vissa krav.
            </seg>
          </u>
          <u xml:id="i-9764dee3b8b932ee-43" prev="i-9764dee3b8b932ee-41" who="Q297850">
            <seg>
              Jag har förståelse för att kostnaderna för polisinsatser kan
              vara betungande och uppfattas som höga för de klubbar som är ersättningsskyldiga.
              Men ersättningsfrågan är komplex. Ordningslagens ersättningsbestämmelser
              är generellt tillämpliga på offentliga tillställningar som anordnas
              i vinstsyfte. I betänkandet behandlas bara frågan om ersättningsskyldighet
              i samband med vissa idrottsarrangemang. Förslaget innebär att
              så kallade idrottsaktiebolag som deltar i seriespel anordnade
              av specialförbund inom Riksidrottsförbundet särbehandlas. Flera
              remissinstanser har ifrågasatt det rimliga i detta och efterfrågat
              en analys av hur förslaget förhåller sig till exempelvis anordnare
              av konserter och festivaler samt bolag inom andra idrotter. Det
              har även framförts annan remisskritik mot förslaget.
            </seg>
          </u>
          <u xml:id="i-9764dee3b8b932ee-44" prev="i-9764dee3b8b932ee-41" who="Q297850">
            <seg>
              Vi överväger nu hur vi ska gå vidare, och frågan är prioriterad.
              Min avsikt är att inom kort lämna besked om den fortsatta inriktningen.
            </seg>
          </u>
          <note type="speaker">
            Anf. 9 YLVA JOHANSSON (S):
          </note>
          <u xml:id="i-9764dee3b8b932ee-45" next="i-9764dee3b8b932ee-55" who="Q3369258">
            <seg>
              Fru talman! Tack, justitieministern, för svaret! Men vi blev
              inte så väldigt mycket klokare av svaret.
            </seg>
          </u>
          <u xml:id="i-9764dee3b8b932ee-46" prev="i-9764dee3b8b932ee-45" who="Q3369258">
            <seg>
              Bakgrunden är en lagstiftning vi sedan länge har i ordningslagen.
              Det är inte den som har förändrats, det är alltså ingen ny lagstiftning
              som har skapat de problem som nu finns. Det är ingen ny viljeyttring
              från riksdag eller regering, utan det är en ny tolkning som polismyndigheten
              själv har gjort av den befintliga lagstiftningen. Det får orimliga
              konsekvenser för fotbollen, särskilt Stockholmsfotbollen. I förra
              veckan spelade AIK mot Napoli på den nya arenan, Friends arena,
              och det blev en nota till AIK på över 1 miljon kronor för polisinsatserna
              för den matchen. Så här håller det på.
            </seg>
          </u>
          <u xml:id="i-9764dee3b8b932ee-47" prev="i-9764dee3b8b932ee-45" who="Q3369258">
            <seg>
              Idrottsföreningar kan bilda aktiebolag, och några har gjort det,
              framför allt de stora Stockholmsklubbarna AIK, Djurgården och
              Hammarby. Men ett fotbollsaktiebolag är inte som vilket annat
              aktiebolag som helst, utan man måste uppfylla strikta krav ifrån
              idrottsrörelsen. Det måste majoritetsägas av en ideell förening,
              man måste i den ideella föreningen bedriva barn- och ungdomsverksamhet.
              I ärlighetens namn är det inga lönsamma bolag.
            </seg>
          </u>
          <u xml:id="i-9764dee3b8b932ee-48" prev="i-9764dee3b8b932ee-45" who="Q3369258">
            <seg>
              Polisens nya tolkning innebär att det är just de här klubbarna
              som ska betala miljonkostnader för att arrangera sina matcher,
              medan andra klubbar, som till exempel IFK Göteborg, Malmö FF eller
              Helsingborg, inte ska betala. Det är en helt orimlig särbehandling
              av vissa klubbar gentemot andra.
            </seg>
          </u>
          <u xml:id="i-9764dee3b8b932ee-49" prev="i-9764dee3b8b932ee-45" who="Q3369258">
            <seg>
              Jag menar att den nuvarande ordningen är orimlig av tre skäl.
            </seg>
          </u>
          <u xml:id="i-9764dee3b8b932ee-50" prev="i-9764dee3b8b932ee-45" who="Q3369258">
            <seg>
              Det första skälet är att polisen är, och ska vara, betald via
              skattsedeln. Klubbarna ska ha ansvar för säkerheten på arenan,
              men klubbarna ska inte ha ansvar för polisen och inte heller ekonomiskt
              ansvar för polisen. Det är rimligt att det finns en skillnad mellan
              det som är klubbarnas ansvar och det som är polisens ansvar.
            </seg>
          </u>
          <u xml:id="i-9764dee3b8b932ee-51" prev="i-9764dee3b8b932ee-45" who="Q3369258">
            <seg>
              Det andra skälet är att klubbar måste behandlas lika. Att några
              klubbar får oerhört mycket högre kostnader för sina matcher än
              andra klubbar leder till orimliga konsekvenser. Det drabbar också
              i förlängningen barn- och ungdomsverksamheten i de här föreningarna
              eftersom kostnaderna måste tas någonstans ifrån.
            </seg>
          </u>
          <u xml:id="i-9764dee3b8b932ee-52" prev="i-9764dee3b8b932ee-45" who="Q3369258">
            <seg>
              Det tredje skälet är att det inte åtgärdar de problem som finns,
              eller i alla fall har funnits, när det gäller våld och huliganism
              i samband med fotbollsmatcher. Jag ska återkomma till den frågan
              senare.
            </seg>
          </u>
          <u xml:id="i-9764dee3b8b932ee-53" prev="i-9764dee3b8b932ee-45" who="Q3369258">
            <seg>
              Just nu är förtvivlan stor hos de klubbar som är drabbade och
              som ska betala miljonfaktura efter miljonfaktura för att kunna
              arrangera matcher.
            </seg>
          </u>
          <u xml:id="i-9764dee3b8b932ee-54" prev="i-9764dee3b8b932ee-45" who="Q3369258">
            <seg>
              Jag blir lite uppgiven över att statsrådet inte heller nu kan
              säga vilket besked det blir eller när vi får svar på frågan. Klubbarna
              är lite hjälplösa i det här fallet. Jag har aldrig hört justitieministern
              försvara de här notorna. Justitieministern var själv lyhörd för
              problemen och tillsatte den här utredningen. Nu har vi väntat,
              och utredningen är klar. Den har remissbehandlats, och vi väntar
              på ett ställningstagande. Under tiden har de tidigare rabatterna
              som fanns hos Stockholmspolisen försvunnit. Det gör att kostnaderna
              har ökat dramatiskt. Klubbarna blöder ut pengar genom de här fakturorna
              i väntan på att det ska komma ett initiativ.
            </seg>
          </u>
          <u xml:id="i-9764dee3b8b932ee-55" prev="i-9764dee3b8b932ee-45" who="Q3369258">
            <seg>
              Min fråga till justitieministern kvarstår: När kommer ett förslag
              som löser problemet med att några klubbar ska betala orimliga
              notor för poliskostnader?
            </seg>
          </u>
          <note type="speaker">
            Anf. 10 Justitieminister BEATRICE ASK (M):
          </note>
          <u xml:id="i-9764dee3b8b932ee-56" next="i-9764dee3b8b932ee-63" who="Q297850">
            <seg>
              Fru talman! Jag ska vara ärlig och säga att jag inte vågar ge
              ett svar på när det kommer av det enkla skälet att det finns ett
              antal frågor att sortera ut. Men däremot ser jag problemet, precis
              som Ylva Johansson framhåller. Jag tycker att det är ett stort
              bekymmer. Frågan är också prioriterad, och det finns anledning
              att driva på den.
            </seg>
          </u>
          <u xml:id="i-9764dee3b8b932ee-57" prev="i-9764dee3b8b932ee-56" who="Q297850">
            <seg>
              Det är också bra att det påpekas att det inte är någon ny lag
              som har ställt till det utan en tolkning. Bakgrunden är att under
              en lång följd år hände just ingenting. Sedan visade det sig att
              man tolkade detta väldigt olika på olika ställen. Därefter meddelade
              Stockholmsmyndigheten att nu skulle man minsann leva upp till
              de krav som ställdes, och så blev det problem kring detta.
            </seg>
          </u>
          <u xml:id="i-9764dee3b8b932ee-58" prev="i-9764dee3b8b932ee-56" who="Q297850">
            <seg>
              Bakgrunden till att det kunde bli ett problem var också det faktum
              att en del klubbar hade övergått till idrottsaktiebolag. Den frågan
              diskuterades inom Riksidrottsförbundet när detta började hända,
              och då påpekade man att det skulle komma att ställa till det när
              det gäller ersättningsfrågorna. Jag tror att det var år 1980 som
              man bestämde sig för att göra skillnad mellan vinstdrivna organisationer
              och ideella organisationer. Det var en förändring som den dåvarande
              regeringen drev fram. Man sorterade ut detta eftersom man tyckte
              att de som drivs med vinstsyfte ska hanteras annorlunda än ideella
              föreningar. Det är det som har skapat problemet. Det finns en
              historia i detta, och det är besvärligt.
            </seg>
          </u>
          <u xml:id="i-9764dee3b8b932ee-59" prev="i-9764dee3b8b932ee-56" who="Q297850">
            <seg>
              Låt mig säga att det finns möjligheter. När man beslutade om
              detta i Stockholm gav man en rabatt, och sedan har det inte blivit
              så. Jag kan och får inte lägga mig i hur myndigheterna fattar
              beslut i den typen av frågor. Det har ställts en fråga: Kan inte
              regeringen bestämma att man sänker detta eller ger dispens för
              det eftersom det är ett stort problem?
            </seg>
          </u>
          <u xml:id="i-9764dee3b8b932ee-60" prev="i-9764dee3b8b932ee-56" who="Q297850">
            <seg>
              Nej, det finns inget sådant utrymme i regelverket som riksdagen
              har beslutat om i grunden. Det går inte heller, utan vi måste
              hantera det hela. När vi har tagit fram det här förslaget med
              mycket goda ambitioner ställs det ett antal frågor som vi måste
              ha svar på för att hamna rätt. Det är inte heller bra om vi med
              ett förslag hamnar i en situation där andra helt plötsligt upptäcker
              andra problem. Vi måste faktiskt försöka göra detta rätt. Det
              är min ambition just nu.
            </seg>
          </u>
          <u xml:id="i-9764dee3b8b932ee-61" prev="i-9764dee3b8b932ee-56" who="Q297850">
            <seg>
              Frågan är prioriterad. Jag ser problemen. Jag förstår att det
              är ett bekymmer, men man har varit medveten om att problemen skulle
              kunna uppstå när man har gått in i detta.
            </seg>
          </u>
          <u xml:id="i-9764dee3b8b932ee-62" prev="i-9764dee3b8b932ee-56" who="Q297850">
            <seg>
              Man kan ju säga att polisens upprätthållande av ordning ska betalas
              via skatten. Redan på 50-talet bestämde vi att det ska vara så,
              men det finns en del krav man kan ställa på arrangörer av offentliga
              tillställningar och arrangemang. Det tycker jag är en hållning
              som fortfarande gäller, men den måste vara restriktiv och rimlig.
              Jag förordar inte en total avgiftsfrihet.
            </seg>
          </u>
          <u xml:id="i-9764dee3b8b932ee-63" prev="i-9764dee3b8b932ee-56" who="Q297850">
            <seg>
              Det är också viktigt att det finns ett utrymme för att diskutera
              vilket ansvar klubbarna i det här fallet ska ta själva för att
              säkerställa att upprätthållandet av ordningen fungerar. Där tycker
              jag att fotbollsklubbarna har tagit ordentliga kliv framåt och
              gör mycket i dag som de inte gjorde för ett antal år sedan. Det
              är bra. Det måste vi värna om. Där tror jag att en viss ersättning
              kan ha betydelse, men jag medger att den ligger högt i dag. Det
              är ett bekymmer. Vi ska försöka hantera frågan så fort vi bara
              kan.
            </seg>
          </u>
          <note type="speaker">
            Anf. 11 YLVA JOHANSSON (S):
          </note>
          <u xml:id="i-9764dee3b8b932ee-64" next="i-9764dee3b8b932ee-72" who="Q3369258">
            <seg>
              Fru talman! Jag förstår att justitieministern gärna vill åtgärda
              alla problem och se på helheten när det gäller avgiftsfrågan,
              men direktiven till utredningen gällde ju idrotten. Då är det
              inte så konstigt att man får ett förslag som gäller idrotten tillbaka.
              Ville man lösa alla frågorna i sammanhanget kanske man skulle
              ha gett det uppdraget, men det var inte så direktiven såg ut.
              Där är idrottsrörelsen oskyldig. Det var regeringen som gav det
              uppdraget till utredaren.
            </seg>
          </u>
          <u xml:id="i-9764dee3b8b932ee-65" prev="i-9764dee3b8b932ee-64" who="Q3369258">
            <seg>
              Jag är medveten om att justitieministern inte kan gå in och styra
              över myndighetens tolkningar, och det är just därför som vi väntar
              så förtvivlat på att regeringen ska ta initiativ när det gäller
              lagstiftningen eftersom vi är helt beroende av det.
            </seg>
          </u>
          <u xml:id="i-9764dee3b8b932ee-66" prev="i-9764dee3b8b932ee-64" who="Q3369258">
            <seg>
              Det är oerhört viktigt att vi kan åtgärda de problem som finns
              det måste man erkänna med huliganism, våld, kränkningar, hot och
              bråk i samband med fotbollsmatcher. Det ska aldrig förekomma vare
              sig inne på arenan eller i anslutning till matcher. Det är viktigt
              av en mängd olika skäl som jag kanske inte behöver upprepa här.
            </seg>
          </u>
          <u xml:id="i-9764dee3b8b932ee-67" prev="i-9764dee3b8b932ee-64" who="Q3369258">
            <seg>
              Klubbarna arbetar också mycket med detta. De har en stor uppställning
              med många människor som arbetar i samband med varje match. De
              gör många olika insatser och satsar mycket pengar och mycket människotid
              för att upprätthålla ordningen. Det har också blivit en markant
              förbättring under den senaste säsongen i samband med fotbollsmatcherna.
            </seg>
          </u>
          <u xml:id="i-9764dee3b8b932ee-68" prev="i-9764dee3b8b932ee-64" who="Q3369258">
            <seg>
              Vi i fotbollsrörelsen är inte främmande för att fortsätta en
              sådan dialog och ta på oss andra arbetsuppgifter. Klubbarna ska
              självfallet ha ett stort eget ansvar för säkerheten i samband
              med matcher. Det är möjligt att det ska vara större än det är
              i dag. Det är vi inte främmande för att diskutera.
            </seg>
          </u>
          <u xml:id="i-9764dee3b8b932ee-69" prev="i-9764dee3b8b932ee-64" who="Q3369258">
            <seg>
              Men jag tycker att det är orimligt att de ska ansvar för polisen.
              De ska inte ens ha ett ekonomiskt ansvar för polisen, utan de
              ska ha ansvar för sin del av säkerheten. Där går det säkert att
              komma ännu längre.
            </seg>
          </u>
          <u xml:id="i-9764dee3b8b932ee-70" prev="i-9764dee3b8b932ee-64" who="Q3369258">
            <seg>
              För att nå ett bra resultat när det gäller säkerhet och trygghet
              i samband fotbollsmatcher krävs det också ett förtroendefullt
              samarbete mellan klubben och polisen. Det är det som skapar bra
              förutsättningar för matcherna, arrangemangen och evenemangen omkring
              dem. Problemet är att de här fakturorna skapar en allvarlig försurning
              i relationen mellan polisen och klubbarna. Det är min bedömning
              att fakturorna i sig själva försvårar samarbetet mellan polisen
              och klubbarna.
            </seg>
          </u>
          <u xml:id="i-9764dee3b8b932ee-71" prev="i-9764dee3b8b932ee-64" who="Q3369258">
            <seg>
              Om man inte tycker att klubbarna gör tillräckligt eller inte
              är tillräckligt lyhörda för sitt ansvar när det gäller säkerheten
              i samband med matcher tycker jag att man ska säga det. Då kan
              vi prata om det, men vi har inte hört det. Vi har bara hört att
              vi ska betala polisnotorna. Vi har inte hört på vilket sätt det
              över huvud taget skulle kunna leda till bättre upplevelser eller
              bättre säkerhet och trygghet på matcherna.
            </seg>
          </u>
          <u xml:id="i-9764dee3b8b932ee-72" prev="i-9764dee3b8b932ee-64" who="Q3369258">
            <seg>
              För att nå tryggare matcher finns det en rad andra saker som
              skulle behöva göras. Där har den särskilda samordnaren och utredaren
              lagt fram en lång rad förslag. Det finns också någonting som klubbarna
              väntar på för att kunna upprätthålla en bra säkerhet. Det handlar
              om att kunna stoppa de skyldiga individerna från att komma in
              på arenorna. För att det ska bli möjligt krävs en del ny lagstiftning,
              och det hoppas jag att regeringen så småningom ska återkomma till.
              Men när det gäller kostnadsfrågan är läget akut för många av våra
              klubbar.
            </seg>
          </u>
          <note type="speaker">
            Anf. 12 Justitieminister BEATRICE ASK (M):
          </note>
          <u xml:id="i-9764dee3b8b932ee-73" next="i-9764dee3b8b932ee-78" who="Q297850">
            <seg>
              Fru talman! Det var kanske dumt att ta matchen mellan AIK och
              Napoli som exempel, för kostnaden på 1 miljon skulle ju inte ändras
              om man genomförde Björn Erikssons förslag, eftersom den matchen
              inte hölls inom ramen för seriespel anordnat av Riksidrottsförbundet.
              Det finns synpunkter också på förslaget, kan man säga, för det
              var ju en helt annan typ av match och är därför irrelevant. Kostnaden
              skulle man alltså förmodligen ha haft i alla fall. Jag tror att
              man måste titta lite vidare än så på de här frågorna.
            </seg>
          </u>
          <u xml:id="i-9764dee3b8b932ee-74" prev="i-9764dee3b8b932ee-73" who="Q297850">
            <seg>
              Det är alldeles riktigt som Ylva Johansson pekar på att det är
              många frågor som fordrar sin lösning. Det är klart att den här
              ersättningsfrågan skapar irritation och att fakturorna ställer
              till det hos klubbarna som känner att det är mycket pengar. Men
              det är inte så och det förvånar mig att Ylva Johansson nästan
              antyder det att annan typ av samverkan inte pågår. Vad jag har
              förstått har klubbarna i allt större utsträckning de senaste åren
              vänt sig till Rikspolisstyrelsen och polismyndigheterna för att
              diskutera arrangemangen. Vi har också på olika sätt haft samtal
              med klubbarna över flera år där man har kommit fram till olika
              typer av initiativ och åtgärder för att rätta till en del saker.
            </seg>
          </u>
          <u xml:id="i-9764dee3b8b932ee-75" prev="i-9764dee3b8b932ee-73" who="Q297850">
            <seg>
              Som sades här handlar Björn Erikssons utredning om den vidare
              frågan om hur vi ska bekämpa brottslighet i samband med idrottsarrangemang.
              Det finns nog fog för att ha direktiv som inriktar sig på det.
              När man sedan lyfter ersättningsfrågorna och tittar på remissynpunkterna
              som kommer in påpekar konkurrensverk, statskontor och andra: Det
              är väl lite märkligt att vi ska lyfta ur vissa typer av vinstdrivande
              bolag och säga att de ska ha ett undantag under vissa premisser.
              Hur blir det då med de andra? frågar man, och så ger man exempel
              på hur det kan bli. Det blir tydligt att det behövs lite mer beredning
              av hur frågan ska hanteras innan man lägger fram förslag.
            </seg>
          </u>
          <u xml:id="i-9764dee3b8b932ee-76" prev="i-9764dee3b8b932ee-73" who="Q297850">
            <seg>
              Jag har inte dåligt samvete för att vi riktade in den här utredningen
              på att titta på säkerheten vid idrottsarrangemang. Jag tror att
              det var väldigt bra och tycker att det var bra att det också gjordes
              ett gediget arbete. Sedan är det komplicerat i många avseenden.
              Målsättningen måste vara att åstadkomma ett sådant säkerhetsarbete
              att vi får ned kostnaderna och att vi kan säkerställa att det
              så lite som möjligt behövs polisinsatser i samband med den här
              typen av arrangemang.
            </seg>
          </u>
          <u xml:id="i-9764dee3b8b932ee-77" prev="i-9764dee3b8b932ee-73" who="Q297850">
            <seg>
              Sedan är det också så att där det tas ut ersättning det är endast
              på själva arenorna eller i direkt anslutning till dem, och det
              beror på vad det är för typ av arrangemang ska den hållas på en
              någorlunda rimlig nivå. Det är där som det kan dra iväg, och det
              är där som vi måste fundera på hur regelverket ska se ut.
            </seg>
          </u>
          <u xml:id="i-9764dee3b8b932ee-78" prev="i-9764dee3b8b932ee-73" who="Q297850">
            <seg>
              Jag förstår att Ylva Johansson, som ju faktiskt är väldigt engagerad
              i fotbollsfrågorna det är jag med, men jag går inte på matcherna
              lika ofta upplever att klubbarna känner trycket och också känner
              en otålighet över att det här tar tid. Jag har stor respekt för
              det. Jag träffar väldigt många som är engagerade i den här frågan,
              men jag måste ändå försöka hantera den på ett sätt som gör att
              vi fångar in de synpunkter som finns så att vi kan lägga fram
              ett förslag som är någorlunda stabilt. Det är min bestämda ambition
              att försöka klara den uppgiften.
            </seg>
          </u>
          <note type="speaker">
            Anf. 13 YLVA JOHANSSON (S):
          </note>
          <u xml:id="i-9764dee3b8b932ee-79" next="i-9764dee3b8b932ee-82" who="Q3369258">
            <seg>
              Fru talman! Tack, justitieministern! Justitieministern ger här
              bilden av att klubbarna jobbar bra med säkerheten, att samarbetet
              med polisen är bra och att klubbarnas säkerhetsarbete dessutom
              kraftigt har förbättrats. Det är glädjande att justitieministern
              har den bilden. Jag har samma bild. Men just därför känns det
              frustrerande för klubbarna att de får de här höga polisnotorna.
              Ett av skälen till att de får dem är att de ska vara ett sätt
              att stävja oroligheter och förbättra säkerheten. Man känner snarast
              att det är tvärtom när man, alltså de klubbar som har bildat aktiebolag,
              får de här notorna.
            </seg>
          </u>
          <u xml:id="i-9764dee3b8b932ee-80" prev="i-9764dee3b8b932ee-79" who="Q3369258">
            <seg>
              Man ska ha klart för sig att idrottsaktiebolag visserligen inte
              är en egen bolagsform, men i praktiken fungerar de helt annorlunda
              än andra aktiebolag, eftersom de följer de regler för att bilda
              bolag som Riksidrottsförbundet har satt upp. Därför är de som
              främmande fåglar bland andra aktiebolag och följer andra regler
              än vad andra aktiebolag gör, även om de formellt sett inte har
              en annan juridisk form.
            </seg>
          </u>
          <u xml:id="i-9764dee3b8b932ee-81" prev="i-9764dee3b8b932ee-79" who="Q3369258">
            <seg>
              Fru talman! Jag har full förståelse för att justitieministern
              känner ett ansvar för att bereda de frågor som inte har blivit
              beredda i utredningen, för det finns ju de som inte är i idrottsevenemang
              och som också drabbas av poliskostnader. Jag har full förståelse
              för det, men samtidigt har idrottsrörelsen, framför allt fotbolls-
              och ishockeyklubbarna som är drabbade, väntat förtvivlat på att
              utredningen först skulle tillsättas, sedan att den skulle bli
              klar och sedan att den skulle remissbehandlas och nu får man höra
              att frågor som inte fanns med i utredningen måste beredas mer.
              Det skapar en oerhörd frustration, därför att vi vill se problemen
              lösta innan klubbarna förblöder.
            </seg>
          </u>
          <u xml:id="i-9764dee3b8b932ee-82" prev="i-9764dee3b8b932ee-79" who="Q3369258">
            <seg>
              Jag hoppas att jag kan tolka justitieministerns svar som att
              ett besked snart ska komma. Jag har en förhoppning om att det
              ska vara ett positivt besked för idrottsrörelsen.
            </seg>
          </u>
          <note type="speaker">
            Anf. 14 Justitieminister BEATRICE ASK (M):
          </note>
          <u xml:id="i-9764dee3b8b932ee-83" next="i-9764dee3b8b932ee-87" who="Q297850">
            <seg>
              Fru talman! Låt mig bara rekapitulera att vi har en lagstiftning
              som vi har haft väldigt länge. Bakgrunden till de problem som
              nu diskuteras i Stockholm är att vi har en del klubbar som har
              valt att arbeta i bolagsform, att man bestämde sig för att tillämpa
              regelverket och att det faktiskt är rätt stora ordningsstörningar
              som kräver stora insatser. Det är en rad olika faktorer som har
              ställt till det hela. Däremot är det här ingenting som kommer
              som en blixt från klar himmel. Samarbetet mellan polisen och klubbarna
              har pågått över tid och, tycker jag, utvecklats på ett positivt
              sätt. Kostnaden för polisens insatser beror naturligtvis på hur
              framgångsrikt man kan arbeta med andra säkerhetsfrågor. Där finns
              det förslag i utredningen, och en del är gjort sedan tidigare.
            </seg>
          </u>
          <u xml:id="i-9764dee3b8b932ee-84" prev="i-9764dee3b8b932ee-83" who="Q297850">
            <seg>
              Det handlar också om sådant som klubbarna kan påverka, till exempel
              tiden för arrangemanget, publikstorleken, utformningen av arenan
              och mycket annat. Det här är en pågående diskussion som vi måste
              ha.
            </seg>
          </u>
          <u xml:id="i-9764dee3b8b932ee-85" prev="i-9764dee3b8b932ee-83" who="Q297850">
            <seg>
              Jag förstår att de här bolagsklubbarna känner att det är viktigt
              att få en lösning på de problem som de ser. Jag vill dock säga
              att det inte drabbar all fotboll, därför att de flesta fotbollsklubbar
              ju faktiskt är ideella. Men det slår, inte minst i en del serier,
              ganska ojämnt, därför att några är i bolagsform och några inte.
              Det finns avvägningar man kan göra, men det slår inte mot fotbollen
              som helhet.
            </seg>
          </u>
          <u xml:id="i-9764dee3b8b932ee-86" prev="i-9764dee3b8b932ee-83" who="Q297850">
            <seg>
              Däremot kan man ha ordningsproblem också i anslutning till andra
              typer av arrangemang. Jag menar att det vi ska göra är att hitta
              regler och förhållningssätt som gör att det vi kommer fram till
              är lika stabilt som det vi har levt med hittills. Vi har ett regelverk
              från 50-talet. Det har hållit väl över tid och har först på senare
              år ställt till det.
            </seg>
          </u>
          <u xml:id="i-9764dee3b8b932ee-87" prev="i-9764dee3b8b932ee-83" who="Q297850">
            <seg>
              Jag tror också att det är viktigt att säkerställa att vi får
              en enhetlig bedömning så att det inte blir olika mellan olika
              polismyndigheter, vilket är fallet i dag.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellation 2012/13:134 om de psykiskt sjuka
          </note>
          <note type="speaker">
            Anf. 15 Socialminister GÖRAN HÄGGLUND (KD):
          </note>
          <u xml:id="i-9764dee3b8b932ee-88" next="i-9764dee3b8b932ee-95" who="Q918261">
            <seg>
              Fru talman! Sven Britton har ställt ett antal frågor till mig
              inom området psykisk ohälsa som bland annat handlar om ifall jag
              har gjort ställningstagandet att personaltäthet, utbildningsgrad
              och antal sängplatser är till fyllest inom psykiatrin i dag och
              om organisationen av den psykiatriska vården och dess resurser
              är till fyllest för patienternas behov och personalens förväntningar.
            </seg>
          </u>
          <u xml:id="i-9764dee3b8b932ee-89" prev="i-9764dee3b8b932ee-88" who="Q918261">
            <seg>
              Jag vill börja med att säga att det är landstingen och kommunerna
              som har huvudansvaret för att organisera sina verksamheter så
              att alla invånare får tillgång till en god vård och omsorg. Statens
              roll är att sätta ramarna för verksamheten genom lagstiftning
              samt att utöva tillsyn och följa upp verksamheten. För detta har
              vi myndigheter som till exempel Socialstyrelsen som har rätt att
              ingripa om vården inte håller tillräcklig kvalitet eller på annat
              sätt brister.
            </seg>
          </u>
          <u xml:id="i-9764dee3b8b932ee-90" prev="i-9764dee3b8b932ee-88" who="Q918261">
            <seg>
              Statens roll är också att stödja och stimulera till utveckling
              av hälso- och sjukvården, till exempel genom att stödja arbetet
              med kvalitetsutveckling, tillgänglighet och öppna jämförelser.
              Dessutom bidrar staten med medel genom det kommunala utjämningssystemet
              samt med riktade medel till olika satsningar i landstingen och
              kommunerna.
            </seg>
          </u>
          <u xml:id="i-9764dee3b8b932ee-91" prev="i-9764dee3b8b932ee-88" who="Q918261">
            <seg>
              Under perioden 20072012 har regeringen gjort en omfattande satsning
              på att åstadkomma konkreta och varaktiga förbättringar för personer
              med psykisk ohälsa. Ca 4,6 miljarder kronor har avsatts för insatser
              på området. Aktiviteterna och den kraftsamling som har påbörjats
              under tidigare år fortsätter nu och intensifieras för att vården
              och omsorgen för personer med psykisk ohälsa ska fungera på en
              nivå som svarar mot samhällets ambitioner och som motsvarar de
              krav som medborgarna ställer. Regeringen avsätter därför ca 870
              miljoner kronor per år för insatser på området. Målet med vår
              satsning är att personer med psykisk ohälsa ska ha samma tillgång
              till en jämlik, kunskapsbaserad, säker och tillgänglig vård och
              omsorg av god kvalitet som personer med somatisk ohälsa.
            </seg>
          </u>
          <u xml:id="i-9764dee3b8b932ee-92" prev="i-9764dee3b8b932ee-88" who="Q918261">
            <seg>
              I maj 2012 beslutade regeringen om handlingsplanen PRIO Psykisk
              ohälsa en plan för riktade insatser inom området psykisk ohälsa
              20122016 . I handlingsplanen redogör vi för ett antal mål och
              strategiska områden som kommer att utgöra grund för vårt arbete
              på området under de kommande fem åren. För att öka tydligheten
              i regeringens ambition har också delmål formulerats. Dessa tydliggör
              således våra mål och förväntningar. Bland delmålen märks frågan
              om samordning mellan kommuner och landsting, kompetens- och kvalitetsutveckling
              samt frågor om boende och sysselsättning för personer med omfattande
              eller komplicerad psykiatrisk problematik.
            </seg>
          </u>
          <u xml:id="i-9764dee3b8b932ee-93" prev="i-9764dee3b8b932ee-88" who="Q918261">
            <seg>
              För att säkerställa en stabil plattform för arbetet med att utveckla
              insatserna på området träffade regeringen och Sveriges Kommuner
              och Landsting 2012 en överenskommelse om stöd till riktade insatser
              inom området psykisk ohälsa. Genom överenskommelsen fördelar regeringen
              350 miljoner kronor till kommuner och landsting som lever upp
              till vissa definierade prestationsmål. Ett av prestationsmålen
              i årets överenskommelse handlar om samverkan mellan huvudmännen.
              För 2013 träffas en ny överenskommelse där ambitionen i prestationsmålen
              ökar. Tanken är att denna typ av överenskommelse ska träffas varje
              år fram till 2016, vilket skapar en tydlighet för huvudmännen
              och borgar för en verklig förbättring av de insatser som Sven
              Britton efterfrågar.
            </seg>
          </u>
          <u xml:id="i-9764dee3b8b932ee-94" prev="i-9764dee3b8b932ee-88" who="Q918261">
            <seg>
              Flera av de senaste årens insatser har resulterat i att kunskapsstödet
              har ökat på området. Socialstyrelsen har tagit fram flera nya
              nationella riktlinjer och vägledningar, och Vetenskapsrådet har
              i uppdrag att inrätta ca 30 forskartjänster för kliniskt verksamma
              i psykiatrin.
            </seg>
          </u>
          <u xml:id="i-9764dee3b8b932ee-95" prev="i-9764dee3b8b932ee-88" who="Q918261">
            <seg>
              För att ytterligare stärka arbetet med en stabil och långsiktig
              utveckling har regeringen inrättat en tillfällig samordningsfunktion
              på Socialdepartementet som har i uppdrag att driva på utvecklingen
              på området och följa upp regeringens PRIO-satsning. En motsvarande
              samordningsfunktion har inrättats vid Sveriges Kommuner och Landsting.
            </seg>
          </u>
          <note type="speaker">
            Anf. 16 SVEN BRITTON (S):
          </note>
          <u xml:id="i-9764dee3b8b932ee-96" next="i-9764dee3b8b932ee-101" who="Q5586745">
            <seg>
              Fru talman! Jag vill tacka socialminister Hägglund för det utförliga
              och innehållsrika svaret. Det visar att Socialdepartementet har
              förstått att vården för de psykiskt sjuka inte är likvärdig med
              den vård som somatiskt sjuka har. Ambitionen är dock att göra
              den likvärdig, och det är bra nog.
            </seg>
          </u>
          <u xml:id="i-9764dee3b8b932ee-97" prev="i-9764dee3b8b932ee-96" who="Q5586745">
            <seg>
              Utgångspunkten för mina tankar var just den likvärdiga vården.
              Jag är inte psykiater, men jag har verkat inom sjukvården i snart
              50 år, då som infektionsläkare. Det innebär att man får besöka
              psykiatriska avdelningar eftersom de psykiskt sjuka får somatiska
              sjukdomar mer än vi andra medborgare. Genomsnittsöverlevnaden
              för den psykossjuka människan är ungefär tio år kortare än för
              oss andra. Det beror delvis på att de får komplikationer av sina
              mediciner. De har också en större missbruksproblematik, ofta i
              kombination med psykisk sjukdom. Det handlar alltså om sådana
              svåra saker.
            </seg>
          </u>
          <u xml:id="i-9764dee3b8b932ee-98" prev="i-9764dee3b8b932ee-96" who="Q5586745">
            <seg>
              Jag har därför ganska ofta kommit att besöka psykiatriska avdelningar
              under min verksamhet både i Sverige och i andra länder och kunnat
              konstatera att de psykiskt sjuka har det betydligt värre än de
              somatiskt sjuka. Det är mycket beklagligt. Inte minst tänker jag
              på miljön. Den är så påver att även vi som är psykiskt friska
              blir nedstämda av att komma till en psykiatrisk avdelning. Det
              är sådant som borde kunna åtgärdas ganska lätt. Till de öppna
              psykiatriska mottagningarna finns exempelvis ingångsspärrar. Hur
              ska en prepsykotisk ung man, kanske paranoid, vilja besöka en
              sådan enhet om den inte är mer välkomnande än så?
            </seg>
          </u>
          <u xml:id="i-9764dee3b8b932ee-99" prev="i-9764dee3b8b932ee-96" who="Q5586745">
            <seg>
              Jag är mycket glad över att det nu satsas på psykiatri. Det har
              varit neddragningar, omorganisationer och så vidare som gjort
              att den blivit uttröttad, men nu verkar det som om det satsas
              en hel del. Det sker väl delvis mot bakgrund av den utredning
              som Milton gjorde 2005. Nu börjar det hända något.
            </seg>
          </u>
          <u xml:id="i-9764dee3b8b932ee-100" prev="i-9764dee3b8b932ee-96" who="Q5586745">
            <seg>
              Eftersom det satsas så pass mycket ja, mycket vet jag inte, men
              det satsas en hel del vill jag gärna veta om det kommer de psykiskt
              sjuka till del. Får de en bättre vårdnad så att de tillfrisknar
              mer än tidigare? Det är ju förhoppningen. Det är viktigt att veta
              att de psykiska sjukdomarna går att förbättra med den vård som
              finns tillgänglig. Om den vården kommer de sjuka till del, om
              de får den i rätt form och under rätta omständigheter, kommer
              det att vara framgångsrikt och ge resultat bland dessa medmänniskor.
              Det är kanske lite grann det jag efterlyser.
            </seg>
          </u>
          <u xml:id="i-9764dee3b8b932ee-101" prev="i-9764dee3b8b932ee-96" who="Q5586745">
            <seg>
              Vi vet att många uppföljningar är på gång, ända fram till 2016,
              vilket är mycket ambitiöst. Kan vi få lite handfasta bevis för
              att de verkligen kommer de psykiskt sjuka till del? Har socialministern
              några sådana studier på gång? Det skulle jag och säkert också
              de psykiskt sjuka och deras anhöriga gärna vilja veta.
            </seg>
          </u>
          <note type="speaker">
            Anf. 17 METIN ATASEVEN (M):
          </note>
          <u xml:id="i-9764dee3b8b932ee-102" next="i-9764dee3b8b932ee-109" who="Q5561846">
            <seg>
              Fru talman! Det är mycket viktiga frågor som Sven Britton lyfter
              fram i sin interpellation. Psykisk ohälsa ökar bland populationen,
              och orsakerna är varierande. Vi måste ställa oss frågan: Vad är
              psykisk ohälsa, och vem drabbas av det? Psykisk hälsa har alla
              människor. Det finns en myt om att psykiska problem bara drabbar
              vissa, men det kan drabba oss alla.
            </seg>
          </u>
          <u xml:id="i-9764dee3b8b932ee-103" prev="i-9764dee3b8b932ee-102" who="Q5561846">
            <seg>
              Enligt WHO är psykisk ohälsa ett av de snabbast växande hoten
              mot folkhälsan i världen. Speciellt gäller det depressioner och
              ångestsjukdomar. Många människor skäms över att vara psykiskt
              sjuka. De skäms och vill inte berätta om sin ohälsa. Det är förståeligt
              eftersom det finns fördomar i samhället. I dagens Sverige kan
              var femte person inte tänka sig att bjuda hem någon med psykisk
              ohälsa. Det är tyvärr vanligt att människor med psykisk ohälsa
              stigmatiseras. De känner sig diskriminerade och möts alltför ofta
              av en attityd som uppfattas som nedlåtande, ifrågasättande och
              rent av kränkande. Därför måste attityderna mot människor med
              allvarlig psykisk ohälsa förbättras, vilket också regeringen uppmärksammat.
            </seg>
          </u>
          <u xml:id="i-9764dee3b8b932ee-104" prev="i-9764dee3b8b932ee-102" who="Q5561846">
            <seg>
              Det finns även en annan myt om psykisk ohälsa, nämligen att den
              som en gång fått psykiska problem kommer att vara sjuk resten
              av livet. Sanningen är den att de flesta återhämtar sig helt eller
              får hjälp till ett fungerande liv. Det gäller även tyngre diagnoser,
              såsom schizofreni.
            </seg>
          </u>
          <u xml:id="i-9764dee3b8b932ee-105" prev="i-9764dee3b8b932ee-102" who="Q5561846">
            <seg>
              Fru talman! Det finns oroande trender bland barn och ungdomar
              i dag. Många upplever stress, ångest, huvudvärk, sömnbesvär och
              svårigheter att hantera sin vardag. De vanligaste tillstånden
              är depression, ångest, schizofreni och andra psykoser samt missbruk.
              Regeringen har uppmärksammat detta, vilket också styrks av den
              stora psykiatrisatsningen på närmare 3,7 miljarder kronor som
              gjordes mellan 2007 och 2011.
            </seg>
          </u>
          <u xml:id="i-9764dee3b8b932ee-106" prev="i-9764dee3b8b932ee-102" who="Q5561846">
            <seg>
              Psykisk ohälsa är ett av regeringens mest prioriterade områden.
              Mycket har gjorts från regeringens sida, men mer behöver göras
              inom området. Det är målet med den nya satsningen PRIO psykisk
              ohälsa. Där fortsätter regeringen att satsa närmare 870 miljoner
              kronor varje år fram till 2016. Med PRIO psykisk ohälsa får vi
              en större satsning på förstärkt vårdgaranti inom den specialiserade
              barn- och ungdomspsykiatrin. Det innebär att ett första besök
              ska fås inom 30 dagar och ett andra besök inom ytterligare 30
              dagar, då med fördjupad utredning.
            </seg>
          </u>
          <u xml:id="i-9764dee3b8b932ee-107" prev="i-9764dee3b8b932ee-102" who="Q5561846">
            <seg>
              Regeringen har också initierat Metisprojektet, som ska leda till
              att allt fler läkare väljer att göra sin specialisttjänstgöring
              inom barn- och ungdomspsykiatrin eller inom vuxenpsykiatrin. Man
              ser också behovet av tidiga insatser för att jobba mer preventivt
              och för att fånga upp barn och ungdomar som mår psykiskt dåligt
              och ge dem rätt vård för att vända den negativa trenden.
            </seg>
          </u>
          <u xml:id="i-9764dee3b8b932ee-108" prev="i-9764dee3b8b932ee-102" who="Q5561846">
            <seg>
              Regeringen har också ställt krav på landstingen och kommunerna
              att samarbeta för att stötta och hjälpa människor med psykiska
              funktionsnedsättningar. Ingen ska hamna mellan stolarna.
            </seg>
          </u>
          <u xml:id="i-9764dee3b8b932ee-109" prev="i-9764dee3b8b932ee-102" who="Q5561846">
            <seg>
              Vi har jobbat med frågan om samarbete mellan landsting och kommun
              i många år i Södertälje. Vi anser att det fungerar bra. Människor
              får den hjälp de behöver. Precis som jag sade tidigare ska ingen
              hamna mellan stolarna. Det är viktigt att dessa människor uppfattar
              att vi ser dem, tar hand om dem och hjälper dem på alla sätt och
              vis.
            </seg>
          </u>
          <note type="speaker">
            Anf. 18 Socialminister GÖRAN HÄGGLUND (KD):
          </note>
          <u xml:id="i-9764dee3b8b932ee-110" next="i-9764dee3b8b932ee-117" who="Q918261">
            <seg>
              Fru talman! Jag är för det första glad att Sven Britton har tagit
              upp den fråga som jag känner är oerhört angelägen att jobba med.
              Varför? Bland annat för att vi talar om många av vårt samhälles
              allra mest sköra personer. Det är personer som sällan har tillgång
              till de största megafonerna eller har möjlighet, ork och kraft
              att formulera sina krav och förhållanden för beslutsfattare.
            </seg>
          </u>
          <u xml:id="i-9764dee3b8b932ee-111" prev="i-9764dee3b8b932ee-110" who="Q918261">
            <seg>
              För det andra handlar det om faktiska omständigheter. Under en
              lång följd av år har psykiatrin varit satt på undantag. Här fanns
              på 1970- och 1980-talen fantastiska idéer om att riva de stora
              opersonliga mentalsjukhusen och bygga små fantastiska vårdenheter
              där de var sysselsatta och kunde känna trivsel i de små sammanhangen.
              Man klarade den första delen, men man klarade inte den andra delen.
              Många enskilda personer hamnade mellan stolarna. Det fanns ingen
              tillhörighet. En del hamnade i en situation där de inte hade någonstans
              att bo, ännu mindre något att sysselsätta sig med. Många drabbades
              av missbruksproblem och så vidare.
            </seg>
          </u>
          <u xml:id="i-9764dee3b8b932ee-112" prev="i-9764dee3b8b932ee-110" who="Q918261">
            <seg>
              Jag tror att alla som instämmer i den här bilden är överens med
              mig om att dessa problem inte återställs i brådrasket. Det fordras
              många år av uthålligt arbete från oss på den nationella nivån
              och av kommunföreträdare och landstingsföreträdare. Här är det
              precis som Sven Britton väl har beskrivit, nämligen att det finns
              många olika huvudmän där var och en måste dra sitt strå till stacken
              för att vi ska lyckas.
            </seg>
          </u>
          <u xml:id="i-9764dee3b8b932ee-113" prev="i-9764dee3b8b932ee-110" who="Q918261">
            <seg>
              Här finns en del åtgärder som är av karaktären att det tar lång
              tid innan de ger genomslag. Sven Britton ställer på goda grunder
              frågan om dessa åtgärder kommer de personer som drabbas av psykisk
              ohälsa till del.
            </seg>
          </u>
          <u xml:id="i-9764dee3b8b932ee-114" prev="i-9764dee3b8b932ee-110" who="Q918261">
            <seg>
              En del av åtgärderna kommer dessa personer snabbt till del, andra
              tar längre tid. Metin Ataseven tog upp problemen med utbildningssituationen.
              Det har tidigare varit en situation med problem att få läkare
              att specialisera sig inom psykiatrin, men med hjälp av kraftfulla
              insatser har vi kommit dithän att sedan 2007 har antalet specialistläkarbevis
              i psykiatri ökat med 43 procent och antalet läkare som gör ST
              i psykiatrin har ökat mer än för någon annan specialitet mellan
              2008 och 2011. Det är en fantastisk utveckling för ett område
              där vi tidigare såg ett förstrött intresse. Fler har riktat in
              sig på området.
            </seg>
          </u>
          <u xml:id="i-9764dee3b8b932ee-115" prev="i-9764dee3b8b932ee-110" who="Q918261">
            <seg>
              Kommer detta patienterna till del? Ja, men det tar tid. Sven
              Britton vet mer än de flesta hur lång tid det tar innan en läkare
              har gått igenom utbildningen och har blivit en fullständig specialist.
            </seg>
          </u>
          <u xml:id="i-9764dee3b8b932ee-116" prev="i-9764dee3b8b932ee-110" who="Q918261">
            <seg>
              Förstärkningen av vårdgarantin har belysts tidigare. Det gäller
              inte minst insatserna gentemot barn. Vårdgarantin gällde tidigare
              90 dagar. Vi sade att det duger inte. Det kan inte vara så att
              den lilla tjej eller kille som behöver hjälp av psykiatrin ska
              få beskedet att komma tillbaka om tre månader. Vi har sagt högst
              30 dagar. Vi ser nu remarkabla förbättringar. Vi är inte ända
              framme, men det har medfört att 90 procent av landstingen klarar
              av målet att ta emot barn och ungdomar som söker specialiserad
              psykiatrisk barn- och ungdomsvård inom 30 dagar. Det är bra.
            </seg>
          </u>
          <u xml:id="i-9764dee3b8b932ee-117" prev="i-9764dee3b8b932ee-110" who="Q918261">
            <seg>
              Det finns ytterligare saker som vi behöver lyckas med innan vi
              kan säga att vi är nöjda om det någonsin kommer att inträffa.
            </seg>
          </u>
          <note type="speaker">
            Anf. 19 SVEN BRITTON (S):
          </note>
          <u xml:id="i-9764dee3b8b932ee-118" next="i-9764dee3b8b932ee-124" who="Q5586745">
            <seg>
              Fru talman! Jag känner en viss förtröstan inför de ambitioner
              som regeringen har uttryckt.
            </seg>
          </u>
          <u xml:id="i-9764dee3b8b932ee-119" prev="i-9764dee3b8b932ee-118" who="Q5586745">
            <seg>
              Nu har Socialstyrelsen som tillsynsmyndighet påvisat en mängd
              brister, framför allt på kommunnivå, när det gäller boendeformer
              och sysselsättning för de psykiskt långtidssjuka. De kan inte
              göra så mycket mer än att påvisa detta. Sedan är det för kommunerna
              att efterleva kraven. Det vet jag inte om de har gjort på det
              sätt man kunde hoppas. Kommunerna har fått lite sämre ekonomi
              i och med att skatteintäkterna har minskat lite på grund av jobbskatteavdragen.
              De har kanske svårt att tillgodose dem.
            </seg>
          </u>
          <u xml:id="i-9764dee3b8b932ee-120" prev="i-9764dee3b8b932ee-118" who="Q5586745">
            <seg>
              Jag skulle vilja veta om utvecklingen är positiv även på det
              området. Jag tror att de psykiskt sjuka har det sämre än till
              exempel utvecklingsstörda, som omfattas av omsorgslagen och därmed
              i det avseendet har lite bättre förmåner. Jag är angelägen om
              att Socialstyrelsens påpekanden verkligen åtgärdas. Det gäller
              också de kontrakt som landsting och kommun ska upprätta när det
              gäller de psykiskt sjuka. De görs tydligen inte alls i den utsträckning
              som förväntas. Likaså ska det finnas behandlingsplaner för dessa
              patienter så att vardera sidan vet vad som ska ske.
            </seg>
          </u>
          <u xml:id="i-9764dee3b8b932ee-121" prev="i-9764dee3b8b932ee-118" who="Q5586745">
            <seg>
              Ambitionerna är höga. Men jag återkommer till frågan om ambitionerna
              verkligen genomförs så att de kommer de psykiskt sjuka till del.
            </seg>
          </u>
          <u xml:id="i-9764dee3b8b932ee-122" prev="i-9764dee3b8b932ee-118" who="Q5586745">
            <seg>
              Nu har det varit lite svårt med psykiatrin eftersom det där till
              skillnad från de somatiska sjukdomarna har funnits två skolor,
              nämligen den biologiska psykiatrin och socialpsykiatrin. Det har
              tagit lite kraften ur vården. Jag tror att det håller på att förbättras,
              att man förstår inom specialiteten att det behövs en samverkan
              mellan bägge två enheterna för att det ska bli så bra som möjligt
              för de psykiskt sjuka. Den insikten kommer allt mer och mer på
              bägge håll. Det är till glädje för de psykiskt sjuka människorna.
            </seg>
          </u>
          <u xml:id="i-9764dee3b8b932ee-123" prev="i-9764dee3b8b932ee-118" who="Q5586745">
            <seg>
              De psykiska sjukdomarna ökar i hela världen, inte minst i utvecklingsländerna
              och då framför allt hos kvinnor. Är de psykiska sjukdomarna en
              mätare på hur världen mår och hur människorna i vår tillvaro mår?
              Det kan vara så. I så fall är det här ett allvarligt tecken som
              man ska ta ett lite större grepp om. Det kan vi inte gå in på
              här. Nu får vi lite mer handfasta belägg för att de psykiskt sjuka
              verkligen kommer i åtnjutande av och förbättras av de många fina
              insatser som är på gång. Jag gläder mig åt att de är på gång,
              men jag vill gärna se lite bevis på det. Det ska väl inte vara
              så svårt att åstadkomma.
            </seg>
          </u>
          <u xml:id="i-9764dee3b8b932ee-124" prev="i-9764dee3b8b932ee-118" who="Q5586745">
            <seg>
              Jag gläder mig också åt att unga läkare vill bli psykiatrer.
              De är många, och det är positivt. Sedan får vi inte glömma att
              vi måste vidareutbilda de äldre psykiatrerna. Det händer en hel
              del. Patienterna ska få tillgång till de framsteg som görs inom
              psykiatrin. Det är positivt att det är fråga om så många unga
              läkare och även sjuksköterskor, sjukgymnaster och psykologer.
              Det är ju fråga om teamwork.
            </seg>
          </u>
          <note type="speaker">
            Anf. 20 METIN ATASEVEN (M):
          </note>
          <u xml:id="i-9764dee3b8b932ee-125" next="i-9764dee3b8b932ee-128" who="Q5561846">
            <seg>
              Fru talman! Regeringen har många projekt på gång. Vi kommer att
              göra en resultatuppföljning och se vad som har fungerat och vad
              som inte har fungerat. Då kan medlen styras lite bättre.
            </seg>
          </u>
          <u xml:id="i-9764dee3b8b932ee-126" prev="i-9764dee3b8b932ee-125" who="Q5561846">
            <seg>
              Statskontoret har nyligen presenterat en slutrapport, i september
              2012, med anledning av den stora psykiatrisatsningen. Där kan
              man utläsa att satsningen har gett bra resultat i form av ett
              ökat och mer varierat utbud av sysselsättning för psykiskt funktionsnedsatta.
              När det gäller vården får fler ungdomar och barn vård i rätt tid
              inom vårdgarantin, 30 dagar, och sedan en fördjupad analys inom
              ytterligare 30 dagar.
            </seg>
          </u>
          <u xml:id="i-9764dee3b8b932ee-127" prev="i-9764dee3b8b932ee-125" who="Q5561846">
            <seg>
              Regeringen har också förbättrat förutsättningarna för en mer
              kompetent vård och omsorg genom att 100 000 nya utbildningsplatser
              ordnas för personal så att de kan vidareutbilda sig inom psykiatrin.
              Det är ett sätt att jobba preventivt också. Man utbildar exempelvis
              kuratorer i skolorna, där de upptäcker ungdomar i ett tidigt skede
              och kan hjälpa dem tidigt. Många gånger har det gått för lång
              tid, och hjälpen har nästan kommit för sent, vilket har fördjupat
              den psykiska ohälsan. Det är någonting som regeringen har lyckats
              väldigt bra med.
            </seg>
          </u>
          <u xml:id="i-9764dee3b8b932ee-128" prev="i-9764dee3b8b932ee-125" who="Q5561846">
            <seg>
              Det finns dock mer att göra på psykiatriområdet, vilket man är
              fullt medveten om. Därför fortsätter satsningarna med närmare
              900 miljoner varje år fram till 2016.
            </seg>
          </u>
          <note type="speaker">
            Anf. 21 Socialminister GÖRAN HÄGGLUND (KD):
          </note>
          <u xml:id="i-9764dee3b8b932ee-129" next="i-9764dee3b8b932ee-135" who="Q918261">
            <seg>
              Fru talman! Anders Milton gjorde, som nämndes tidigare i debatten,
              en oerhört bred utredning som kom fram efter många samtal och
              mångas medverkan för att få fram en bra bild av situationen. Där
              kom långt över hundra förslag till förstärkningar och förbättringar.
            </seg>
          </u>
          <u xml:id="i-9764dee3b8b932ee-130" prev="i-9764dee3b8b932ee-129" who="Q918261">
            <seg>
              Regeringen har försökt genomföra det här tillsammans med kommuner
              och landsting. En av de sakerna har belysts här, och det handlar
              om att vi måste få verksamheterna att bygga på vetenskap och beprövad
              erfarenhet och att de arbetssätt som vi har är evidensbaserade.
              Här finns, precis som sades, ganska många olika skolor och en
              hel del gamla teorier som hänger kvar som kanske borde ha mönstrats
              ut i takt med att nya forskningsrön har lagts till de gamla. Här
              finns fortfarande mycket att göra, förstås.
            </seg>
          </u>
          <u xml:id="i-9764dee3b8b932ee-131" prev="i-9764dee3b8b932ee-129" who="Q918261">
            <seg>
              Socialstyrelsen har gjort en hel del viktigt arbete som rör kunskapsöversikter
              när det gäller hur man behandlar olika sjukdomstillstånd och har
              tagit fram nationella riktlinjer för såväl schizofreni som schizofreniliknande
              tillstånd, depression och ångestsyndrom. Det gör att man får en
              bättre tillämpning av den kunskap som finns ute i verksamheterna.
            </seg>
          </u>
          <u xml:id="i-9764dee3b8b932ee-132" prev="i-9764dee3b8b932ee-129" who="Q918261">
            <seg>
              En annan viktig sak som har belysts handlar om sysselsättningen
              för personer som har drabbats av psykisk ohälsa. Det är ett svårt
              område. Men man kan utan vidare säga att flera hundra personer
              har hjälpts att komma tillbaka i studier och arbete. Mycket finns
              kvar att utveckla på det området, också den allmänna utbildningsnivån,
              kunskapsnivån och kompetensen bland människor som arbetar inom
              den psykiatriska vården som inte är läkare. De har gjort stora
              insatser som har stor betydelse. Lagstiftningen har i vissa avseenden
              skärpts och förbättrats, just för att åstadkomma den individuella
              planen för varje person.
            </seg>
          </u>
          <u xml:id="i-9764dee3b8b932ee-133" prev="i-9764dee3b8b932ee-129" who="Q918261">
            <seg>
              Där fullgör kommunerna ett åtagande: Det här är vår sak. Kommunerna
              har ansvar för boendet och för sysselsättningen medan landstingen
              svarar för vårdinnehållet. Då måste man komma överens med den
              enskilda personen, som utgångspunkt, om vad var och en ska göra.
              Där ser vi också betydande framsteg.
            </seg>
          </u>
          <u xml:id="i-9764dee3b8b932ee-134" prev="i-9764dee3b8b932ee-129" who="Q918261">
            <seg>
              Attityder är förstås, som har sagts, fantastiskt viktiga i sammanhanget.
              Här har vi bland annat ett projekt som kallas Hjärnkoll, som genomförs
              tillsammans med patientorganisationer, som vi tror är väldigt
              viktiga. Deras erfarenheter kan tillföra väldigt mycket när det
              gäller utvecklingen av den framtida vården. Det är inte bara patientorganisationer
              utan också anhörigorganisationer och andra som berörs i sammanhanget.
            </seg>
          </u>
          <u xml:id="i-9764dee3b8b932ee-135" prev="i-9764dee3b8b932ee-129" who="Q918261">
            <seg>
              Jag gissar att det arbete som rör psykiatrin, som handlar om
              så många olika fält och berör så många olika nivåer och så många
              yrkesgrupper, kommer att behöva bedrivas under all den tid som
              vi kan överblicka. Vi har mycket kvar att göra, men jag är glad
              över att vi ser framsteg och att det förbättras. Det går inte
              längre nedåt, utan det går uppåt. Vi kan bocka av saker och ting
              som betydelsefulla. Men vi har ett fortsatt arbete att bedriva
              innan vi kan säga att vi är nöjda med hur det fungerar.
            </seg>
          </u>
          <note type="speaker">
            Anf. 22 SVEN BRITTON (S):
          </note>
          <u xml:id="i-9764dee3b8b932ee-136" next="i-9764dee3b8b932ee-139" who="Q5586745">
            <seg>
              Fru talman! Jag ska inte förlänga debatten så mycket. Jag tycker
              att det finns en stor enighet om att vi måste hjälpa de psykiskt
              sjuka, och den hjälpen är på gång.
            </seg>
          </u>
          <u xml:id="i-9764dee3b8b932ee-137" prev="i-9764dee3b8b932ee-136" who="Q5586745">
            <seg>
              Men när vi då försöker ta reda på om hjälpen verkligen har kommit
              menar jag att det är viktigt att vi främst bygger det på patienterna
              själva och deras anhöriga, på deras åsikter, och inte åsikterna
              bland dem som har vårdansvaret, som kanske vill ge en lite förskönande
              bild. Man ska komma ned på den nivå där problemen finns och be
              att få ett svar där. Det ska vara möjligt, och det är det som
              jag längtar efter att se. Och får vi då se att det håller på att
              bli bättre känner vi att vi gör någonting för dem.
            </seg>
          </u>
          <u xml:id="i-9764dee3b8b932ee-138" prev="i-9764dee3b8b932ee-136" who="Q5586745">
            <seg>
              Precis som socialministern säger är det här personer som inte
              har så lätt att föra fram sin åsikt, och kanske inte heller deras
              anhöriga, som Metin har talat om. Man vill inte gärna prata om
              att det finns psykiskt sjuka i släkten. Det är viktigt att vi
              kommer ned på den nivån så att vi verkligen får se att dessa medmänniskor
              får det bättre. I ett civiliserat samhälle som vårt måste vi hjälpa
              just dessa människor som har det svårt. Som Metin mycket riktigt
              säger finns det bra metoder, och människor kan bli mycket bättre
              och bli friska. Vi har de arsenalerna, och får de bara komma patienterna
              till del ska det kunna bli mycket bättre.
            </seg>
          </u>
          <u xml:id="i-9764dee3b8b932ee-139" prev="i-9764dee3b8b932ee-136" who="Q5586745">
            <seg>
              Jag hoppas och tror att vi ska kunna få bevis för att de psykiskt
              sjuka människorna och de som behandlar dem verkligen har känt
              att det har blivit en förbättring. Då kommer åtminstone jag att
              bli väldigt nöjd.
            </seg>
          </u>
          <note type="speaker">
            Anf. 23 Socialminister GÖRAN HÄGGLUND (KD):
          </note>
          <u xml:id="i-9764dee3b8b932ee-140" next="i-9764dee3b8b932ee-145" who="Q918261">
            <seg>
              Fru talman! Jag tror också att det är väldigt viktigt att vi
              bedriver uppföljningsarbete i flera olika former, och en är naturligtvis
              en ständig dialog med patienter, patientorganisationer, brukarorganisationer,
              anhörigorganisationer och andra. Det är en viktig faktor.
            </seg>
          </u>
          <u xml:id="i-9764dee3b8b932ee-141" prev="i-9764dee3b8b932ee-140" who="Q918261">
            <seg>
              Vi följer också upp på andra sätt. En slutsats vi har dragit
              är att vi förmodligen håller på med lite för många saker. Vi måste
              koncentrera oss lite för att bli riktigt bra på några områden
              som är de riktigt centrala. Där försöker vi styra om arbetet just
              nu.
            </seg>
          </u>
          <u xml:id="i-9764dee3b8b932ee-142" prev="i-9764dee3b8b932ee-140" who="Q918261">
            <seg>
              Jag tror också att det är viktigt att vi orkar göra saker utifrån
              två perspektiv, dels det som vi nu omedelbart kan se en nytta
              av, dels sådant som är långsiktigt nödvändigt. Till det hör forskning,
              att satsa på forskning, för detta är ett område som är mindre
              beforskat än den somatiska vården. Man får nog säga att många
              av dem som bär upp forskningen inom psykiatrin är sådana som inom
              kort kommer att kunna dra sig tillbaka efter väl förrättat värv.
              Då börjar det komma nya, unga, hungriga forskare som vill vara
              med och utveckla.
            </seg>
          </u>
          <u xml:id="i-9764dee3b8b932ee-143" prev="i-9764dee3b8b932ee-140" who="Q918261">
            <seg>
              Det andra handlar om, som jag har varit inne på, läkare med den
              här specialiseringen för att ta över där andra går i pension.
              Det har vi lyckats väl med så här långt, och där gäller det naturligtvis
              att hålla i.
            </seg>
          </u>
          <u xml:id="i-9764dee3b8b932ee-144" prev="i-9764dee3b8b932ee-140" who="Q918261">
            <seg>
              Vi behöver alltså ha ett par olika perspektiv: ett på kort sikt
              och ett långsiktigt där vi ser hur vi säkerställer att vi får
              strukturer som fungerar så bra som de någonsin kan göra, fru talman.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.17 på förslag av förste vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u xml:id="i-9764dee3b8b932ee-145" prev="i-9764dee3b8b932ee-140" who="Q918261">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            11 § Statsministerns frågestund
          </note>
          <note type="speaker">
            Anf. 24 TREDJE VICE TALMANNEN:
          </note>
          <u xml:id="i-9764dee3b8b932ee-146" who="unknown">
            <seg>
              Jag vill hälsa statsministern välkommen till kammaren.
            </seg>
          </u>
          <note>
            Resurser till arbetslösa
          </note>
          <note type="speaker">
            Anf. 25 MIKAEL DAMBERG (S):
          </note>
          <u xml:id="i-9764dee3b8b932ee-147" next="i-9764dee3b8b932ee-149" who="Q3372917">
            <seg>
              Herr talman! 400 000 människor går arbetslösa i Sverige, men
              i fredags presenterade Svenskt Näringsliv ännu en rapport som
              visar att företag inte lyckas rekrytera den arbetskraft de behöver.
              80 procent av vvs-företagen har haft svårt att hitta rätt folk,
              nästan 60 procent i motorbranschen och 50 procent av vårdföretagarna.
            </seg>
          </u>
          <u xml:id="i-9764dee3b8b932ee-148" prev="i-9764dee3b8b932ee-147" who="Q3372917">
            <seg>
              Det här rekryteringsgapet är ett systemfel som både hotar tillväxten
              och håller arbetslösheten väldigt hög i Sverige. Arbetsförmedlingen
              borde bli bättre på att erbjuda snabba insatser som gör att folk
              kan ta de jobb som faktiskt finns på svensk arbetsmarknad. Ibland
              är det bara en tilläggskurs som behövs. Ibland är det bara ett
              lastbilskörkort eller att man slutför sin vårdutbildning. I stället
              skickar Arbetsförmedlingen tillbaka pengar till staten. I år räknar
              man med att skicka tillbaka 3 miljarder kronor till staten i stället
              för att sätta pengarna i arbete.
            </seg>
          </u>
          <u xml:id="i-9764dee3b8b932ee-149" prev="i-9764dee3b8b932ee-147" who="Q3372917">
            <seg>
              Statsministern! I stället för att Arbetsförmedlingen ska skicka
              tillbaka miljarder till staten, varför ändrar regeringen inte
              regelverket så att pengarna och de arbetslösa sätts i arbete?
            </seg>
          </u>
          <note type="speaker">
            Anf. 26 Statsminister FREDRIK REINFELDT (M):
          </note>
          <u xml:id="i-9764dee3b8b932ee-150" next="i-9764dee3b8b932ee-152" who="Q52920">
            <seg>
              Herr talman! Skälet till att det blir resurser över är att arbetslösheten
              inte har blivit så hög som vi befarade. Vi ska dessutom inte ge
              sken av att det är så vi löser problemet med arbetslösheten.
            </seg>
          </u>
          <u xml:id="i-9764dee3b8b932ee-151" prev="i-9764dee3b8b932ee-150" who="Q52920">
            <seg>
              Det sker en omfattande strukturomvandling över tid som gör att
              vi får en alltmer krävande arbetsmarknad som höjer sina trösklar
              gentemot dem som försöker komma in. Det gör att det i grunden
              är en mycket svårare samhällsprövning och samhällsomvandling än
              vad Mikael Dambergs sätt att ställa frågan faktiskt belyser.
            </seg>
          </u>
          <u xml:id="i-9764dee3b8b932ee-152" prev="i-9764dee3b8b932ee-150" who="Q52920">
            <seg>
              Jag tror att utbildningsinsatser är helt centrala, men vi har
              också ett omfattande behov av erfarenhet, som många saknar som
              nu står långt från arbetsmarknaden. Därför är den jobbpakt som
              regeringen arbetar med och andra åtgärder som syftar till att
              man ska få visa upp sitt kunnande, att man ska få pröva på och
              att man ska kunna jobba och samtidigt få utbildningsinsatser en
              mer framkomlig väg vid sidan av att det naturligtvis ska finnas
              tillräckliga resurser hos Arbetsförmedlingen för att åtgärda den
              situation som vi har på arbetsmarknaden.
            </seg>
          </u>
          <note type="speaker">
            Anf. 27 MIKAEL DAMBERG (S):
          </note>
          <u xml:id="i-9764dee3b8b932ee-153" next="i-9764dee3b8b932ee-155" who="Q3372917">
            <seg>
              Herr talman! Jag tror att det är dags för statsministern att
              se verkligheten som den är. Tidigare i veckan ringde en person
              till vårt kansli. Det var en medelålders man med tre barn. Han
              ringde och sade att han hade förlorat jobbet på grund av omstruktureringar
              i arbetslivet, och nu var han arbetslös. Han hade svårt att försörja
              familjen och att betala räkningarna därför att a-kassan var så
              låg. Han tvingades låna pengar av sina föräldrar för att fixa
              räkningarna.
            </seg>
          </u>
          <u xml:id="i-9764dee3b8b932ee-154" prev="i-9764dee3b8b932ee-153" who="Q3372917">
            <seg>
              Han blev ändå ganska glad för han hade äntligen hittat rätt.
              Han hade hittat en arbetsgivare som sade: Jag anställer dig om
              du fixar ett lastbilskörkort. Då gick han till Arbetsförmedlingen
              och sade: Om jag får ett lastbilskörkort kommer jag att få ett
              jobb. Men han fick nej från Arbetsförmedlingen. Förklaringen var
              att han inte hade varit stadigt arbetslös under det senaste året,
              för han hade hoppat på de småjobb som han fick när han var arbetslös.
              Men då fick han nej.
            </seg>
          </u>
          <u xml:id="i-9764dee3b8b932ee-155" prev="i-9764dee3b8b932ee-153" who="Q3372917">
            <seg>
              Vi kan inte skylla det här på Arbetsförmedlingen. Det är regeringen
              som är ansvarig. Min fråga till statsministern kvarstår: Varför
              ska Arbetsförmedlingen skicka tillbaka miljarder till staten när
              400 000 människor är arbetslösa? Varför ändrar inte regeringen
              regelverket så att pengarna och de arbetslösa sätts i arbete?
            </seg>
          </u>
          <note type="speaker">
            Anf. 28 Statsminister FREDRIK REINFELDT (M):
          </note>
          <u xml:id="i-9764dee3b8b932ee-156" next="i-9764dee3b8b932ee-159" who="Q52920">
            <seg>
              Herr talman! Av Mikael Dambergs sätt att beskriva detta skulle
              man kunna tro att Socialdemokraterna förordar att skattebetalarna
              ska stå för alla lastbilskörkort i Sverige. Det finns inget sådant
              förslag i Socialdemokraternas budget. Det är inte ett finansierat
              förslag, som Socialdemokraterna nu antyder.
            </seg>
          </u>
          <u xml:id="i-9764dee3b8b932ee-157" prev="i-9764dee3b8b932ee-156" who="Q52920">
            <seg>
              Jag tycker i grunden inte heller att vi ska framställa det som
              att vi nu avser att med skattemedel täcka alla människors behov
              av körkort. Det där är naturligtvis en avvägningsfråga. Väldigt
              många får använda egna besparingar för att finansiera detta. Det
              ska inte delas ut godtyckligt till några men inte till andra.
              Det är en rättvisefråga, Mikael Damberg. Här får man vara lite
              rädd om skattebetalarnas pengar.
            </seg>
          </u>
          <u xml:id="i-9764dee3b8b932ee-158" prev="i-9764dee3b8b932ee-156" who="Q52920">
            <seg>
              Vi har omfattande resurser. Vi har ett öppet utbildningssystem.
              Det är förmodligen det mest generösa utbildningssystem som finns
              i världen för att stödja människor i omställning. Men beskriv
              inte arbetslösheten och arbetsmarknadens prövningar som isolerade
              till ett enskilt ställningstagande hos Arbetsförmedlingen. Det
              är en betydande strukturomvandling. De enkla jobb vi en gång hade
              finns inte längre. Det handlar om en samhällsomvandling som är
              mycket grundläggande och som kanske är den svåraste samhällsprövning
              Sverige stått inför. Det är bra om man också anpassar beskrivningen
              till det när man pratar om vilka lösningar som finns.
            </seg>
          </u>
          <u xml:id="i-9764dee3b8b932ee-159" prev="i-9764dee3b8b932ee-156" who="Q52920">
            <seg>
              Sveriges roll i internationella klimatförhandlingar
            </seg>
          </u>
          <note type="speaker">
            Anf. 29 PER BOLUND (MP):
          </note>
          <u xml:id="i-9764dee3b8b932ee-160" next="i-9764dee3b8b932ee-162" who="Q5581337">
            <seg>
              Herr talman! Just nu pågår ett internationellt klimatmöte i Doha
              i Qatar. Läget för klimatet är extremt allvarligt. Det visar alla
              signaler. Vi måste omedelbart få till ett internationellt avtal
              som håller utsläppen inom en säker nivå, annars väntar en kollaps
              för klimatet som inte kommer att gå att stoppa.
            </seg>
          </u>
          <u xml:id="i-9764dee3b8b932ee-161" prev="i-9764dee3b8b932ee-160" who="Q5581337">
            <seg>
              Vid klimatmötet i Köpenhamn 2009 lovade världens rika länder
              att ta sin del av ansvaret för att finansiera klimatomställningen
              i fattiga länder. Man lovade också att det skulle vara nya pengar.
              Man skulle inte ta dem från biståndet. Fredrik Reinfeldt var med
              i Köpenhamn. Han lovade där de fattiga länderna att Sverige skulle
              leverera sin del. Trots det har man tagit alla pengar till klimatinsatser
              i syd från just biståndet, från fattigdomsbekämpningen.
            </seg>
          </u>
          <u xml:id="i-9764dee3b8b932ee-162" prev="i-9764dee3b8b932ee-160" who="Q5581337">
            <seg>
              Det här innebär att vi sviker löftet till utvecklingsländerna.
              Jag har därför lämnat in en KU-anmälan mot Fredrik Reinfeldt i
              dag för att jag tycker att man ska granska den här frågan. Men
              jag vill också passa på att fråga statsministern: Hur ska Sverige
              kunna vara trovärdigt i internationella klimatförhandlingar om
              vi inte håller vad vi har lovat?
            </seg>
          </u>
          <note type="speaker">
            Anf. 30 Statsminister FREDRIK REINFELDT (M):
          </note>
          <u xml:id="i-9764dee3b8b932ee-163" next="i-9764dee3b8b932ee-165" who="Q52920">
            <seg>
              Herr talman! Den miljöpartistiska linjen att världens problem
              i klimatfrågan heter Sverige tror jag inte på. Vi har fullföljt
              de löften vi har ställt ut. Vi har betalat in våra fast start-pengar.
              Det har inte riktigt alla gjort. Vi har också sagt att vi är beredda
              att vara en del av en långsiktig finansiering, förutsatt att åtaganden
              görs som leder till att klimatfrågan löses. Men en mycket stor
              andel av de snabbväxande ekonomierna i världen har inte ingått
              sådana åtaganden och därför har vi inte tvågradersmålet inom räckhåll.
              Nu talar Världsbanken till och med om en fyragradig temperaturökning.
            </seg>
          </u>
          <u xml:id="i-9764dee3b8b932ee-164" prev="i-9764dee3b8b932ee-163" who="Q52920">
            <seg>
              Det måste alltså hänga ihop med andras åtaganden. Skuldbelägg
              dem som hotar klimatet och inte dem som försöker lösa problemet!
              Det bidrar nämligen inte till frågans lösning att peka finger
              åt dem som faktiskt har kommit allra längst.
            </seg>
          </u>
          <u xml:id="i-9764dee3b8b932ee-165" prev="i-9764dee3b8b932ee-163" who="Q52920">
            <seg>
              En sak vill jag påpeka. Jag och den regering jag leder har aldrig
              lovat att vi additionellt, ovanpå vår enprocentsnivå av bni, skulle
              tillföra ännu mer resurser. Den typen av resursförslag finns i
              Miljöpartiets och Vänsterpartiets budgetar, men inte hos Socialdemokraterna
              och inte hos alliansregeringen. Jag tycker att detta kan försvaras.
              Det är över 0,7-procentsnivån av bni som FN har fastslagit och
              där Sverige snart ensamt i världen ligger på en högre nivå.
            </seg>
          </u>
          <note type="speaker">
            Anf. 31 PER BOLUND (MP):
          </note>
          <u xml:id="i-9764dee3b8b932ee-166" next="i-9764dee3b8b932ee-169" who="Q5581337">
            <seg>
              Herr talman! Jag får tacka statsministern för svaret, även om
              det inte gör mig särskilt mycket lugnare. Jag är orolig för att
              Sveriges barn inte känner sig så mycket lugnare heller av det
              svaret. Det kom en rapport i våras som visade att sju av tio barn
              i Sverige oroar sig för klimatförändringarna. De oroar sig till
              och med mer för det än för familjens ekonomi eller för att inte
              ha några kompisar i skolan.
            </seg>
          </u>
          <u xml:id="i-9764dee3b8b932ee-167" prev="i-9764dee3b8b932ee-166" who="Q5581337">
            <seg>
              Som statsministern säger kan klimatet bli fyra grader varmare
              redan till år 2060, om 50 år, då många av de barn som lever i
              Sverige i dag fortfarande är i arbetsför ålder. Rapporten visar
              också att vissa delar av världen kommer att bli obeboeliga med
              nuvarande utveckling.
            </seg>
          </u>
          <u xml:id="i-9764dee3b8b932ee-168" prev="i-9764dee3b8b932ee-166" who="Q5581337">
            <seg>
              Jag skulle önska att statsministern gav ett tydligt löfte till
              de här barnen att han ska hålla det han sade i Köpenhamn. Nu säger
              statsministern i sitt svar att han faktiskt tar pengarna från
              biståndet. Sveriges riksdag beslutade att avsätta 1 procent av
              budgeten till bistånd och av det tar statsministern pengar för
              att använda till klimatinsatser i syd, mot det beslut som togs
              i Köpenhamn.
            </seg>
          </u>
          <u xml:id="i-9764dee3b8b932ee-169" prev="i-9764dee3b8b932ee-166" who="Q5581337">
            <seg>
              Jag tror att Sveriges barn gärna skulle se att vuxna håller vad
              vi lovar. Det gäller även vår statsminister.
            </seg>
          </u>
          <note type="speaker">
            Anf. 32 Statsminister FREDRIK REINFELDT (M):
          </note>
          <u xml:id="i-9764dee3b8b932ee-170" next="i-9764dee3b8b932ee-174" who="Q52920">
            <seg>
              Herr talman! Vi har inte sagt att vi anser att man bör lägga
              dessa additionellt om man redan ligger över 0,7 procent av bni,
              vilket är FN:s angivna målnivå för utvecklingsbistånd i världen.
              Sverige ligger på 1 procent. Det finns därutöver två tre länder
              som gör det. Något av de länder som har varit i denna klubb börjar
              nu spara in på sina biståndsinsatser. De flesta andra länder,
              även rika länder, ligger långt under vad vi presterar.
            </seg>
          </u>
          <u xml:id="i-9764dee3b8b932ee-171" prev="i-9764dee3b8b932ee-170" who="Q52920">
            <seg>
              Vi har betalat in de så kallade snabba pengar som det talades
              om i Köpenhamn. Det var under svenskt ordförandeskap som vi drev
              dessa förhandlingar.
            </seg>
          </u>
          <u xml:id="i-9764dee3b8b932ee-172" prev="i-9764dee3b8b932ee-170" who="Q52920">
            <seg>
              Jag vill sedan säga något till de barn som det refereras till
              och som naturligtvis är oroliga när det gäller klimatuppgifterna.
              Problemet är att det är ett globalt problem inför vilket Sverige
              har en mycket liten påverkan. Vi ska, som sagt, vara ärliga gentemot
              våra barn.
            </seg>
          </u>
          <u xml:id="i-9764dee3b8b932ee-173" prev="i-9764dee3b8b932ee-170" who="Q52920">
            <seg>
              Sverige står för mindre än en halv procent av världens utsläpp
              och har naturligtvis en ytterst marginell påverkan. Länder som
              har mycket stor påverkan gör alldeles för lite. Det måste fram
              åtaganden från de snabbväxande ekonomierna om vi ska kunna lösa
              detta. Det bör vara Sveriges tydliga röst runt om i världen vid
              sidan av de rätt betydande insatser som vi redan gör.
            </seg>
          </u>
          <u xml:id="i-9764dee3b8b932ee-174" prev="i-9764dee3b8b932ee-170" who="Q52920">
            <seg>
              Skolavslutningar i kyrkan
            </seg>
          </u>
          <note type="speaker">
            Anf. 33 BJÖRN SÖDER (SD):
          </note>
          <u xml:id="i-9764dee3b8b932ee-175" next="i-9764dee3b8b932ee-179" who="Q4919772">
            <seg>
              Herr talman! Utanför huset faller den första snön här i Stockholm,
              och julens klockor börjar snart klämta. Därmed är det snart dags
              för skolavslutningar.
            </seg>
          </u>
          <u xml:id="i-9764dee3b8b932ee-176" prev="i-9764dee3b8b932ee-175" who="Q4919772">
            <seg>
              För eleverna i Kyrkhedens skola i Hagfors blir det dock ingen
              traditionsenlig skolavslutning i kyrkan. Rektorn uppger att en
              sådan bryter mot Skolverkets riktlinjer, och vi får höra av Skolverket
              att religiösa inslag inte är tillåtna enligt skollagen.
            </seg>
          </u>
          <u xml:id="i-9764dee3b8b932ee-177" prev="i-9764dee3b8b932ee-175" who="Q4919772">
            <seg>
              Men statsministern stod så sent som för ett år sedan här i kammaren
              och garanterade att man skulle få ha skolavslutningar i kyrkan.
              Regeringen har gång på gång försäkrat att man stöder traditionella
              skolavslutningar. Men problemen kvarstår och förvärras trots det.
            </seg>
          </u>
          <u xml:id="i-9764dee3b8b932ee-178" prev="i-9764dee3b8b932ee-175" who="Q4919772">
            <seg>
              Det är uppenbart att problemen tycks vara kopplade till skollagen
              och Skolverkets utlåtande. Det är lika uppenbart att skolorna
              behöver ett förtydligande om vad som faktiskt gäller.
            </seg>
          </u>
          <u xml:id="i-9764dee3b8b932ee-179" prev="i-9764dee3b8b932ee-175" who="Q4919772">
            <seg>
              Nu undrar jag om statsministern kan redogöra för vad som verkligen
              gäller.
            </seg>
          </u>
          <note type="speaker">
            Anf. 34 Statsminister FREDRIK REINFELDT (M):
          </note>
          <u xml:id="i-9764dee3b8b932ee-180" next="i-9764dee3b8b932ee-181" who="Q52920">
            <seg>
              Herr talman! Det som gäller är att lagstiftningen ger rektorn
              rätt att bestämma hur man ska organisera en skolavslutning. I
              samhällsdebatten har det framkommit att den myndighet som har
              försökt uttolka denna lagstiftning har talat om att det möjliggör
              en avslutning också i en kyrka. Sedan förs det en samhällsdebatt
              om under vilka former detta kan ske. Det talas bland annat om
              att man ska få sjunga psalmer men att en gräns ska gå vid trosbekännelse.
              Denna samhällsdebatt är väl nyttig och riktig. Det är en ny lagstiftning.
            </seg>
          </u>
          <u xml:id="i-9764dee3b8b932ee-181" prev="i-9764dee3b8b932ee-180" who="Q52920">
            <seg>
              Som svar på Björn Söders fråga kan jag säga att mycket av makt
              och inflytande har lagts på landets rektorer att på ett klokt
              och övervägt sätt fatta beslut kring detta.
            </seg>
          </u>
          <note type="speaker">
            Anf. 35 BJÖRN SÖDER (SD):
          </note>
          <u xml:id="i-9764dee3b8b932ee-182" next="i-9764dee3b8b932ee-183" who="Q4919772">
            <seg>
              Herr talman! Det är uppenbart så att för de flesta är detta förhållningssätt
              inte funktionellt. Vi ser rektorer som hänvisar till Skolverket
              och säger att religiösa inslag inte får förekomma. Därmed är det
              svårt att fira en traditionell svensk julavslutning i Svenska
              kyrkan eller i någon annan kyrka. Det handlar inte om att man
              ska föra någon hårdhänt evangelisation eller att man ska stå och
              slå eleverna i huvudet med Bibeln. Men trots det är det ofrånkomligt
              att det förekommer religiösa inslag när man ska fira jul som bygger
              på den kristna högtiden.
            </seg>
          </u>
          <u xml:id="i-9764dee3b8b932ee-183" prev="i-9764dee3b8b932ee-182" who="Q4919772">
            <seg>
              Utbildningsministern har tidigare signalerat att man är beredd
              att vidta en eventuell lagändring så att inga tvivel ska kvarstå.
              Jag undrar om statsministern är beredd att backa upp ett sådant
              förslag till lagändring.
            </seg>
          </u>
          <note type="speaker">
            Anf. 36 Statsminister FREDRIK REINFELDT (M):
          </note>
          <u xml:id="i-9764dee3b8b932ee-184" next="i-9764dee3b8b932ee-187" who="Q52920">
            <seg>
              Herr talman! Vi följer naturligtvis alltid hur lagar tillämpas,
              och vi får se hur detta till slut löses.
            </seg>
          </u>
          <u xml:id="i-9764dee3b8b932ee-185" prev="i-9764dee3b8b932ee-184" who="Q52920">
            <seg>
              Vi får komma ihåg att detta är ett land som under lång tid hade
              en statskyrka under presumtionen att alla tillhörde samma religiösa
              tro. Men vår uppfattning och vår upplevelse i landet är att det
              i detta land ryms människor med olika religiös tro. Det tycker
              vi i grunden är ett exempel på ett mycket spännande och bra samhälle
              att det kan vara så. I detta land finns det också många människor
              som inte har någon gudstro. Vi tycker nog att man ska kunna inrymma
              alla dem i en skolavslutning. Det gör att det är rätt rimligt
              att föra diskussioner om att barn som kommer från ett hem med
              en annan religiös övertygelse eller från ett hem där man inte
              har någon gudstro faktiskt inte tvingas in i ceremonier som bygger
              på att man bekänner sin tro till en speciell religion. Jag kan
              förstå att den diskussionen förs.
            </seg>
          </u>
          <u xml:id="i-9764dee3b8b932ee-186" prev="i-9764dee3b8b932ee-184" who="Q52920">
            <seg>
              Samtidigt vill jag naturligtvis hedra dem som säger att det kan
              vara en viktig tradition. Jag uppfattar det som att både Skolverket
              och lagstiftningen har givit rektorerna möjlighet att avsluta
              även denna termin i kyrkan om de så vill.
            </seg>
          </u>
          <u xml:id="i-9764dee3b8b932ee-187" prev="i-9764dee3b8b932ee-184" who="Q52920">
            <seg>
              RUT-avdraget
            </seg>
          </u>
          <note type="speaker">
            Anf. 37 ULLA ANDERSSON (V):
          </note>
          <u xml:id="i-9764dee3b8b932ee-188" next="i-9764dee3b8b932ee-190" who="Q4935938">
            <seg>
              Herr talman! I går kunde vi på nyheterna höra att man kan få
              skatteavdrag för att hyra en bartender till fest och att efterfrågan
              är stor i välbärgade hem i Täby, Bromma och Danderyd. Skattebetalarna
              får alltså stå för halva kostnaden. Det är säkert trevligt för
              dem som anser sig ha råd med sådana fester och som grädde på moset
              också får ett skatteavdrag för detta. Även om man hyr in en kock
              till festmiddagen där hemma får man lägre skatt som tack.
            </seg>
          </u>
          <u xml:id="i-9764dee3b8b932ee-189" prev="i-9764dee3b8b932ee-188" who="Q4935938">
            <seg>
              Vi får alltmer ta del av uppseendeväckande, för att inte säga
              helt orimliga, exempel på hur RUT-avdraget kan tillämpas. Nu till
              jul kan till exempel arbetsgivare ge bort en städning skattefritt
              till sina anställda. Sedan kan den anställde dessutom få ett skatteavdrag
              på denna städning.
            </seg>
          </u>
          <u xml:id="i-9764dee3b8b932ee-190" prev="i-9764dee3b8b932ee-188" who="Q4935938">
            <seg>
              Statsministern, varför ska en pensionär med låg pension, en pension
              som dessutom har sänkts de senaste åren, eller en lågavlönad undersköterska
              eller städerska som själva inte har råd att anlita en bartender
              till sin fest, om de ens har råd med en fest, vara med och bidra
              till en fest för välavlönade människor?
            </seg>
          </u>
          <note type="speaker">
            Anf. 38 Statsminister FREDRIK REINFELDT (M):
          </note>
          <u xml:id="i-9764dee3b8b932ee-191" next="i-9764dee3b8b932ee-194" who="Q52920">
            <seg>
              Herr talman! Först och främst har pensionerna höjts, de kommunala
              bostadstilläggen har höjts, och skatten för pensionärer har sänkts
              vid fyra tillfällen.
            </seg>
          </u>
          <u xml:id="i-9764dee3b8b932ee-192" prev="i-9764dee3b8b932ee-191" who="Q52920">
            <seg>
              Vi tycker i grunden att det är bra att vi lättar på beskattningen
              av tjänster av det enkla skälet att de jobb som försvinner, och
              de är många, måste ersättas av nya jobb. Jag tror att det i vår
              tid är mycket klokt att vi med en lättad beskattning på tjänster
              kan göra mer av service och tjänster åt varandra och på det sättet
              få fram många nya och bra jobb.
            </seg>
          </u>
          <u xml:id="i-9764dee3b8b932ee-193" prev="i-9764dee3b8b932ee-191" who="Q52920">
            <seg>
              Det viktiga med många av dessa RUT-jobb är dessutom att de ger
              jobb till människor som har stått långt från arbetsmarknaden eller
              som tidigare har jobbat i svarta sektorer av vår ekonomi. Det
              är inte sällan människor som är utrikes födda och som på detta
              sätt kommer in på arbetsmarknaden och får en vit inkomst, får
              möjlighet att vabba, sjukskriva sig och få pensionsinkomster på
              äldre dar. Det är alltså en reform som driver fram nya jobb.
            </seg>
          </u>
          <u xml:id="i-9764dee3b8b932ee-194" prev="i-9764dee3b8b932ee-191" who="Q52920">
            <seg>
              Det är synd att Vänsterpartiet med sådan konsekvens ifrågasätter
              de reformer som vi genomför och som kan ge jobb. Det är inte så
              att det finns några andra förslag på hur andra jobb ska komma
              till, utan det är bara en ständig kritik av det som verkligen
              ger jobb. Det är för mig helt fel inställning. Alla människor
              behövs i Sverige. Då behövs också alla typer av jobb, annars kommer
              vi att få kvardröjande problem med arbetslöshet.
            </seg>
          </u>
          <note type="speaker">
            Anf. 39 ULLA ANDERSSON (V):
          </note>
          <u xml:id="i-9764dee3b8b932ee-195" next="i-9764dee3b8b932ee-200" who="Q4935938">
            <seg>
              Herr talman! Vi kan konstatera att pensionen har urholkats på
              grund av bromsen och inte kommer att vara återställd än på några
              år.
            </seg>
          </u>
          <u xml:id="i-9764dee3b8b932ee-196" prev="i-9764dee3b8b932ee-195" who="Q4935938">
            <seg>
              Men tydligen är bartenderjobbet så pass viktigt inför framtiden
              att regeringen och statsministern är redo att skattesubventionera
              sådana tjänster.
            </seg>
          </u>
          <u xml:id="i-9764dee3b8b932ee-197" prev="i-9764dee3b8b932ee-195" who="Q4935938">
            <seg>
              Statsministern påstår också att detta har lett till att svarta
              jobb har blivit vita. Det finns inget belägg för det, inte heller
              i forskningen.
            </seg>
          </u>
          <u xml:id="i-9764dee3b8b932ee-198" prev="i-9764dee3b8b932ee-195" who="Q4935938">
            <seg>
              Alldeles nyligen kom det till exempel en rapport från Kristianstads
              högskola som visar att de som jobbar inom städbranschen i dag
              har jobbat framför allt inom vita sektorer inom andra verksamheter
              tidigare. Detta påstående håller alltså inte.
            </seg>
          </u>
          <u xml:id="i-9764dee3b8b932ee-199" prev="i-9764dee3b8b932ee-195" who="Q4935938">
            <seg>
              Dessutom visar rapporten, och även andra rapporter, att den svarta
              marknaden finns kvar bredvid och att till och med de som anlitar
              de vita tjänsterna frågar om de inte kan få betala svart.
            </seg>
          </u>
          <u xml:id="i-9764dee3b8b932ee-200" prev="i-9764dee3b8b932ee-195" who="Q4935938">
            <seg>
              Statsministern har ännu inte svarat på min fråga varför en lågavlönad
              undersköterska eller en pensionär som min mamma med låg pension
              ska vara med och betala för välavlönades fester med bartendrar
              och kockar. Är bartenderjobbet så pass viktigt i framtiden att
              vi ska skattefinansiera sådana tjänster när vi har brist på lärare
              i skolan, brist på undersköterskor i äldreomsorgen och brist på
              bostäder för många unga människor?
            </seg>
          </u>
          <note type="speaker">
            Anf. 40 Statsminister FREDRIK REINFELDT (M):
          </note>
          <u xml:id="i-9764dee3b8b932ee-201" next="i-9764dee3b8b932ee-204" who="Q52920">
            <seg>
              Herr talman! Vänsterns kritik mot RUT-reformen har varit omfattande.
              Det kommer att bli en viktig fråga för väljarna 2014 hur gränsdragningen
              ser ut i denna fråga. Vad kommer att gälla efter valet 2014 om
              vi skulle få en vänstermajoritet i Sveriges riksdag? Det låter
              på Ulla Andersson som om det som alla med stor glädje har kunnat
              konstatera, att breda grupper av vanligt folk nu har råd att betala
              för hjälp med städning, barnpassning och andra saker som faktiskt
              underlättar livet, kommer att försvinna om Vänsterpartiet får
              en möjlighet att påverka.
            </seg>
          </u>
          <u xml:id="i-9764dee3b8b932ee-202" prev="i-9764dee3b8b932ee-201" who="Q52920">
            <seg>
              Återigen: Det har skett förstärkningar för pensionärer. Vi har
              fördelningspolitiskt motiverade budgetsatsningar, bland annat
              riktade till pensionärer med små ekonomiska marginaler, som vi
              har fört fram i våra respektive budgetar. Vi har infört denna
              reform för att vi tror att den är bra för Sverige och för att
              den ger jobb.
            </seg>
          </u>
          <u xml:id="i-9764dee3b8b932ee-203" prev="i-9764dee3b8b932ee-201" who="Q52920">
            <seg>
              Jag hävdar med bestämdhet att det nu sker en förändring i samhällets
              syn på svartarbete till förmån för ett större förordande av vita,
              skattebetalande tjänster hellre än svarta tjänster. Vi får naturligtvis
              återkomma inför valet och kontrollera vem det är som har rätt
              i sin beskrivning om det är jag eller Ulla Andersson.
            </seg>
          </u>
          <u xml:id="i-9764dee3b8b932ee-204" prev="i-9764dee3b8b932ee-201" who="Q52920">
            <seg>
              Den svenska ekonomin
            </seg>
          </u>
          <note type="speaker">
            Anf. 41 ANNA KINBERG BATRA (M):
          </note>
          <u xml:id="i-9764dee3b8b932ee-205" next="i-9764dee3b8b932ee-207" who="Q4767161">
            <seg>
              Herr talman! Förra veckan fattade vi här i kammaren beslut om
              regeringens budgetproposition. Med bred marginal sade riksdagen
              ja till de ramar regeringen presenterade i september.
            </seg>
          </u>
          <u xml:id="i-9764dee3b8b932ee-206" prev="i-9764dee3b8b932ee-205" who="Q4767161">
            <seg>
              Sedan dess har det dock kommit flera nya rapporter med data om
              det ekonomiska läget. I tisdags presenterade Konjunkturinstitutet
              ganska mörka prognoser, och i morse presenterades de så kallade
              nationalräkenskaperna, som visar att tillväxten det är fortfarande
              tillväxt var 0,7 procent för det tredje kvartalet men att det
              finns risker på export- och importsidan. Svensk ekonomi är alltså
              förhållandevis stark, men riskerna för en fortsatt negativ utveckling
              är ändå ganska stora.
            </seg>
          </u>
          <u xml:id="i-9764dee3b8b932ee-207" prev="i-9764dee3b8b932ee-205" who="Q4767161">
            <seg>
              Därför är det viktigt att följa utvecklingen, och därför vill
              jag fråga statsministern hur regeringens beredskap är för eventuella
              reviderade prognoser av det ekonomiska läget samt för att eventuellt
              fortsätta att förstärka upprustningen av svensk ekonomi och bana
              väg för fler nya jobb.
            </seg>
          </u>
          <note type="speaker">
            Anf. 42 Statsminister FREDRIK REINFELDT (M):
          </note>
          <u xml:id="i-9764dee3b8b932ee-208" next="i-9764dee3b8b932ee-211" who="Q52920">
            <seg>
              Herr talman! Jag hörde Lunchekots beskrivning av presentationen
              av nationalräkenskaperna. Där sades att prognosmakarna än en gång
              överraskades och att svensk ekonomi var starkare än man hade förutsatt.
            </seg>
          </u>
          <u xml:id="i-9764dee3b8b932ee-209" prev="i-9764dee3b8b932ee-208" who="Q52920">
            <seg>
              Av detta lär vi oss att prognosmakare tenderar att ständigt bli
              överraskade, det vill säga: Det blir inte de prognoser man tror,
              utan man får basera det på den kända materia som finns, och sedan
              förändras förutsättningarna. Finansministern har i ett annat sammanhang
              sagt att vi därför före jul avser att på något sätt ge en uppdaterad
              syn, i ett läge där svensk ekonomi är utsatt för stora påfrestningar.
              Vi ser ett fall i omvärldsefterfrågan, väldigt mycket kopplat
              till den djupgående och långvariga kris vi har i vår nära omvärld
              runt om i Europa.
            </seg>
          </u>
          <u xml:id="i-9764dee3b8b932ee-210" prev="i-9764dee3b8b932ee-208" who="Q52920">
            <seg>
              Nationalräkenskaperna i dag illustrerar dock det som samtidigt
              var scenariot när budgeten utformades i början av hösten, nämligen
              en svag exportefterfrågan i vår omvärld men bättre förutsättningar
              för inhemsk konsumtion. Det är alltså en starkare balans när det
              gäller den inhemska privatekonomin. I ljuset av detta satsar vi
              väldigt mycket på det som stärker vår konkurrenskraft gentemot
              exportkonkurrenter i vår omvärld. Det verkar vara ännu mer rätt
              nu än när budgeten lades.
            </seg>
          </u>
          <u xml:id="i-9764dee3b8b932ee-211" prev="i-9764dee3b8b932ee-208" who="Q52920">
            <seg>
              Narkotikaberoende bland ungdomar
            </seg>
          </u>
          <note type="speaker">
            Anf. 43 JOHAN PEHRSON (FP):
          </note>
          <u xml:id="i-9764dee3b8b932ee-212" next="i-9764dee3b8b932ee-214" who="Q6039678">
            <seg>
              Herr talman! Vart vi oss i Sverige vänder på våra resor möter
              vi ibland människor som är väldigt oroliga för ungdomars framtid.
              Det kan handla om jobb och klimatfrågor, men det handlar också
              om det faktum att alltför många ungdomar fastnar i ett narkotikaberoende.
            </seg>
          </u>
          <u xml:id="i-9764dee3b8b932ee-213" prev="i-9764dee3b8b932ee-212" who="Q6039678">
            <seg>
              Få saker är så dåliga socialt att de inte kan bli ännu värre
              om man för in narkotika och ett missbruksbeteende. Här har regeringen
              vidtagit ett antal åtgärder. Vi har fler poliser, och vi har kommuner
              som sammantaget även om inte alla använder pengarna till just
              detta har resurser för att ge vård, behandling och stöd. Hos många
              vårdgivare inom landstingen genomförs mycket viktiga projekt för
              att tidigt ta tag i detta. Det handlar om olika beroendecentrum
              och uppsökande verksamheter.
            </seg>
          </u>
          <u xml:id="i-9764dee3b8b932ee-214" prev="i-9764dee3b8b932ee-212" who="Q6039678">
            <seg>
              Kan vi dock tänka oss att vi behöver göra mer? Jag kan se framför
              mig att vi kan börja fundera på eventuella straffskärpningar,
              i ljuset av Högsta domstolens strafförändringar. Jag kan tänka
              mig att vi kanske ytterligare bör se över på statlig nivå vad
              vi kan göra för att stärka inriktningen på vård tidigt för dem
              som annars förstör sitt liv och andras i en rasande fart.
            </seg>
          </u>
          <note type="speaker">
            Anf. 44 Statsminister FREDRIK REINFELDT (M):
          </note>
          <u xml:id="i-9764dee3b8b932ee-215" next="i-9764dee3b8b932ee-217" who="Q52920">
            <seg>
              Herr talman! Jag har inget att invända mot Johan Pehrsons beskrivning.
              Vi lär oss att vi måste vinna varje ny generation till insikt
              om narkotikans farlighet och att narkotikan är en stor förklaringsfaktor
              bakom kriminalitet och hur kriminella nätverk i vårt samhälle
              beter sig. I den delen måste vi alltså ha en omfattande informationsverksamhet,
              och vi måste ha vårdverksamhet i tidiga skeden. Vi måste också
              ha kännbara påföljder. Det finns alltid anledning att se över
              och ompröva detta.
            </seg>
          </u>
          <u xml:id="i-9764dee3b8b932ee-216" prev="i-9764dee3b8b932ee-215" who="Q52920">
            <seg>
              I ljuset av det Johan Pehrson nämnde, bland annat att det har
              skett en praxisförskjutning i Högsta domstolen där det synes vara
              så att vi går mot ett läge där allvarligare narkotikabrott nu
              får en strafftidsförkortning, finns det anledning att följa detta.
              Vi kanske får återkomma i ett annat sammanhang med vad det blir
              för eventuella konsekvenser om detta skulle visa sig leda till
              en kraftig förändring av straffmätningen just kring allvarliga
              narkotikabrott.
            </seg>
          </u>
          <u xml:id="i-9764dee3b8b932ee-217" prev="i-9764dee3b8b932ee-215" who="Q52920">
            <seg>
              Klimatpolitiken
            </seg>
          </u>
          <note type="speaker">
            Anf. 45 MATILDA ERNKRANS (S):
          </note>
          <u xml:id="i-9764dee3b8b932ee-218" next="i-9764dee3b8b932ee-220" who="Q3373058">
            <seg>
              Herr talman! Statsministern sade i ett tidigare replikskifte
              med Socialdemokraternas Mikael Damberg att man ska anpassa beskrivningen
              av verkligheten utifrån de utmaningar man står inför. Jag ska
              därför hjälpa dig lite. Så här ser verkligheten ut, Fredrik Reinfeldt:
              De globala utsläppen fortsätter att öka, enligt FN:s miljöbyrå.
              I Sverige har utsläppen inte minskat i den takt vi har satt upp
              och menar att vi kräver. Naturvårdsverket har bedömt att vi kommer
              att minska våra utsläpp med ungefär 18 procent till 2020. Riksdagens
              mål är minus 40 procent.
            </seg>
          </u>
          <u xml:id="i-9764dee3b8b932ee-219" prev="i-9764dee3b8b932ee-218" who="Q3373058">
            <seg>
              Det var under statsministerns ledarskap, med Sverige som ordförandeland
              i EU, som de viktiga internationella klimatförhandlingarna i Köpenhamn
              kraschade fullständigt. Det lider vi av än. I detta läge, när
              världen går mot fyra graders temperaturhöjning, när Europa krisar
              och när varsel läggs på en redan hög arbetslöshet i Sverige, har
              du skickat din miljöminister till de internationella klimatförhandlingarna
              med ett ytterst svagt förhandlingsmandat om än passivt.
            </seg>
          </u>
          <u xml:id="i-9764dee3b8b932ee-220" prev="i-9764dee3b8b932ee-218" who="Q3373058">
            <seg>
              Jag menar att Sverige borde anstränga sig för att spela en större
              roll för klimatets skull och de svenska jobbens skull. Så, statsminister
              Reinfeldt: När och på vilket sätt tänker du ta ansvar för miljön
              och för en offensiv klimatpolitik, både här hemma i Sverige och
              internationellt?
            </seg>
          </u>
          <note type="speaker">
            Anf. 46 Statsminister FREDRIK REINFELDT (M):
          </note>
          <u xml:id="i-9764dee3b8b932ee-221" next="i-9764dee3b8b932ee-224" who="Q52920">
            <seg>
              Herr talman! Jag är inte säker på att det höga tonläget är rätt
              sätt att försöka möta klimatutmaningarna.
            </seg>
          </u>
          <u xml:id="i-9764dee3b8b932ee-222" prev="i-9764dee3b8b932ee-221" who="Q52920">
            <seg>
              Sverige ingår i Europeiska unionen, som är den enda del av världen
              som har lagbundna reduktionsmål. Problemet är att det bara täcker
              15 procent av de globala utsläppen. Allt annat är oreglerat, mer
              öppet och beroende av nationella åtaganden. För stora delar av
              utsläppen, framför allt i de delar av världen där utsläppen växer,
              finns inga sådana legala bindningar och inga åtaganden som gör
              att vi kan säga till våra barn eller våra medborgare att vi nu
              är i färd med att lösa klimatutmaningen.
            </seg>
          </u>
          <u xml:id="i-9764dee3b8b932ee-223" prev="i-9764dee3b8b932ee-221" who="Q52920">
            <seg>
              Det är lite udda att framställa Sverige som det stora hotet när
              det ligger hos så många andra att göra så mycket mer.
            </seg>
          </u>
          <u xml:id="i-9764dee3b8b932ee-224" prev="i-9764dee3b8b932ee-221" who="Q52920">
            <seg>
              I Köpenhamn lades en grund för det som då var möjligt. I ett
              FN-system som bygger på enhällighet och där den som vill minst
              kan styra hela förhandlingen var det ändå möjligt att säga att
              länder bör ta på sig frivilliga åtaganden i ett ackord som har
              vuxit ut och som är en betydande del av den byggsten som kommer
              att behövas i kommande förhandlingar. Det är dock fortsatt för
              låga ambitioner, framför allt i länder med mycket stora och även
              växande utsläpp, som är det stora globala klimathotet i dag.
            </seg>
          </u>
          <note>
            Redovisning av bidrag till valkampanjer
          </note>
          <note type="speaker">
            Anf. 47 JASENKO OMANOVIC (S):
          </note>
          <u xml:id="i-9764dee3b8b932ee-225" who="Q6028336" next="i-9764dee3b8b932ee-226">
            <seg>
              Herr talman! För några veckor sedan var vi två riksdagsledamöter
              som övervakade valet i Montenegro. Montenegro ansöker om EU-medlemskap,
              och därför har de varit tvungna att anpassa en del lagar till
              de krav EU ställer på landet. Ett exempel på ett sådant krav är
              att alla politiska partier numera måste redovisa vem som finansierar
              deras valkampanj. Jag har exempel, herr talman, på ett parti som
              har många privata personer som finansierar och på ett parti som
              har gått till banken och lånat 80 000 euro.
            </seg>
          </u>
          <u xml:id="i-9764dee3b8b932ee-226" who="Q6028336" prev="i-9764dee3b8b932ee-225">
            <seg>
              Min fråga till statsministern är: Kommer regeringen under 2013
              att lägga fram en proposition till behandling här i riksdagen
              för att svenska väljare det svenska folket 2014 ska kunna veta
              vem som står bakom de olika partiernas valkampanjer?
            </seg>
          </u>
          <note type="speaker">
            Anf. 48 Statsminister FREDRIK REINFELDT (M):
          </note>
          <u xml:id="i-9764dee3b8b932ee-227" next="i-9764dee3b8b932ee-231" who="Q52920">
            <seg>
              Herr talman! Vår ambition är att en sådan lagstiftning ska läggas
              fram före 2014.
            </seg>
          </u>
          <u xml:id="i-9764dee3b8b932ee-228" prev="i-9764dee3b8b932ee-227" who="Q52920">
            <seg>
              Minns då att det inte bara handlar om individuella gåvor; det
              är väldigt viktigt att veta om partier ligger bakom lotteriverksamhet,
              vilket kanske inte alltid syns på lotterna. Det är också väldigt
              viktigt att komma ihåg att det enda ett parti får stöd av inte
              är kontanta medel det spelar väldigt stor roll om man till exempel
              får gratis arbetskraft från närliggande intressen, som kanske
              inte är helt öppna med hur omfattande stödet och hjälpen är.
            </seg>
          </u>
          <u xml:id="i-9764dee3b8b932ee-229" prev="i-9764dee3b8b932ee-227" who="Q52920">
            <seg>
              Om man verkligen är genuint bekymrad över detta bör man vara
              konsekvent i viljan till öppenhet när det gäller individuella
              bidrag, när det gäller lotteriverksamhet och när det gäller stöd
              från närliggande organisationer. Allt detta bör rimligen prövas.
            </seg>
          </u>
          <u xml:id="i-9764dee3b8b932ee-230" prev="i-9764dee3b8b932ee-227" who="Q52920">
            <seg>
              Låt mig bara göra ett påpekande eftersom det görs jämförelser
              med Montenegro. Det är viktigt att vi är stolta över den frånvaro
              av korruption och problem som vi har i Sverige och att vi ser
              nyanser i detta. Vi har ett högt förtroende för politiker och
              för politiska partier i Sverige, och jag tycker att vi ska vara
              aktsamma så att vi inte undergräver det. I länder där denna tillit
              försvinner fungerar ofta demokratin mycket sämre än i Sverige.
            </seg>
          </u>
          <u xml:id="i-9764dee3b8b932ee-231" prev="i-9764dee3b8b932ee-227" who="Q52920">
            <seg>
              Ungdomars inträde på arbetsmarknaden
            </seg>
          </u>
          <note type="speaker">
            Anf. 49 ANDERS ÅKESSON (C):
          </note>
          <u xml:id="i-9764dee3b8b932ee-232" next="i-9764dee3b8b932ee-234" who="Q6255521">
            <seg>
              Herr talman! Jag vill påstå att regeringen har gjort mycket,
              statsministern, för att få ut unga människor på arbetsmarknaden
              och se och uppmärksamma det hela som ett bekymmer. Vi har sänkt
              arbetsgivaravgiften för unga, och vi har sänkt restaurangmomsen.
              Likväl är det förhållandevis många yngre som ska göra sin entré
              på arbetsmarknaden som har bekymmer att få ett varaktigt fäste.
            </seg>
          </u>
          <u xml:id="i-9764dee3b8b932ee-233" prev="i-9764dee3b8b932ee-232" who="Q6255521">
            <seg>
              Vi vet att detta ställer till bekymmer för den enskilde men också,
              över tid, för samhället. Enligt mitt sätt att se det, herr talman
              och statsministern, behöver vi göra en rad saker mer än vad vi
              redan har gjort för att komma till rätta med bristen på funktion
              på svensk arbetsmarknad. Ett par saker som har diskuterats har
              varit att konkurrensutsätta Arbetsförmedlingen då förmedlingen
              av jobb slirar en del. Man skulle kunna tänka sig att man sänker
              arbetsgivaravgiften och gör det förmånligare att investera i nya
              och mindre företag, som trots allt är en betydande andel av de
              företag som nyanställer och rekryterar arbetskraft.
            </seg>
          </u>
          <u xml:id="i-9764dee3b8b932ee-234" prev="i-9764dee3b8b932ee-232" who="Q6255521">
            <seg>
              Min fråga är: Vad har statsministern, som jag vet delar min oro,
              för konkreta inspel i diskussionen och dialogen för att vi ska
              få en bättre funktion på den svenska arbetsmarknaden avseende
              unga människors entré?
            </seg>
          </u>
          <note type="speaker">
            Anf. 50 Statsminister FREDRIK REINFELDT (M):
          </note>
          <u xml:id="i-9764dee3b8b932ee-235" next="i-9764dee3b8b932ee-240" who="Q52920">
            <seg>
              Herr talman! Vi behöver många olika typer av jobb, för det sänker
              trösklar för olika grupper, inte minst grupper som inte har så
              mycket erfarenhet eller inte har kommit in på arbetsmarknaden.
              Därför är det viktiga svar som jag har givit på tidigare frågor.
            </seg>
          </u>
          <u xml:id="i-9764dee3b8b932ee-236" prev="i-9764dee3b8b932ee-235" who="Q52920">
            <seg>
              När det gäller de unga i Sverige är det tydligt att vi har problem
              med vårt utbildningssystem. Det är för många som inte lär sig
              tillräckligt mycket. Vi reformerar och gör om den svenska skolan.
              Men det tar tid att få genomslag för reformerna, och det är en
              viktig förklaringsfaktor. Brister i egen erfarenhet från arbetsmarknaden
              nämns mycket från arbetsgivarna. Därför för vi samtal inom en
              jobbpakt och förordar traineeutbildningar och lärlingsprojekt
              för att skapa en länk in i arbetslivet som både är betalt arbete
              och utbildning parallellt.
            </seg>
          </u>
          <u xml:id="i-9764dee3b8b932ee-237" prev="i-9764dee3b8b932ee-235" who="Q52920">
            <seg>
              OECD påpekade i sin senaste rapport vikten av att ha lättnader
              riktade till grupper som står en bit ifrån arbetsmarknaden. När
              arbetsgivaren anställer någon som har stått utanför en längre
              tid får han eller hon en lättnad på arbetsgivaravgiften, till
              exempel. Detta har alliansregeringen genomfört. Vi har också en
              halverad arbetsgivaravgift för anställda under 26 år.
            </seg>
          </u>
          <u xml:id="i-9764dee3b8b932ee-238" prev="i-9764dee3b8b932ee-235" who="Q52920">
            <seg>
              Jag tycker att det är viktigt att, precis som OECD påpekar, behålla
              och snarare förstärka än att ta bort mycket av detta, vilket oppositionen
              i Sverige föreslår i hög grad. Det är rimligen inte en väg till
              att fler unga ska kunna få jobb.
            </seg>
          </u>
          <u xml:id="i-9764dee3b8b932ee-239" prev="i-9764dee3b8b932ee-235" who="Q52920">
            <seg>
              Vi får följa detta, men det måste också hela tiden ansvarsfullt
              finansieras så att vi tar ytterligare steg som sänker trösklarna
              just för att hjälpa unga människor in på arbetsmarknaden.
            </seg>
          </u>
          <u xml:id="i-9764dee3b8b932ee-240" prev="i-9764dee3b8b932ee-235" who="Q52920">
            <seg>
              Trygghet vid omställning i arbetslivet
            </seg>
          </u>
          <note type="speaker">
            Anf. 51 MONICA GREEN (S):
          </note>
          <u xml:id="i-9764dee3b8b932ee-241" next="i-9764dee3b8b932ee-243" who="Q3358763">
            <seg>
              Herr talman! Jag vill återkoppla till samhällsomvandlingen och
              strukturomvandlingen eftersom statsministern så riktigt påpekade
              att det sker en sådan. Det är inget nytt. Det har det gjort hela
              tiden. Vi har gått från jordbrukssamhälle till industrisamhälle
              till andra typer av samhällen. Det är vi vana vid.
            </seg>
          </u>
          <u xml:id="i-9764dee3b8b932ee-242" prev="i-9764dee3b8b932ee-241" who="Q3358763">
            <seg>
              Vad vi också har varit vana vid i Sverige är att vi har byggt
              upp en trygghet så att människor har känt en trygghet i omvandlingen.
              Det har gjort att Sverige har legat i framkant på många nya moderna
              jobb för att vi inte klamrar oss fast vid det gamla.
            </seg>
          </u>
          <u xml:id="i-9764dee3b8b932ee-243" prev="i-9764dee3b8b932ee-241" who="Q3358763">
            <seg>
              Tyvärr har ni slagit sönder tryggheten nu. Tyvärr är människor
              livrädda. Jag var på Swedwood i Tibro för några veckor sedan.
              De anställda där har blivit varslade och numera också uppsagda.
              De är livrädda för att de ska få en a-kassa som de inte kan leva
              på. De vill inte ha den dåliga ekonomin under denna tid, så de
              klamrar sig fast vid de gamla jobben. Ni gör alldeles för lite
              för att öka tryggheten i omställningen till de nya jobben, och
              ni gör för lite för att hjälpa människor att få rätt utbildning.
            </seg>
          </u>
          <note type="speaker">
            Anf. 52 Statsminister FREDRIK REINFELDT (M):
          </note>
          <u xml:id="i-9764dee3b8b932ee-244" next="i-9764dee3b8b932ee-247" who="Q52920">
            <seg>
              Herr talman! Förvisso har Sverige gått från att vara ett jordbrukarsamhälle
              till ett industrisamhälle och nu en sorts tjänstesamhälle som
              växer fram. Men vi har förmodligen aldrig haft en så krävande
              arbetsmarknad som vi har nu. Den kräver så mycket utbildning och
              så mycket erfarenhet, och den kräver dessutom stor arbetsförmåga
              över ett långt arbetsliv. I grunden är vi på det sättet sämre
              rustade eftersom människor har otillräcklig egen utbildning, brister
              i erfarenhet eller får problem under livets gång, vilket många
              människor upplever.
            </seg>
          </u>
          <u xml:id="i-9764dee3b8b932ee-245" prev="i-9764dee3b8b932ee-244" who="Q52920">
            <seg>
              Då är det viktigt att vi har omställningsförmåga, och jag menar
              att utbildningssystem står öppna och att vi har tydlig inriktning
              på arbetsmarknadspolitiken på att hjälpa människor att komma vidare
              till nya arbeten. Det var inte en framgångssaga under socialdemokratins
              år att vi hade 550 000 förtidspensionärer eller att över 200 000
              människor därtill var långtidssjukskrivna. Ni visade inte ens
              upp arbetslösheten. Ni dolde den, och ni beskriver detta som en
              stor framgång för Sverige.
            </seg>
          </u>
          <u xml:id="i-9764dee3b8b932ee-246" prev="i-9764dee3b8b932ee-244" who="Q52920">
            <seg>
              Om man tar bort stora delar av de människor som vi har i Sverige
              från arbetskraften och aldrig ens låter dem få chansen att komma
              in på arbetsmarknaden ser det såklart inte ut som om vi har arbetslöshet.
              Men har ni skapat ett bra samhälle? Nej, ni har skapat ett mycket
              kluvet samhälle där bara några får vara med. Det är det vi nu
              försöker att rätta till.
            </seg>
          </u>
          <u xml:id="i-9764dee3b8b932ee-247" prev="i-9764dee3b8b932ee-244" who="Q52920">
            <seg>
              Den framtida materiella tillväxten
            </seg>
          </u>
          <note type="speaker">
            Anf. 53 SVEN BRITTON (S):
          </note>
          <u xml:id="i-9764dee3b8b932ee-248" next="i-9764dee3b8b932ee-251" who="Q5586745">
            <seg>
              Herr talman! Jag vill ställa en existentiell fråga till statsministern.
              Det sägs att risken finns att kommande generation kommer att få
              det sämre än utgående generation, som jag själv tillhör.
            </seg>
          </u>
          <u xml:id="i-9764dee3b8b932ee-249" prev="i-9764dee3b8b932ee-248" who="Q5586745">
            <seg>
              Men vad är målet med politiken? Är det att vi alla ska få det
              materiellt bättre än vi hade tidigare? Det finns allt fler och
              tätare indikationer på att jorden inte tål det ökande uttag som
              en sådan tillväxt förutsätter.
            </seg>
          </u>
          <u xml:id="i-9764dee3b8b932ee-250" prev="i-9764dee3b8b932ee-248" who="Q5586745">
            <seg>
              Finns det tankar om att det åtminstone för oss i den rika delen
              av världen inte längre är rimligt att kräva fortsatt materiell
              tillväxt, i alla fall inte om välståndet är någorlunda väl fördelat?
              Immateriell tillväxt är däremot inte bara möjligt, utan det anser
              jag åtminstone själv är påkallat speciellt för oss i den rika
              världen.
            </seg>
          </u>
          <u xml:id="i-9764dee3b8b932ee-251" prev="i-9764dee3b8b932ee-248" who="Q5586745">
            <seg>
              Har statsministern några tankar om dessa framtidsfrågor?
            </seg>
          </u>
          <note type="speaker">
            Anf. 54 Statsminister FREDRIK REINFELDT (M) replik:
          </note>
          <u xml:id="i-9764dee3b8b932ee-252" next="i-9764dee3b8b932ee-255" who="Q52920">
            <seg>
              Herr talman! Det är mycket viktigt att den samhällsomvandling
              som sker också sker på ett sätt så att vi kan bevara möjligheter
              till jobb för många människor och till en stark ekonomisk tillväxt
              som är just hållbar och inkluderande. Den ska alltså komma alla
              människor till del och vara hållbar på det vis att vi inte föröder
              jordens resurser. Där är vi inte, men vi har kommit en bit på
              väg.
            </seg>
          </u>
          <u xml:id="i-9764dee3b8b932ee-253" prev="i-9764dee3b8b932ee-252" who="Q52920">
            <seg>
              Jag törs säga att vi vet mer och att vi gör mer rätt nu än vi
              gjorde två generationer tillbaka. När industrialismens skorstenar
              stod som högst sågs det som ett tecken på framgång att vi smutsade
              ned. Vi har lärt oss att det var fel. Vi har lärt oss att våra
              processer parallellt med att de ger jobb också måste indikera
              ökad hållbarhet.
            </seg>
          </u>
          <u xml:id="i-9764dee3b8b932ee-254" prev="i-9764dee3b8b932ee-252" who="Q52920">
            <seg>
              Problemet är att det nu kommer nya delar av världen som växer
              och där det inte alltid fungerar på detta sätt. I den meningen
              finns det en utmaning mot mänskligheten. Vi har fått flera frågor
              om klimatfrågans betydelse, och jag delar denna syn. Men om en
              lösning ska komma på plats måste det vara en lösning som gör att
              hela vår jord globalt ger ett svar. Man ska inte tro att det gäller
              några få länder i en rik del av världen och att andra inte behöver
              göra något.
            </seg>
          </u>
          <u xml:id="i-9764dee3b8b932ee-255" prev="i-9764dee3b8b932ee-252" who="Q52920">
            <seg>
              Den ekonomiska situationen i kommunerna
            </seg>
          </u>
          <note type="speaker">
            Anf. 55 LARS-AXEL NORDELL (KD):
          </note>
          <u xml:id="i-9764dee3b8b932ee-256" next="i-9764dee3b8b932ee-258" who="Q6014428">
            <seg>
              Herr talman! Min fråga till statsministern handlar om den ekonomiska
              situationen i kommunsektorn när antalet varsel nu ökar. Vi kan
              se att kommunernas ekonomiska situation alltjämt är stabil. I
              år går kommunsektorn med ett överskott på 18 miljarder. Nästa
              år är SKL:s prognos 9 miljarder.
            </seg>
          </u>
          <u xml:id="i-9764dee3b8b932ee-257" prev="i-9764dee3b8b932ee-256" who="Q6014428">
            <seg>
              Nu drabbas vi av en ny varselvåg. Människor riskerar att förlora
              sina jobb. Det kommer att drabba anställda och deras familjer
              samtidigt som skatteunderlaget till kommuner och landsting urholkas
              eller försvagas. Om 2013 blir ett år med ett stort antal uppsägningar
              får det återverkningar också på sjukvården, skolorna och äldreomsorgen
              och andra delar av vår gemensamma välfärd.
            </seg>
          </u>
          <u xml:id="i-9764dee3b8b932ee-258" prev="i-9764dee3b8b932ee-256" who="Q6014428">
            <seg>
              Min fråga till statsministern är: Vilken beredskap har regeringen
              för att hantera minskade skatteintäkter i den så viktiga välfärdsproducerande
              kommunsektorn? Finns det reservkraft att ta till inom ramen för
              utgiftstaket?
            </seg>
          </u>
          <note type="speaker">
            Anf. 56 Statsminister FREDRIK REINFELDT (M):
          </note>
          <u xml:id="i-9764dee3b8b932ee-259" next="i-9764dee3b8b932ee-262" who="Q52920">
            <seg>
              Herr talman! Detta är en fråga vi ständigt följer. Under min
              tid som statsminister har vi skjutit till medel för både tillfälliga
              och varaktiga ökningar av statsbidragen, framför allt i krisförloppet
              som vi såg 20082009, för att möta ett kraftigt efterfrågefall.
            </seg>
          </u>
          <u xml:id="i-9764dee3b8b932ee-260" prev="i-9764dee3b8b932ee-259" who="Q52920">
            <seg>
              Parallellt med risken för att många av de varsel som nu kommer
              något kan bidra till ökad arbetslöshet det finns bedömare som
              talar om det ser vi fortsatt en stark och fram till nu till och
              med växande sysselsättning. Arbetade timmar är den enskilt viktigaste
              finansieringsgrunden för Sveriges kommuner och landsting.
            </seg>
          </u>
          <u xml:id="i-9764dee3b8b932ee-261" prev="i-9764dee3b8b932ee-259" who="Q52920">
            <seg>
              Det finns anledning att följa detta. Precis som Lars-Axel Nordell
              påpekade är vi åtminstone nu i den redovisning vi får överens
              om att det fortsatt finns ett överskott i kommun- och landstingssektorn.
              Det behöver inte innebära att varenda kommun, landsting och region
              har det likadant, men det är det aggregerat.
            </seg>
          </u>
          <u xml:id="i-9764dee3b8b932ee-262" prev="i-9764dee3b8b932ee-259" who="Q52920">
            <seg>
              Vi följer detta men har inte än så länge tyckt att det föranleder
              några specifika åtgärder i den sektorn.
            </seg>
          </u>
          <note>
            Gränshinder i Öresundsregionen
          </note>
          <note type="speaker">
            Anf. 57 HILLEVI LARSSON (S):
          </note>
          <u xml:id="i-9764dee3b8b932ee-263" next="i-9764dee3b8b932ee-266" who="Q3375042">
            <seg>
              Herr talman! Närmare en tredjedel av Sveriges och Danmarks samlade
              bnp genereras i Öresundsregionen. Det är positivt. Trots detta
              finns det gränshinder som hindrar utvecklingen. Med den massarbetslöshet
              vi har i dag vore det extra viktigt att ta tag i de gränshindren
              för att få ännu fler jobb.
            </seg>
          </u>
          <u xml:id="i-9764dee3b8b932ee-264" prev="i-9764dee3b8b932ee-263" who="Q3375042">
            <seg>
              Jag kan nämna några exempel. Det finns en hel del utbildningar
              som inte godkänns på andra sidan sundet där man skulle ha haft
              chansen att få jobb. Många arbetslösa skulle kunna få en praktikplats
              på andra sidan, men de nekas det på grund av landsgränsen.
            </seg>
          </u>
          <u xml:id="i-9764dee3b8b932ee-265" prev="i-9764dee3b8b932ee-263" who="Q3375042">
            <seg>
              Extrajobbsförbudet är väldigt destruktivt. Man kan inte jobba
              på både ena och andra sidan, det vill säga jobba halvtid på ena
              sidan och halvtid på andra. Skattebortfallet är också ett stort
              problem för skånska kommuner på grund av skatteavtalet.
            </seg>
          </u>
          <u xml:id="i-9764dee3b8b932ee-266" prev="i-9764dee3b8b932ee-263" who="Q3375042">
            <seg>
              Min fråga är: Är det inte dags att regeringen prioriterar dessa
              frågor högre, eftersom de är så viktiga?
            </seg>
          </u>
          <note type="speaker">
            Anf. 58 Statsminister FREDRIK REINFELDT (M):
          </note>
          <u xml:id="i-9764dee3b8b932ee-267" next="i-9764dee3b8b932ee-270" who="Q52920">
            <seg>
              Herr talman! I växande grad finns exempel på människor som bor
              i ett land och jobbar i ett annat. Ett väldigt tydligt sådant
              exempel är just vad bron mellan Sverige och Danmark har möjliggjort.
            </seg>
          </u>
          <u xml:id="i-9764dee3b8b932ee-268" prev="i-9764dee3b8b932ee-267" who="Q52920">
            <seg>
              Det innebär att man får sin arbetsinkomst i ett land men huvudsakligen
              försörjs av välfärdslösningar i ett annat. Då måste vi se till
              att det ska vara möjligt. Problemet är att det inte är så lätt
              att komma överens. Man blir oense om vilka typer av resurser som
              ska föras från det ena landet till det andra. De förhandlingarna
              pågår kontinuerligt. Det finns ett särskilt gränshinderforum.
            </seg>
          </u>
          <u xml:id="i-9764dee3b8b932ee-269" prev="i-9764dee3b8b932ee-267" who="Q52920">
            <seg>
              Vi har haft en särskilt utsedd person inom ramen för Nordiska
              ministerrådet som löpande följer detta. Jag har lyssnat till hans
              redovisning många gånger där han påpekat att väldigt många gränshinder
              åtgärdas och tas bort. Det underlättar människors rörlighet. Men
              det tillkommer nya, inte minst för att Sveriges riksdag fattar
              beslut som inte helt ser ut som de ser ut i danska Folketinget
              eller i norska Stortinget.
            </seg>
          </u>
          <u xml:id="i-9764dee3b8b932ee-270" prev="i-9764dee3b8b932ee-267" who="Q52920">
            <seg>
              Jag tycker ändå att Hillevi Larsson har en riktig ingång till
              detta. Detta är viktigt. Vi vill uppmuntra människors rörlighet
              och att människor ska kunna jobba också i Köpenhamn och Oslo eller
              att människor kommer från Köpenhamn och Oslo till Sverige och
              arbetar. Därför jobbar vi omfattande med att underlätta och ta
              bort så många gränshinder vi kan.
            </seg>
          </u>
          <note>
            Bostadsinformation till flyktingar
          </note>
          <note type="speaker">
            Anf. 59 METIN ATASEVEN (M):
          </note>
          <u xml:id="i-9764dee3b8b932ee-271" next="i-9764dee3b8b932ee-273" who="Q5561846">
            <seg>
              Herr talman! Kriget i Syrien medför att många människor flyr
              landet och söker sig till tryggheten i Europa. Sverige och Tyskland
              är de länder som tar emot flest flyktingar. När det handlar om
              Sverige söker sig väldigt många av de nyanlända till några städer
              i Sverige och bland annat Södertälje.
            </seg>
          </u>
          <u xml:id="i-9764dee3b8b932ee-272" prev="i-9764dee3b8b932ee-271" who="Q5561846">
            <seg>
              Förändringen av EBO-lagen har diskuterats fram och tillbaka många
              gånger. Men det hjälper inte i dag, eftersom Migrationsverkets
              handläggning av ärenden går väldigt snabbt för just dem från Syrien.
              Det tar två veckor. Även om man skulle ändra den så skulle det
              inte hjälpa Södertälje.
            </seg>
          </u>
          <u xml:id="i-9764dee3b8b932ee-273" prev="i-9764dee3b8b932ee-271" who="Q5561846">
            <seg>
              Det finns väldigt stora problem i Södertälje med integration
              och arbetslöshet. Skolorna når inte målen. Vi har trångboddhet.
              Min fråga till statsministern är: Kan vi på något sätt informera
              nyanlända från Syrien om situationen i Södertälje innan de väljer
              bostadsort för att få en jämnare spridning över landet?
            </seg>
          </u>
          <note type="speaker">
            Anf. 60 Statsminister FREDRIK REINFELDT (M):
          </note>
          <u xml:id="i-9764dee3b8b932ee-274" next="i-9764dee3b8b932ee-278" who="Q52920">
            <seg>
              Herr talman! Jag vill hålla med om beskrivningen. Det katastrofala
              inbördeskrig som skördar många offer i Syrien får också till konsekvens
              att många människor flyr från Syrien.
            </seg>
          </u>
          <u xml:id="i-9764dee3b8b932ee-275" prev="i-9764dee3b8b932ee-274" who="Q52920">
            <seg>
              Till dags datum har strax under 6 000 personer sökt asyl i Sverige.
              Det är personer som på kort tid har bestämt sig för att komma
              från ett land varifrån vi precis före inte hade så stora asylströmmar
              längre. Detta visar något om vilken ödmjukhet man måste ha inför
              att villkoren kan förändras. Det är rimligen ibland svårt att
              från dag ett se till att allting fungerar.
            </seg>
          </u>
          <u xml:id="i-9764dee3b8b932ee-276" prev="i-9764dee3b8b932ee-274" who="Q52920">
            <seg>
              Precis som också påpekas försvarar regeringen rätten att få fatta
              ett eget beslut om var man vill bo eftersom alternativet är så
              mycket otrevligare, nämligen att någon annan berättar för dig
              var du ska bo. Så länge man bosätter sig i Stockholmsregionen
              och finns nära en av Sveriges bäst fungerande arbetsmarknader
              möjliggör det lite mer av möjligheter att få jobb.
            </seg>
          </u>
          <u xml:id="i-9764dee3b8b932ee-277" prev="i-9764dee3b8b932ee-274" who="Q52920">
            <seg>
              Jag håller ändå med om behovet av att kunna informera. Jag vet
              att det finns sådana insatser i Södertälje. Jag tror att vi rimligen
              måste vara beredda att göra mer. Vi får ställa in oss på att vi
              nu återigen har många stora grupper som kommer från Syrien. Det
              är någonting som vi också har historiska exempel på, som Metin
              Ataseven påpekade.
            </seg>
          </u>
          <u xml:id="i-9764dee3b8b932ee-278" prev="i-9764dee3b8b932ee-274" who="Q52920">
            <seg>
              Mer kommer att behöva göras. Sedan måste vi också vara aktiva
              i de internationella ansträngningarna att få slut på detta inbördeskrig.
              Det är i grunden där som vi måste åstadkomma en förbättring för
              människor.
            </seg>
          </u>
          <note type="speaker">
            Anf. 61 TREDJE VICE TALMANNEN:
          </note>
          <u xml:id="i-9764dee3b8b932ee-279" who="unknown">
            <seg>
              Därmed är dagens frågestund avslutad. Vi tackar statsminister
              Fredrik Reinfeldt för medverkan.
            </seg>
          </u>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            13 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 29 november
          </note>
          <note>
            Eva-Lena Jansson
          </note>
          <note>
            Kent Persson
          </note>
          <note>
            Eva-Lena Jansson
          </note>
          <note>
            Eva-Lena Jansson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 4 december.
          </note>
          <note>
            14 § Anmälan om frågor för skriftliga svar
          </note>
          <u xml:id="i-9764dee3b8b932ee-280" who="unknown">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 29 november
          </note>
          <note>
            Lars Johansson
          </note>
          <note>
            Lars Ohly
          </note>
          <note>
            Peter Persson
          </note>
          <note>
            Peter Persson
          </note>
          <note>
            Matilda Ernkrans
          </note>
          <note>
            Lars Eriksson
          </note>
          <note>
            Lars-Axel Nordell
          </note>
          <note>
            Ulla Andersson
          </note>
          <note>
            Ulla Andersson
          </note>
          <note>
            Ann-Kristine Johansson
          </note>
          <note>
            Jens Holm
          </note>
          <note>
            Anna Wallén
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 4 december.
          </note>
          <note>
            15 § Kammaren åtskildes kl. 14.46.
          </note>
          <u xml:id="i-9764dee3b8b932ee-281" who="unknown">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
