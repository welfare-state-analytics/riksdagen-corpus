<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--134</head>
          <docDate when="2013-08-29">2013-08-29</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2012/13:134
          </note>
          <note>
            Torsdagen den 29 augusti
          </note>
          <note>
            Kl. 13:00 - 13:54
          </note>
          <note>
            1 § Justering av protokoll
          </note>
          <note>
            Justerades protokollet för den 22 augusti.
          </note>
          <note>
            2 § Ansökan om ledighet
          </note>
          <note>
            Talmannen meddelade att Tomas Tobé (M) ansökt om ledighet under
            tiden den 18 september8 december.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Ziita Eriksson (M) skulle tjänstgöra som
            ersättare för Tomas Tobé.
          </note>
          <note>
            3 § Anmälan om kompletteringsval
          </note>
          <note>
            Talmannen meddelade att Moderata samlingspartiets riksdagsgrupp
            anmält Ziita Eriksson som suppleant i utbildningsutskottet under
            Tomas Tobés ledighet.
          </note>
          <note>
            Talmannen förklarade vald under tiden den 18 september8 december
            till
          </note>
          <note>
            suppleant i utbildningsutskottet
          </note>
          <note>
            4 § Anmälan om interpellation
          </note>
          <note>
            Talmannen anmälde att interpellation 2012/13:507 som besvarades
            denna dag inkommit den 23 augusti.
          </note>
          <note>
            5 § Anmälan om protokollsutdrag från utskott
          </note>
          <note>
            Talmannen anmälde att utdrag ur följande protokoll i ärenden
            om subsidiaritetsprövning av EU-förslag inkommit:
          </note>
          <note>
            6 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2012/13:502
          </note>
          <note>
            Interpellation 2012/13:502 Skattemedel till riskkapitalbolag
          </note>
          <note>
            Interpellationen kommer att besvaras torsdagen den 5 september
            2013.
          </note>
          <u>
            <seg>
              Skälet till dröjsmålet är tjänsteresor och sedan tidigare inplanerade
              engagemang.
            </seg>
          </u>
          <note>
            Rikard Jermsten
          </note>
          <note>
            Interpellation 2012/13:505
          </note>
          <note>
            Interpellation 2012/13:505 Frågan om the Cuban Five
          </note>
          <note>
            Interpellationen kommer att besvaras torsdagen den 12 september
            2013.
          </note>
          <u>
            <seg>
              Skälet till dröjsmålet är tidigare inbokade engagemang.
            </seg>
          </u>
          <note>
            Fredrik Jörgensen
          </note>
          <note>
            Interpellation 2012/13:506
          </note>
          <note>
            Interpellation 2012/13:506 Visstidsanställning
          </note>
          <note>
            Interpellationen kommer att besvaras den 5 september 2013.
          </note>
          <u>
            <seg>
              Skälet till dröjsmålet är inbokade engagemang som inte kan ändras.
            </seg>
          </u>
          <note>
            Monica Rodrigo
          </note>
          <note>
            7 § Anmälan om inkomna faktapromemorior om förslag från Europeiska
            kommissionen, m.m.
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note>
            KOM(2013) 451
          </note>
          <note>
            KOM(2013) 452
          </note>
          <note>
            KOM(2013) 510
          </note>
          <note>
            KOM(2013) 525
          </note>
          <note>
            KOM(2013) 499
          </note>
          <note>
            KOM(2013) 480
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            den 28 oktober
          </note>
          <note>
            den 28 oktober
          </note>
          <note>
            den 28 oktober
          </note>
          <note>
            ut den 28 oktober
          </note>
          <note>
            den 28 oktober
          </note>
          <note>
            9 § Svar på interpellation 2012/13:499 om olagliga godstransporter
          </note>
          <note type="speaker">
            Anf. 1 Statsrådet CATHARINA ELMSÄTER-SVÄRD (M):
          </note>
          <u>
            <seg>
              Herr talman! Monica Green har frågat mig vilka val jag avser
              att göra för att rädda kvar den svenska åkerinäringen. Monica
              Green har också frågat mig vad jag avser att göra för att komma
              till rätta med de olagliga cabotagekörningarna samt vad jag avser
              att göra för att snabba på möjligheten till kvarhållning av olagliga
              bilar.
            </seg>
          </u>
          <u>
            <seg>
              För mig och regeringen är det viktigt med en svensk åkerinäring
              som har god kvalitet och bra konkurrenskraft. Transportbranschen,
              liksom många andra branscher, står inför stora utmaningar när
              marknader förändras, till exempel när rörligheten framför allt
              rörligheten inom EU ökar. Förändrade förutsättningar kräver anpassning,
              och det är viktigt att vi då verkar för att sund konkurrens råder
              på marknaderna. Om det finns problem med fusk eller oegentligheter
              ska dessa självfallet åtgärdas, och det har vi också gjort till
              viss del. Vi behöver även veta vad som är problemet och hur stort
              det är för att kunna motverka det med rätt medel. Vi behöver veta
              om det är reglerna det är fel på eller om det är efterlevnaden
              av reglerna som brister. Detta behöver klaras ut.
            </seg>
          </u>
          <u>
            <seg>
              Därför tog regeringen redan förra året initiativ till det uppdrag
              som Rikspolisstyrelsen och Transportstyrelsen har redovisat, där
              syftet var att se över hur regelefterlevnaden inom yrkestrafiken
              på väg ser ut. Nu har vi en bättre bild av läget, och regeringen
              har även tagit nästa steg genom att ge Transportstyrelsen ett
              nytt uppdrag om fördjupade analyser av ett antal frågor i ärendet,
              bland annat rörande cabotage och så kallad klampning av fordon.
              Detta ska redovisas senast den 1 mars 2014.
            </seg>
          </u>
          <u>
            <seg>
              Jag vill inte föregripa de analyser som Transportstyrelsen nu
              ska göra. Efter remittering och beredning inom Regeringskansliet
              kommer regeringen under våren 2014 att ta ställning till resultatet
              av genomförda analyser och vidta eventuella nödvändiga åtgärder.
            </seg>
          </u>
          <note type="speaker">
            Anf. 2 MONICA GREEN (S):
          </note>
          <u>
            <seg>
              Herr talman! Det är djungelns lag som råder ute på vägarna nu
              djungelns lag utan ordning och reda. Vi behöver ordning och reda
              även i trafiken. Tyvärr har vi inte det nu. Alltför många oseriösa
              åkare trafikerar våra vägar, och de bli bara fler och fler. De
              seriösa åkarna och åkerinäringen är oerhört frustrerade, arga
              och besvikna. Flera har gått i konkurs därför att de inte klarar
              konkurrensen. Det är ingen sjyst konkurrens och det är ingen sund
              konkurrens när vissa dumpar priserna genom att utnyttja chaufförer
              som får leva på närmast slavliknande löner. Chaufförerna utnyttjas,
              och de tvingas i stort sett också till annan brottslighet eftersom
              de nästan inte tjänar någonting på att köra på de svenska vägarna.
              Det är djungelns lag som råder. Så kan vi inte ha det, ministern.
            </seg>
          </u>
          <u>
            <seg>
              Ministern säger att vi har fått en bättre bild, men att Transportstyrelsen
              nu ska få ytterligare uppdrag. Men under den tid som dessa utredningar
              sker pågår brottslighet ute på våra vägar. Man följer inte vilotidsreglerna,
              man följer inte kollektivavtal och man följer inte de regler som
              finns för miljökrav. Allt detta låter vi bara ske. Det vidtas
              inga särskilda åtgärder ute på våra vägar åtminstone är de inte
              många. De få poliser som jobbar med detta jobbar visserligen väldigt
              bra, men de vittnar i sin tur om att nästan 100 procent av åtalen
              läggs ned. De känner det som att de jobbar utan att göra någon
              nytta alls, eftersom de oseriösa åkarna finns kvar och den oseriösa
              åkerinäringen får fortsätta att verka.
            </seg>
          </u>
          <u>
            <seg>
              Ett enigt trafikutskott krävde att regeringen skulle återkomma
              snarast. Ministern talar nu om vad som ska hända i mars nästa
              år. Då har det gått två år sedan ett enigt trafikutskott krävde
              omedelbara åtgärder. Det är två år då varken svenska eller vissa
              utländska seriösa åkare har klarat den osunda konkurrensen. De
              slås ut.
            </seg>
          </u>
          <u>
            <seg>
              Detta håller inte. Vi kan inte ha det så här. Vi måste få till
              åtgärder. Man måste stoppa bilarna. Man måste klampa de olagliga
              bilarna, hålla dem i kvarstad och rapportera det som har skett
              som är olagligt så att man har någonting att gå på. Man måste
              också se till så att det leder till åtal. Detta görs inte i dag
              i den utsträckning som behövs.
            </seg>
          </u>
          <u>
            <seg>
              Jag ställer mig en fråga. Om det nu ska vara så att djungelns
              lag ska råda är det då kanske inte bättre att vi säger åt resten
              av EU-länderna att detta inte håller? Vi får säga att vi måste
              ta timeout och att vi inte klarar cabotagetrafiken i det här landet
              för närvarande. Vi tar en timeout åtminstone ett år till dess
              att vi har rett ut det här. Vad säger ministern om det?
            </seg>
          </u>
          <note type="speaker">
            Anf. 3 Statsrådet CATHARINA ELMSÄTER-SVÄRD (M):
          </note>
          <u>
            <seg>
              Herr talman! De frågeställningar som Monica Green tar upp är
              inte nya. Det är inte heller första gången som vi två står i denna
              kammare; det är alldeles riktigt.
            </seg>
          </u>
          <u>
            <seg>
              Vi ska vara medvetna om att vi har flera olika bilder. Konkurrens
              är tufft, ja. Konkurrens ska å andra sidan kunna råda på sådana
              villkor att det känns att man kan konkurrera på ett rimligt sätt.
              Det tycker jag är viktigt och riktigt.
            </seg>
          </u>
          <u>
            <seg>
              Vi har också haft ett antal år där ekonomin och det ekonomiska
              läget i stort har varit tufft. Det påverkar också en bransch som
              transportbranschen. Det måste finnas något att transportera.
            </seg>
          </u>
          <u>
            <seg>
              Man kan fundera på hur transporter ska skötas på ett så effektivt
              och inte minst miljösmart sätt som möjligt. Det var grunden till
              att begreppet cabotage, som egentligen är någonting positivt,
              kom till.
            </seg>
          </u>
          <u>
            <seg>
              Jag skulle redan här vilja markera att vi inte ska blanda ihop
              begreppen. Det som kanske är det riktiga problemet, och som jag
              tror att Monica Green är ute efter, är den illegala inrikestrafiken.
            </seg>
          </u>
          <u>
            <seg>
              När det gäller den direkta frågan om man ska ta en timeout från
              cabotage vill jag säga att då handlar det om att svenska åkare
              inte ska åka över till andra länder. Det är ganska mycket trafik
              som går till Norge, Danmark, Finland och andra ställen. Om vi
              inte vill ha in andra åkare i Sverige måste vi vara beredda att
              säga till våra åkare, som kämpar med effektiva transporter i en
              ekonomisk situation, att de inte heller ska åka till något annat
              land. Jag tror att det i grunden vore direkt fel.
            </seg>
          </u>
          <u>
            <seg>
              Däremot har vi tagit frågan på stort allvar. Vi har bett Transportstyrelsen
              och Rikspolisstyrelsen att utreda detta. I våras återkom de för
              att visa hur regelefterlevnaden de facto ser ut. Det är en relativt
              god efterlevnad. Det som däremot saknades och som togs upp när
              jag träffade branschen var att man inte på samma sätt hade studerat
              den olagliga inrikestrafiken djupare. Därför fick de också i uppdrag
              att göra djupstudier. Jag ska inte utesluta att de kommer att
              göra dem i områden som Malmö och Göteborg.
            </seg>
          </u>
          <u>
            <seg>
              Dessutom var frågan om man, när man påträffar ett ekipage som
              av olika anledningar inte följer reglerna och som man skulle vilja
              stoppa, skulle kunna använda det som kallas för klampning som
              påföljd. Det fanns inte med i förslaget från Transportstyrelsen,
              och det var inte något som Rikspolisstyrelsen egentligen ville
              ta upp. Det var någonting som de som sedan skulle svara på remisserna
              lyfte upp. Innan remissinstanserna ens hade kommit in med sina
              synpunkter gavs ett tilläggsuppdrag att titta på vilka konsekvenser
              det blir när man utför en klampning. Det är ett av de förslag
              som vi nu ber att man plockar fram rent formellt, juridiskt för
              att se vilka konsekvenser det blir av en klampning. Jag tycker
              att samtidigt som man ropar efter åtgärder måste vi kunna lägga
              fram förslag som håller formellt och juridiskt, så att det inte
              blir en ny djungel som man ska försöka ta sig igenom.
            </seg>
          </u>
          <u>
            <seg>
              Man kan tycka att det går olika snabbt. Det finns en annan problematik
              som jag tycker känns lika relevant, och den gäller hela kedjan.
              Hur får vi fram informationen till den som beställer transporter?
              Där har vi också skärpt kraven. Det handlar också om att kunna
              få fram information om att man har ett ansvar till speditören
              och sedan till åkaren. Mycket handlar om tid och att vara just
              in time.
            </seg>
          </u>
          <u>
            <seg>
              De regler som finns ska självfallet följas. Jag har ingen annan
              uppfattning än att det ska vara på det sättet.
            </seg>
          </u>
          <note type="speaker">
            Anf. 4 MONICA GREEN (S):
          </note>
          <u>
            <seg>
              Herr talman! Det är bra att vi är överens om det. Problemet är
              bara att reglerna inte följs. I dag är det faktiskt så att det
              blir fler och fler som kör på ett olagligt sätt ute på våra vägar.
              Man följer inte de lagar och regler som vi har här. Förarna omfattas
              inte av kollektivavtal, och man uppfyller inte de miljökrav som
              vi har här. Det leder till och med till annan brottslighet. Vi
              har sett exempel på dieseltjuvar. De tar diesel från andra bilar
              och kör på den. Det finns många exempel på rena olagligheter.
            </seg>
          </u>
          <u>
            <seg>
              Den seriösa näringen måste gynnas. De som kör miljövänliga transporter
              måste gynnas. De kör miljövänliga och moderna lastbilar som klarar
              våra miljökrav. De borde gynnas. I dag gynnas man när man kommer
              undan när man kör med gamla, dåliga grejer. De räknar helt kallt
              med att det inte är någon som kommer att stoppa dem.
            </seg>
          </u>
          <u>
            <seg>
              Ja, sätt i gång med ett beställaransvar! Det behövs i alla led.
              I dag beställer en beställare en transport, och den i sin tur
              beställer en annan som beställer en annan. Man har faktiskt inte
              kontroll på alla dessa underleverantörer. Beställaren skulle ha
              kontroll hela vägen så att man vet att de transporter som man
              beställer är riktiga. De ska följa våra miljökrav, ha kollektivavtal,
              följa vilotidsregler och så vidare. De som beställer skulle ha
              det ansvaret.
            </seg>
          </u>
          <u>
            <seg>
              Catharina Elmsäter-Svärd säger att rikspolischefen inte föreslog
              klampning. Då tycker jag att Catharina Elmsäter-Svärd skulle ha
              läst trafikutskottets gemensamma rapport. Den lade vi fram för
              två år sedan. Där krävde vi att regeringen skulle vidta snabba
              åtgärder. I den rapporten tar vi till exempel upp sådant som klampning.
              Det hade inte behövt ta ytterligare ett och ett halvt år om statsrådet
              hade läst den rapporten och tagit den på allvar. Jag tycker att
              det som sker nu är mycket olyckligt.
            </seg>
          </u>
          <u>
            <seg>
              Jag inser att en timeout skulle kunna innebära att även svenska
              åkare får det besvärligt i våra grannländer. Men om våra svenska
              åkare säger att detta inte håller längre och att de inte klarar
              den osunda konkurrensen är det kanske ändå dags att säga till
              de andra EU-länderna: Låt oss ta en timeout. Låt oss titta på
              reglerna innan vi tillåter annan trafik än vår egen i våra länder.
            </seg>
          </u>
          <u>
            <seg>
              Jag håller med om att tanken med cabotagereglerna var god en
              gång i tiden. Man skulle inte köra tom tillbaka. Man skulle leverera
              sin vara, sedan skulle man få en vara här i Sverige som skulle
              levereras till en punkt till och sedan skulle man lämna landet.
              Det sker inte i dag. Tanken var god, men i praktiken fungerar
              det inte. Nu är det en rent illegal inrikestrafik. Man stannar
              kvar här i flera månader innan man åker till ett annat land igen.
            </seg>
          </u>
          <note type="speaker">
            Anf. 5 Statsrådet CATHARINA ELMSÄTER-SVÄRD (M):
          </note>
          <u>
            <seg>
              Herr talman! Jag är nog mer av den uppfattningen att det skulle
              vara rent skadligt för Sverige, svensk ekonomi och svenska jobb
              om ingen annan än våra svenska åkare fick köra inom Sveriges gränser.
              Då skulle vi tappa något som för många skulle vara direkt avgörande.
              Däremot menar jag att oavsett från vilket land man kommer eller
              vad det står på registreringsskylten ska man följa de regler som
              gäller.
            </seg>
          </u>
          <u>
            <seg>
              Då är frågan: Följer man reglerna, eller följer man dem inte?
              Enligt Monica Green är det i stort sett inga regler som följs.
              Det är den ena delen av debatten.
            </seg>
          </u>
          <u>
            <seg>
              Sedan har vi den andra delen av debatten, som bland annat bygger
              på den rapport som Transportstyrelsen och Rikspolisstyrelsen har
              lämnat till oss. Enligt den är det en ganska god efterlevnad av
              reglerna.
            </seg>
          </u>
          <u>
            <seg>
              Jag tror inte att vare sig Monica Greens bild eller den bild
              som den här regelefterlevnadsrapporten har lämnat är den helt
              korrekta. Jag tror att vi befinner oss någonstans däremellan eftersom
              man, när man har tittat på regelefterlevnaden, inte har fått med
              alla bilar. Man har tittat på dem som har gemensamhetstillstånd.
            </seg>
          </u>
          <u>
            <seg>
              Det är därför som uppdraget gavs redan i våras att göra djupstudier
              av dem som vi inte upplever som cabotagetransporter utan som illegala
              inrikestransporter. Det görs nu också.
            </seg>
          </u>
          <u>
            <seg>
              Det är inte okej att stjäla diesel. Det är inte okej för någon.
              Det är inte okej att stjäla över huvud taget. Det exempel som
              Monica Green tar upp är egentligen en polisiär fråga. Jag vet
              att min kollega Beatrice Ask häromdagen var på besök i de södra
              delarna av Sverige för att träffa personer som har blivit utsatta
              för dieselstölder. Den frågan finns också med, och den är nog
              så viktig. Jag ser den mer som en kringfråga i en fråga som är
              rätt stor.
            </seg>
          </u>
          <u>
            <seg>
              Låt mig gå tillbaka till beställaransvaret. Monica Green tog
              själv upp det. Monica Green säger: Ja, men sätt i gång med det
              och skärp kravet på beställarna!
            </seg>
          </u>
          <u>
            <seg>
              Det gjordes redan i november 2011. Det är till och med så att
              det kan leda till straffpåföljd om man beställer på ett sätt som
              inte är lagligt. Man har ett stort ansvar.
            </seg>
          </u>
          <u>
            <seg>
              Men min fundering är snarare: Hur och på vilket sätt kan vi få
              beställarna att vara goda beställare? Det förslag som bland annat
              har kommit som en av åtgärderna, inte minst från Rikspolisstyrelsen
              och Transportstyrelsen, är att åstadkomma någon form av transparens
              på nätet med de här riskbedömningarna när det gäller företag,
              åkare och speditörer rörande hur de följer regler, hur det är
              med fortkörningar, om de betalar sina skatter och avgifter och
              så vidare. Då får man en riskbedömning. Vi behöver också hjälpa
              beställare att bli goda beställare.
            </seg>
          </u>
          <u>
            <seg>
              Jag tror också att det behövs mycket bättre information här,
              och det är någonting som jag vet att Sveriges Åkeriföretag också
              har tagit till sig och tagit ett gemensamt ansvar för.
            </seg>
          </u>
          <u>
            <seg>
              När det gäller klampningen stämmer det, som Monica Green säger,
              att trafikutskottet i sitt förslag krävde detta. Men det är en
              sak att kräva, och det är en sak att få något på plats. Jag tycker
              att när man inför saker ska det också vara formellt riktigt. Nu
              hade inte Transportstyrelsen och Rikspolisstyrelsen med det i
              sitt förslag, och just därför fick de faktiskt backning på det
              redan i våras och krav på att ta fram ett sådant förslag.
            </seg>
          </u>
          <note type="speaker">
            Anf. 6 MONICA GREEN (S):
          </note>
          <u>
            <seg>
              Herr talman! Catharina Elmsäter-Svärd verkar i stort sett vara
              nöjd och säger att det har hänt en del. De åkare jag träffar,
              i Skaraborg bland annat, upplever inte att det är så. Jag är på
              lastbilschaufförsmöten och träffar åkare i Skaraborg, Skövde,
              Skara, Vara och på andra ställen, och de är förtvivlade. De känner
              att de håller på att bli utkonkurrerade av en oseriös näring där
              chaufförer utnyttjas till maxgränsen och varken får lön eller
              har råd att bo på hotell, utan de får bo i sina lastbilar i flera
              månader. De utnyttjas, och följden blir att annan brottslighet
              uppstår. Om man inte kan leva på sin lön, vad ska man då leva
              på? Det drar med sig andra saker.
            </seg>
          </u>
          <u>
            <seg>
              Inom den näring som jag träffar, den seriösa näringen, säger
              man att det händer alldeles för lite. De är otåliga och är oerhört
              missnöjda med att det går alldeles för långsamt. Åkare ringer
              till mig i stort sett varje vecka och tycker att jag gör för lite.
              När jag berättar att jag inte styr det här landet utan att det
              är en borgerlig regering som gör det och att man också ska ställa
              krav på dem som styr landet säger åkarna: Ja, vi försöker kontakta
              även de borgerliga företrädarna, men vi tycker inte att det händer
              någonting.
            </seg>
          </u>
          <u>
            <seg>
              I takt med att jag får alla de här samtalen och är ute och träffar
              näringen oroas jag. Jag ser inte någon ljusning för närvarande.
              Om det ska ta två år från det att trafikutskottet kräver handling
              av regeringen till att det över huvud taget händer någonting finns
              risken att en hel näring går över styr.
            </seg>
          </u>
          <note type="speaker">
            Anf. 7 Statsrådet CATHARINA ELMSÄTER-SVÄRD (M):
          </note>
          <u>
            <seg>
              Herr talman! Vi kan slå sista spiken i kistan genom att stänga
              alla gränser och säga att inga svenska åkare, även om de har massor
              av uppdrag, får lämna Sverige. Det blir konsekvensen om vi sätter
              upp höga murar runt Sverige där ingen annan får komma in och köra
              inom Sveriges territorium. Jag tror att det är direkt skadligt
              att ens en gång tänka den tanken, men kan jag ha full respekt
              för att man kanske känner så för att läget kan upplevas som frustrerande.
              Jag träffar också många åkare som tycker att situationen är pressad.
              De har fullt fog för det. Men jag träffar också dem som under
              en längre tid har jobbat med omställning och har sett den ekonomiska
              situationen i landet som helhet och i Europa i övrigt och förmått
              att ställa om på olika sätt i denna tid av förändring.
            </seg>
          </u>
          <u>
            <seg>
              Däremot tänker jag inte alls säga att jag är nöjd. Nöjd är ett
              begrepp som jag själv aldrig använder. Det används oftast av alla
              andra, som i det här fallet, herr talman, av Monica Green.
            </seg>
          </u>
          <u>
            <seg>
              Monica Green säger att det händer för lite. Jag skulle snarare
              vilja formulera det som att det som händer sker för långsamt.
              Jag är fullt medveten om det, och jag kan också känna en viss
              frustration över det. Men jag tycker ändå att man inte bara kan
              föra en politik där man sätter upp ett finger i luften och funderar
              på hur det står till egentligen och vidtar en åtgärd och ser hur
              det blir. Det tycker jag vore direkt kontraproduktivt. Snarare
              måste man vara säker på hur problemen ser ut och var de finns.
              Då kan man komma med åtgärder som ger avsedd effekt. Sätter man
              in påföljder lagmässiga eller inte ska man vara säker på vilka
              de blir och att de också verkställs.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellation 2012/13:507 om förarbevis för vattenskotrar
          </note>
          <note type="speaker">
            Anf. 8 Statsrådet CATHARINA ELMSÄTER-SVÄRD (M):
          </note>
          <u>
            <seg>
              Herr talman! Jens Holm har frågat mig om jag avser att verka
              för krav på förarbevis för framförande av vattenskotrar och för
              införande av åldersgräns för framförande av vattenskotrar, samt
              om jag avser att vidta andra åtgärder för att vattenskotrar i
              framtiden ska framföras med större säkerhet och med mindre negativ
              påverkan på miljö och djurliv.
            </seg>
          </u>
          <u>
            <seg>
              För mig, liksom för Jens Holm, är det av största vikt att människor
              ska kunna bada och simma säkert samtidigt som fritidsbåtar, inklusive
              vattenskotrar, ska framföras på ett sjö- och miljösäkert sätt
              utan större åverkan på miljö och omgivning. De bestämmelser som
              reglerar vattenskoterkörning finns i vattenskoterförordningen.
              Där står: Den som framför en vattenskoter skall anpassa färdväg,
              hastighet och färdsätt så att människor och djur inte störs i
              onödan.
            </seg>
          </u>
          <u>
            <seg>
              Vattenskotrar får endast framföras i allmän farled och i områden
              som godkänts av länsstyrelserna. I övrigt gäller samma regler
              som för fritidsbåtar och övriga sjötrafikanter. Den som framför
              vattenskoter ska känna till gällande regler och i övrigt använda
              ett gott omdöme beträffande hur man ska förhålla sig till annan
              sjötrafik.
            </seg>
          </u>
          <u>
            <seg>
              Trots detta finns det problem människor skadas och störs. Under
              de senaste åren har, dess värre, ett antal allvarliga vattenskotertillbud
              och mindre olyckor som krävt sjöräddningsassistans ägt rum. På
              departementet har jag initierat en översyn av läget, och som ett
              led i detta kommer jag och justitieministern att träffa sjöpolisen
              i morgon för att gemensamt diskutera problemställningen.
            </seg>
          </u>
          <u>
            <seg>
              Därutöver har regeringen tidigare gett Havs- och vattenmyndigheten
              i uppdrag att göra en kartläggning och analys av omfattningen
              och orsakerna till de olägenheter för människors hälsa eller miljön
              som användningen av vattenskotrar kan ge upphov till. Uppdraget
              ska redovisas i november. Det kan inte uteslutas att det kan finnas
              behov av reglering på området. Jag avser att återkomma till riksdagen
              om det skulle visa sig att det finns ett sådant behov.
            </seg>
          </u>
          <note type="speaker">
            Anf. 9 JENS HOLM (V):
          </note>
          <u>
            <seg>
              Herr talman! Jag vill tacka infrastrukturministern för svaret
              på min interpellation. Bakgrunden till den här frågan är det som
              jag och många andra som är engagerade i den här frågan ser, nämligen
              ett växande problem med fordonet vattenskoter.
            </seg>
          </u>
          <u>
            <seg>
              I början av juni i år blev en kvinna som simmade i Mälaren strax
              utanför Blackeberg här i Stockholm påkörd av en vattenskoter som
              kom i full fart. Kvinnan simmade inte särskilt långt från land,
              och den här vattenskotern kom enligt uppgift i mycket hög hastighet
              från ingenstans, körde på kvinnan och försvann därifrån.
            </seg>
          </u>
          <u>
            <seg>
              Det här är ett av flera, tyvärr, tragiska exempel på incidenter
              med vattenskotrar. Det ska tilläggas att den här kvinnan nu enligt
              uppgift mår bra. Hon hade tur, tack och lov.
            </seg>
          </u>
          <u>
            <seg>
              Jag tror att ett av skälen till att vi har problemen med vattenskotrar
              är att vattenskotrar rent tekniskt är ganska fantastiska skapelser.
              De går otroligt fort, de kan gå upp till 60 knop, vilket är drygt
              100 kilometer i timmen, och de kan ha 100200 hästkrafter, lika
              mycket som eller till och med mer än en medelstor bil. Vattenskotrar
              kan som sagt gå väldigt fort, de kan tvärstanna, de kan vända
              på en mycket liten yta. Man kan hoppa med dem, man kan leka med
              dem, och man kan köra på grunda vatten. Det gör att det kan vara
              roligt för dem som vill leka med dessa fordon. Samtidigt kan det
              vara farligt både för dem som kör skotrarna och inte minst för
              dem som vill göra något annat vid stranden, i sjön, i havet till
              exempel bada eller bara sola och ta det lugnt och som vill känna
              sig trygg.
            </seg>
          </u>
          <u>
            <seg>
              Om det här vore på land skulle det aldrig accepteras. När vi
              sätter oss i en bil gäller säkerhetsbälte, körkort och självklart
              åldersgräns. Samma sak om man sätter sig på en motorcykel. Då
              gäller mc-kort, hjälm och givetvis åldersgräns. Till och med för
              mopeder, som ju inte är lika stora och snabba, gäller åldersgräns.
              Har vi en EU-moped gäller även körkort. Jag undrar varför vi inte
              har liknande krav på sjön.
            </seg>
          </u>
          <u>
            <seg>
              Infrastrukturministern hänvisar i sitt svar som jag tackar för
              till vattenskoterförordningen som är från början av 1990-talet.
              Det är den lag vi har som ska reglera vattenskotrarna. Men både
              jag och infrastrukturministern vet att vattenskoterförordningen
              har dömts ut av EU-domstolen år 2009. Efter den EU-domen har polisen,
              Kustbevakningen, riksåklagaren och mängder av privatpersoner och
              politiker påpekat att någonting måste göras. Det har gått fyra
              år sedan EU-domen kom. Under dessa fyra år har ingenting hänt,
              och problemen har, skulle jag säga, fortsatt. Talar man med sjöpolisen
              i Stockholm säger de att problemet med vattenskotrar blivit allt
              värre.
            </seg>
          </u>
          <u>
            <seg>
              Nu har regeringen, tack och lov, om än sent omsider, gett Havs-
              och vattenmyndigheten uppdraget att kartlägga dessa problem och
              återkomma med eventuella lagändringar. Jag vill ställa en fråga
              till infrastrukturministern. Ifall utredningen konstaterar att
              det behövs en lagändring, är infrastrukturministern då beredd
              att i god tid före sommaren nästa år presentera ett förslag om
              till exempel åldersgräns och krav på körkort för vattenskotrar?
            </seg>
          </u>
          <note type="speaker">
            Anf. 10 GUNNAR ANDRÉN (FP):
          </note>
          <u>
            <seg>
              Herr talman! För oss flitiga kanotister är vattenskotrarna en
              särskild sorts tyg, nämligen ett otyg. Det får man personligen
              stå ut med, att det är på det sättet. Det här är ett typfall av
              ett nytt slags fartyg där den enes frihet, det vill säga friheten
              att framföra dessa vattenskotrar, begränsar den andres frihet.
              Det är den grundläggande frågan. Det kommer ljud, det är höga
              hastigheter, det finns risk för olyckor, som Jens Holm och även
              statsrådet varit inne på.
            </seg>
          </u>
          <u>
            <seg>
              Vi människor kan åtminstone försvara oss, men djuren behöver
              också en talesman i de här sammanhangen. Vi har fågelskyddsområden
              och vidtar andra åtgärder för att skydda naturen. Men nu har vi
              fått en ny form av nöjestrafik, herr talman, som är att noga skilja
              från nyttotrafik. Här talar vi om en form av nöjestrafik, ofta
              i kommersiell skepnad. Då gäller det, precis som Jens Holm och
              statsrådet varit inne på, att se till att vi begränsar den frihet
              som det är att helt fritt framföra dessa svavelosande och ljudliga
              maskiner.
            </seg>
          </u>
          <u>
            <seg>
              Jag tror i och för sig inte på förbud, och vattenskoterförordningen
              har många förtjänster, liksom länsstyrelserna, i det här sammanhanget,
              men på samma sätt som när det är fråga om trafiken på vägarna,
              att det är tillåtet att framföra fordon under vissa betingelser,
              måste vi säga att det i grund och botten inte är tillåtet att
              bete sig hur som helst. Det är vattenskoterförordningens grundläggande
              tema.
            </seg>
          </u>
          <u>
            <seg>
              När man ska cykla finns det skyltar som visar att det är en cykelbana.
              Motsvarande finns inte till sjöss där det tydligt och klart skulle
              framgå att här är det tillåtet att framföra vattenskoter. Jag
              tror att vi behöver ändra på själva ordningen så att det tydligt
              framgår var det är tillåtet, och i övrigt är det icke tillåtet.
              Det kan man exempelvis göra genom en skyltverksamhet; jag kan
              inte föreslå någon särskild skylt för det, men Sjöfartsverket
              kan säkert ta fram en skylt för där det är tillåtet att framföra
              vattenskoter. Då skulle man på ett helt annat sätt kunna skydda
              både djur och kringboende. Man störs nämligen på många håll väldigt
              av buller.
            </seg>
          </u>
          <u>
            <seg>
              Herr talman! Redan för tio år sedan, år 2003, ställde jag en
              interpellation i den fullmäktigeförsamling som jag då tillhörde.
              Då fick jag svaret och det är säkert korrekt att man lokalt, i
              de lokala ordningsföreskrifterna för kommunerna, inte kan göra
              någonting åt bullerfrågor, för de omfattas inte av dem. Därför
              skulle jag vilja fråga statsrådet om man i en pågående översyn
              inte enbart ska låta länsstyrelserna ta ställning till frågan
              utan också ge kommunerna möjlighet att införa förbud, eller ge
              tillåtelseprövning, så att de kan avgöra var i deras kommun man
              får köra vattenskoter.
            </seg>
          </u>
          <note type="speaker">
            Anf. 11 Statsrådet CATHARINA ELMSÄTER-SVÄRD (M):
          </note>
          <u>
            <seg>
              Herr talman! Det finns redan i dag reglerat var det är tillåtet
              att framföra vattenskoter. Det kanske inte är i form av vägskyltar;
              på sjön kallar vi dem prickar, och de gäller i allmän farled och
              på andra områden som hänvisas till av länsstyrelsen. Som Jens
              Holm var inne på är det där vi egentligen har osäkerheten eller
              rättsosäkerheten på området, och bland annat det ingår i uppdraget
              som vi har givit Havs- och vattenmyndigheten.
            </seg>
          </u>
          <u>
            <seg>
              Man får i dag inte köra hur som helst och var som helst. Om vi
              fokuserar på problematiken med en framtida utveckling där vi ser
              större risker för andra människor, för djur och natur, finns det
              regler som man redan i dag måste använda sig av, oavsett vilken
              typ av farkost man framför på sjön. Nu kanske Gunnar Andréns kanot
              inte låter lika mycket eller åker fram lika snabbt som en vattenskoter,
              men inte heller Gunnar Andrén får ta sig in i ett naturskyddsområde
              eller ett fågelrikt område som är skyddat på något sätt. Samma
              regler gäller oavsett vem som är på sjön. Och man måste känna
              till dem, vilket är en viktig grundförutsättning. Det ligger i
              vars och ens eget ansvar.
            </seg>
          </u>
          <u>
            <seg>
              När vi tittar på alla dessa miljoner människor som älskar att
              vara ute på sjön, antingen i fritidsbåt eller med vattenskoter,
              vet vi att det på sjösidan finns det vi av tradition kallar sjövett.
              Det bygger på någon form av respekt och hänsyn. Det innebär att
              vi redan i dag med stöd av miljöbalken, och också brottsbalken,
              kan sätta dit den som de facto kör över tillåten hastighet. Sedan
              ett par år är det, inte minst utifrån ett säkerhetsperspektiv,
              inte okej att vara onykter och framföra en farkost på sjön. Man
              ska hålla hastigheten, vara nykter och åka i rätt områden. Det
              finns i dag bestämmelser om det.
            </seg>
          </u>
          <u>
            <seg>
              Ibland känns det som om några få, för det handlar fortfarande
              endast om några få om vi tittar på det rent statistiskt, i sin
              iver och glädje, eller vad det nu kan vara, tappar sitt omdöme
              och glömmer bort detta med sjövett. Det är därför jag har svarat
              Jens Holm det gäller särskilt den sista frågan som också ställdes
              nyss att i den översyn som jag nu har initierat ingår att undersöka
              om vi möjligtvis kan jämföra vattenskoter med terrängfordon och
              snöskoter, det som vi senast gjorde, och ha någon form av förarbevis.
              Jag har sagt att jag inte utesluter det. Det tittar vi på just
              nu.
            </seg>
          </u>
          <u>
            <seg>
              Den andra utredningen har föranletts av att vattenskoterförordningen
              ligger på Miljödepartementet och min kollega Lena Ek. Vi jobbar
              tillsammans med den här frågan. Om det skulle framkomma att det
              finns behov av att göra förändringar och om det också finns förslag
              på vilken typ av lagändring man ska göra och det är lite grann
              det som ligger i uppdragets natur tycker jag att det vore naturligt
              att det skulle kunna finnas på plats inför nästa säsong. Det är
              åtminstone min ambition.
            </seg>
          </u>
          <note type="speaker">
            Anf. 12 JENS HOLM (V):
          </note>
          <u>
            <seg>
              Herr talman! Jag tycker att det är positivt att vi från höger,
              lite mindre höger och i mitt fall vänster är relativt överens
              om att detta är ett stort problem som vi måste komma till rätta
              med. Det känns hoppfullt.
            </seg>
          </u>
          <u>
            <seg>
              Jag vill återigen konstatera att det är olyckligt att det har
              gått så lång tid. Det har gått fyra år sedan EU-domen kom, då
              man i princip sade att vattenskoterförordningen inte kan gälla
              längre. Det har gått mer än två år sedan riksåklagaren i en skrivelse
              till regeringen uppmanade till ändring av lagstiftningen och konstaterade
              att man inte längre kan lagföra med vattenskoterförordningen som
              bas.
            </seg>
          </u>
          <u>
            <seg>
              Men jag kan lämna det där bakom mig. Jag är glad över att regeringen
              nu har gett Havs- och vattenmyndigheten uppdraget att kartlägga
              problemet med vattenskotrar och sedan komma med konkreta förslag
              på hur vi kan komma till rätta med det. Jag är också väldigt tacksam
              för att Catharina Elmsäter-Svärd säger att eventuella lagändringar
              ska ha trätt i kraft före nästa säsong, alltså före sommaren 2014.
              Det är precis vad jag är ute efter.
            </seg>
          </u>
          <u>
            <seg>
              Det ska självklart baseras på vad utredningen kommer fram till,
              men det behövs någon form av förarbevis körkort kallar jag det.
              Med det kommer egentligen automatiskt en åldersgräns. Då tror
              jag att vi får bort väldigt många av de personer som inte har
              något sjövett, som kanske aldrig har suttit i en båt tidigare,
              som inte vet vad knop är eller ens en gång vad babord och styrbord
              är. Det där måste man ha klart för sig innan man sätter sig på
              en vattenskoter.
            </seg>
          </u>
          <u>
            <seg>
              En annan sak som jag tror är svårare att komma till rätta med
              men som likväl är något otroligt viktigt är det som Gunnar Andrén
              var inne på en del: Vem skyddar djuren i de här sammanhangen?
              Vem skyddar miljön över lag? Vi vet att vattenskotrar kan framföras
              i princip överallt, eftersom de är så grunda, snabba och smidiga
              att köra med. Så gott som varenda fågelskådare i landet kan berätta
              om vilket stort problem det är, särskilt under våren och försommaren,
              med häckande fåglar som störs av vattenskotrar som far fram och
              skrämmer dem. Här förväntar jag mig att regeringen gör ett förtydligande
              i lagstiftningen, så att miljön och djurlivet skyddas. Vattenskotrarna
              måste begränsas på något vis.
            </seg>
          </u>
          <u>
            <seg>
              Catharina Elmsäter-Svärd är inne på att det redan i dag är så
              att man bara får köra vattenskotrar i allmänna farleder eller
              på andra platser där länsstyrelsen har sagt att man får köra.
              Men det är precis det som EU-domstolen har underkänt. Då undrar
              jag: Hur ska vi komma till rätta med problemet? Hur ska vi få
              en lagstiftning som fungerar med EU-rätten och därmed inte kan
              vara ett generellt förbud? Jag kan personligen säga att jag tycker
              att vattenskoterförordningen är bra. Den säger att man får köra
              i farleder punkt! Men nu säger tydligen EU-rätten att vi inte
              får ha det så i Sverige. Hur ska vi då komma till rätta med detta,
              Catharina Elmsäter-Svärd? Är ni beredda att ta strid mot EU och
              säga att det är det här med allmänna farleder som ska gälla, att
              det bara är det som fungerar i Sverige? Eller hur ska vi annars
              göra?
            </seg>
          </u>
          <note type="speaker">
            Anf. 13 GUNNAR ANDRÉN (FP):
          </note>
          <u>
            <seg>
              Herr talman! Jag vill gärna instämma med statsrådet: Om vi kunde
              lagstifta om sjövett skulle vi naturligtvis göra detta, men det
              är väldigt svårt, precis som det är svårt att lagstifta om vett
              att framföra fordon, cykla och gå i trafiken.
            </seg>
          </u>
          <u>
            <seg>
              Till Jens Holm skulle jag vilja säga att man inte ska se denna
              fråga, som Jens Holm mycket förtjänstfullt har väckt, som någon
              partipolitisk fråga. Det är framför allt en vällevnadsfråga och
              trivselfråga för allmänheten. Jag tror inte att den har någon
              partipolitisk bäring i ideologiskt hänseende. Det är bra att regeringen
              arbetar med det här.
            </seg>
          </u>
          <u>
            <seg>
              Jag håller också med statsrådet och Jens Holm om att vattenskoterförordningen
              i grund och botten är väldigt bra. Det finns ganska lite att invända
              mot den. Det är själva tillämpningen det handlar om. Där kommer
              man tillbaka till vanliga människors val att inte använda sitt
              eget vett när de framför dessa fordon.
            </seg>
          </u>
          <u>
            <seg>
              De flesta människor sitter på stranden och är inte ute med vattenskotrar.
              Att det är nöjestrafik och inte nyttotrafik är också viktigt att
              hålla i minnet. Det finns därför skäl att vara något tuffare mot
              detta än vi är med nuvarande lagstiftning. Inte minst är bullernivåerna
              från dessa vattenmaskiner väldigt höga, och ljudet sprider sig
              över mycket stora områden. Det är ett väldigt otyg, vilket många
              människor vet. Den enes frihet är den andres ofrihet i detta fall.
            </seg>
          </u>
          <note type="speaker">
            Anf. 14 Statsrådet CATHARINA ELMSÄTER-SVÄRD (M):
          </note>
          <u>
            <seg>
              Herr talman! Det är riktigt som Jens Holm säger: Rättsläget i
              fråga om kopplingen till EU-tolkningen är det upplevs som oklart.
              Det ingår också i det uppdrag som Lena Ek har givit att reda ut
              den delen, och det är högst relevant.
            </seg>
          </u>
          <u>
            <seg>
              Det finns en knepighet, kan jag tycka, om man fokuserar på ålder.
              Jens Holm säger att det med förarbevis per automatik blir ett
              ålderskrav. Det är så vi brukar ha det. Men man ska också vara
              observant på olycksstatistiken. Både med fritidsbåtar och inte
              minst med vattenskotrar drabbas oftast äldre män som är alkoholpåverkade.
              Det gäller alltså att jobba på flera fronter samtidigt. Men som
              sagt utesluter jag inte att ett förarbevis kan vara ett sätt att
              se till att det finns kunskap, och med det följer också ett mycket
              tydligare ansvar. Man kan dessutom bli av med ett förarbevis,
              vilket indirekt innebär att man även kan bli av med sitt vanliga
              körkort, och det brukar folk vara lite mer rädda om, om inte annat.
            </seg>
          </u>
          <u>
            <seg>
              Sedan är det naturligtvis så att vattenskotern i sig är ett fantastiskt
              färdmedel, som Gunnar Andrén nämner, inte minst inom sjöräddningen.
              Vi har våra rescue runners, som innebär att vi kommer in i grunda
              områden som vi annars inte skulle ha kommit in i, till exempel
              vid räddningsinsatser.
            </seg>
          </u>
          <u>
            <seg>
              Djur och natur är en del av problematiken. Man kommer till exempel
              in och stör under häckningsperioder. Den diskussionen kopplas
              till EU, för i dag får man egentligen bara köra vattenskoter på
              allmän farled eller där länsstyrelsen tillåtit det, som vi har
              skrivit från början. Både områdesdelen, vilket är den viktigaste
              delen, och rättsläget ingår i uppdraget.
            </seg>
          </u>
          <u>
            <seg>
              Jag tittar utifrån mitt perspektiv också på vattenskotern som
              transportslag. Flera miljoner människor är ute på sjön på liten
              båt, stor båt eller i det här fallet vattenskoter. Då handlar
              det om framkomlighet, säkerhet och vilka hänsyn man tar till varandra
              och annat runt ikring.
            </seg>
          </u>
          <u>
            <seg>
              Det förs också en diskussion om buller. Jetski, som inte är varianten
              där man sitter typ två personer, har oftast en tvåtaktsmotor.
              Den låter mycket mer än fyrtaktaren, som man oftast har på en
              vattenskoter. Då får den ena klä skott för den andra.
            </seg>
          </u>
          <u>
            <seg>
              Vi borde kunna hitta en god ordning för detta. Jag inbillar mig
              att människor fortfarande vill komma ut på ett bra och säkert
              sätt på vattnet.
            </seg>
          </u>
          <u>
            <seg>
              En annan konsekvens som jag också har noterat huruvida den nu
              är statistiskt säkerställd eller inte är att det fanns en ganska
              stark och uppåtgående trend att många ville hyra av uthyrare.
              Det känns som om den trenden har vänt därför att kostnaden är
              så hög för dem som hyr ut både vattenskotrar och andra typer av
              motorfordon för vatten, med de reparationer de får göra just på
              grund av dem som uppenbarligen inte har haft sjövett. Det kan
              bli en mekanism tillsammans. Man kanske värnar lite mer om det
              man själv äger och vill behålla det, så det kan säkert vara en
              kombination.
            </seg>
          </u>
          <note type="speaker">
            Anf. 15 JENS HOLM (V):
          </note>
          <u>
            <seg>
              Herr talman! Jag vill tacka Catharina Elmsäter-Svärd och Gunnar
              Andrén för debatten.
            </seg>
          </u>
          <u>
            <seg>
              Jag kommer att fortsätta att följa den här frågan noggrant. Jag
              ser fram emot den 29 november, som jag tror är det datum då myndigheten
              senast ska lägga fram rapporten om hur vi ska komma till rätta
              med olägenheterna kring vattenskotrar.
            </seg>
          </u>
          <u>
            <seg>
              Jag hoppas, precis som Gunnar Andrén är inne på, att vi kan arbeta
              brett över partigränserna och hitta lösningar för att se till
              att sommaren 2014 blir en sommar då vi ska kunna bada, sola och
              vistas vid våra stränder, sjöar och hav och vara säkra på att
              vi kan göra det och känna oss trygga utan att behöva vara rädda
              för att det ska komma en vattenskoter från ingenstans och köra
              på oss.
            </seg>
          </u>
          <u>
            <seg>
              På samma sätt ska vi kunna vara förvissade om att djur- och fågelliv
              ska ha ett mycket bättre skydd mot vattenskotrar än i dag.
            </seg>
          </u>
          <u>
            <seg>
              Jag vill avsluta med två korta frågor. Ifall vi kommer överens
              om att vi ska införa någon form av förarbevis för vattenskotrar
              tycker jag att det är ganska logiskt att förarbeviset måste hamna
              i någon form av register. Vattenskotrar måste alltså registreras
              på något vis. Då är vi framme vid att om vattenskotrar ska vara
              i ett register är det ganska logiskt att båtar också ska vara
              i ett register. I Norge och Finland finns båtregister. Tycker
              infrastrukturministern att det är bra?
            </seg>
          </u>
          <u>
            <seg>
              Avslutningsvis skulle jag vilja veta om infrastrukturministern
              eller någon annan minister har tagit upp den här frågan på EU-nivå
              och försökt övertyga EU om att vår vattenskoterförordning egentligen
              är ganska rimlig, att vi borde kunna få ha kvar den och att det
              kanske är EU som måste ändra sin lagstiftning och inte vi.
            </seg>
          </u>
          <note type="speaker">
            Anf. 16 Statsrådet CATHARINA ELMSÄTER-SVÄRD (M):
          </note>
          <u>
            <seg>
              Herr talman! På den sista frågan, om det är någon som har tagit
              upp detta i EU-sammanhang, är svaret att jag inte har gjort det.
              Möjligtvis kan den ansvariga ministern Lena Ek ha gjort det, men
              det låter jag vara osagt.
            </seg>
          </u>
          <u>
            <seg>
              Jens Holms fråga är naturligtvis ganska logisk. Om vi får ett
              förarbevis blir det ett register, och så har vi alla 800 000 båtar,
              borde vi då inte ha ett båtregister?
            </seg>
          </u>
          <u>
            <seg>
              Det finns möjlighet i dag att ha ett frivilligt register. Jag
              är inte beredd att på samma sätt gå från det ena registret till
              det andra. Jag talar utifrån säkerhet och framkomlighet. Det jag
              har sagt är att jag inte utesluter att vi behöver ha ett förarbevis
              för vattenskoter. Det kan vara ett sätt att få utbildning, kännedom
              och kunskap. Allting vore så oerhört mycket enklare om vi kunde
              lagstifta mot dumhet, men det är svårt. Då har vi i stället att
              förhålla oss till brottsbalken och miljöbalken.
            </seg>
          </u>
          <u>
            <seg>
              Både min kollega Lena Ek och jag upplever att såväl polisen och
              sjöpolisen som Kustbevakningen måste kunna känna trygghet och
              ha ett verktyg de kan förhålla sig till när de gör insatser. Bland
              annat det ska jag prata med dem om i morgon, då vi ska åka ut
              på sjön och kolla. Det kanske inte är så många som åker vattenskoter
              nu längre, men även jag har följt dem i stort sett hela sommaren.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 29 augusti
          </note>
          <u>
            <seg>
              Åsa Romson
            </seg>
          </u>
          <note>
            Mattias Jonsson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 17 september.
          </note>
          <note>
            13 § Anmälan om frågor för skriftliga svar
          </note>
          <u>
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 23 augusti
          </note>
          <note>
            Helene Petersson
          </note>
          <note>
            Helene Petersson
          </note>
          <note>
            Carina Hägg
          </note>
          <note>
            Agneta Gille
          </note>
          <note>
            den 26 augusti
          </note>
          <note>
            Matilda Ernkrans
          </note>
          <note>
            Roza Güclü Hedin
          </note>
          <note>
            Anders Karlsson
          </note>
          <note>
            Anders Karlsson
          </note>
          <note>
            den 27 augusti
          </note>
          <note>
            Agneta Luttropp
          </note>
          <u>
            <seg>
              Mats Pertoft
            </seg>
          </u>
          <note>
            den 28 augusti
          </note>
          <note>
            Elin Lundgren
          </note>
          <note>
            Anna Steele
          </note>
          <note>
            den 29 augusti
          </note>
          <note>
            Kristina Nilsson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 17 september.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 23 augusti
          </note>
          <note>
            Peter Hultqvist
          </note>
          <note>
            den 26 augusti
          </note>
          <note>
            Kristina Nilsson
          </note>
          <note>
            Lars-Axel Nordell
          </note>
          <note>
            Kristina Nilsson
          </note>
          <u>
            <seg>
              Barbro Westerholm
            </seg>
          </u>
          <note>
            den 27 augusti
          </note>
          <note>
            Peter Persson
          </note>
          <note>
            Peter Persson
          </note>
          <note>
            Christina Oskarsson
          </note>
          <note>
            Jens Holm
          </note>
          <note>
            Fredrik Lundh Sammeli
          </note>
          <note>
            Fredrik Lundh Sammeli
          </note>
          <note>
            Fredrik Lundh Sammeli
          </note>
          <note>
            Fredrik Lundh Sammeli
          </note>
          <note>
            den 28 augusti
          </note>
          <note>
            Fredrik Lundh Sammeli
          </note>
          <note>
            Hans Olsson
          </note>
          <note>
            Fredrik Lundh Sammeli
          </note>
          <note>
            Fredrik Lundh Sammeli
          </note>
          <note>
            Fredrik Lundh Sammeli
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 17 september.
          </note>
          <note>
            15 § Kammaren åtskildes kl. 13.54.
          </note>
          <u>
            <seg>
              Förhandlingarna leddes av talmannen.
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
