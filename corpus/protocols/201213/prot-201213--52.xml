<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--52</head>
          <docDate when="2013-01-16">2013-01-16</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2012/13:52
          </note>
          <note>
            Onsdagen den 16 januari
          </note>
          <note>
            Kl. 09:00 - 16:01
          </note>
          <note>
            1 § Partiledardebatt
          </note>
          <note type="speaker">
            Anf. 1 Statsminister FREDRIK REINFELDT (M):
          </note>
          <u xml:id="i-abdeb4446f17e06c-0" next="i-abdeb4446f17e06c-25" who="Q52920">
            <seg>
              Herr talman! Vi lever i ett Europa som sedan 2008 är präglat
              av kris och de problem som finns kring konkurrenskraft och offentliga
              finanser. De nedåtrisker som regeringen talade om i höstbudgeten
              har nu delvis förverkligats. När den omvärld vi handlar med drabbas
              av sämre konjunktur påverkas också vi. Efterfrågan på svenska
              produkter och tjänster minskar, till exempel svenska lastbilar
              och insatsvaror, och varslen ökar. Detta har vi sett under hösten.
            </seg>
          </u>
          <u xml:id="i-abdeb4446f17e06c-1" prev="i-abdeb4446f17e06c-0" who="Q52920">
            <seg>
              Det som nu är viktigt är att värna vår konkurrenskraft och att
              säkra vår beredskap för att kunna möta en ännu allvarligare nedgång.
            </seg>
          </u>
          <u xml:id="i-abdeb4446f17e06c-2" prev="i-abdeb4446f17e06c-0" who="Q52920">
            <seg>
              Låt mig påminna om att Sverige som ju hör till Europa samtidigt
              har en helt annorlunda situation än många andra länder. Sveriges
              ekonomi har genom åren visat god motståndskraft, till stor del
              tack vare den reforminriktade ekonomiska politiken.
            </seg>
          </u>
          <u xml:id="i-abdeb4446f17e06c-3" prev="i-abdeb4446f17e06c-0" who="Q52920">
            <seg>
              Våra offentliga finanser är bland Europas starkaste med låg skuldsättning
              och låga underskott. Vi har värnat den finansiella stabiliteten
              utan att skicka notan till skattebetalarna. Vi har sparat i goda
              tider för att kunna stimulera ekonomin i svårare stunder. Vi har
              kunnat satsa på jobb och välfärd. Vi har kunnat tillföra resurser
              till Sveriges kommuner. Vanligt folk har fått mer i plånboken.
              Sysselsättningen har ökat, och utanförskapet har minskat. Statsskulden
              har sjunkit. Utgiftskvoten och skuldkvoten har gått ned samtidigt
              som den har gått upp i andra länder. Sverige som förut var världsmästare
              i skatteuttag är faktiskt inte ens längre kvar på prispallen.
              Detta är närmast unikt i ett Europa som levt i krisens skugga
              under så lång tid.
            </seg>
          </u>
          <u xml:id="i-abdeb4446f17e06c-4" prev="i-abdeb4446f17e06c-0" who="Q52920">
            <seg>
              Vi har haft högre tillväxt än andra länder. Hade Sverige haft
              lika låg tillväxt som övriga EU sedan 2006 skulle vi ha haft ca
              100 miljarder mindre till välfärd och jobbsatsningar i år, 2013.
              Hade vår arbetsmarknad utvecklats som övriga EU hade vi haft 180
              000 färre sysselsatta.
            </seg>
          </u>
          <u xml:id="i-abdeb4446f17e06c-5" prev="i-abdeb4446f17e06c-0" who="Q52920">
            <seg>
              I de flesta europeiska länder genomförs stora nedskärningar och
              skattehöjningar för att få bukt med allvarliga underskott. Finland
              sparar, Danmark sparar, Storbritannien sparar, Tyskland sparar,
              Holland sparar och Österrike sparar. I Frankrike, som jag besökte
              i oktober, presenterades ett sparpaket på drygt 250 miljarder
              kronor och detta bara för att klara taknivån att inte ha större
              budgetunderskott än 3 procent.
            </seg>
          </u>
          <u xml:id="i-abdeb4446f17e06c-6" prev="i-abdeb4446f17e06c-0" who="Q52920">
            <seg>
              Detta slår mot välfärd och jobb runt om i Europa. Det drabbar
              människor, oftast allra hårdast dem som är svagast och fattigast
              i samhällena. Europa sparar men inte Sverige. Sverige satsar.
            </seg>
          </u>
          <u xml:id="i-abdeb4446f17e06c-7" prev="i-abdeb4446f17e06c-0" who="Q52920">
            <seg>
              Vi kan inte förhindra förändringar i efterfrågan i vår omvärld,
              men vi kan göra vårt bästa för att skydda hushåll och företag.
              Det är det vi gör med vår budget. Vi har presenterat en offensiv
              budget för innevarande år som stärker Sveriges tillväxtförutsättningar
              och motverkar att arbetslösheten biter sig fast. Det handlar om
              viktiga investeringar i Sveriges infrastruktur, forskning, innovation,
              företagande och unga människors jobbchanser för att kunna möta
              utmaningen från de snabbt växande länderna i Asien, Latinamerika
              och delar av Afrika.
            </seg>
          </u>
          <u xml:id="i-abdeb4446f17e06c-8" prev="i-abdeb4446f17e06c-0" who="Q52920">
            <seg>
              I en orolig tid har vi kunnat sänka bolagsskatten för att attrahera
              investeringar och få jobb att stanna i Sverige. En skatt som ger
              ungefär 100 miljarder i intäkt till offentliga finanser kan därmed
              också förstärka så att det blir så även i framtiden.
            </seg>
          </u>
          <u xml:id="i-abdeb4446f17e06c-9" prev="i-abdeb4446f17e06c-0" who="Q52920">
            <seg>
              När arbetsmarknaden försämras kan våra satsningar på att stärka
              ungas vägar in via lärlingsutbildningar och fler platser i utbildningssystemet
              hjälpa unga människor att etablera sig.
            </seg>
          </u>
          <u xml:id="i-abdeb4446f17e06c-10" prev="i-abdeb4446f17e06c-0" who="Q52920">
            <seg>
              När konkurrensen från Kina och övriga Asien ökar kan våra investeringar
              i forskning, utveckling och innovation främja svenska företags
              chanser att mäta sig med dessa länder och därmed växa och skapa
              jobb.
            </seg>
          </u>
          <u xml:id="i-abdeb4446f17e06c-11" prev="i-abdeb4446f17e06c-0" who="Q52920">
            <seg>
              Budgeten har varit i kraft i 15 dagar. Det handlar om 23 miljarder
              i offensiva åtgärder som ska verka mot nedgången i vår omvärld
              och göra oss långsiktigt starkare. Vi följer noga utvecklingen,
              men det är viktigt att låta dessa åtgärder verka innan vi börjar
              tala om ytterligare nya satsningar.
            </seg>
          </u>
          <u xml:id="i-abdeb4446f17e06c-12" prev="i-abdeb4446f17e06c-0" who="Q52920">
            <seg>
              I närtid väntar också omfattande diskussioner inom EU om den
              flerårsbudget som vi ska anta. Här ser vi betydande utgiftsrisker
              för Sverige. Vi har tillsammans med likasinnade medlemsstater
              varit pådrivande för en minskad utgiftsnivå, stabilisering av
              medlemsstaternas avgifter och en modernisering genom ökade satsningar
              på tillväxtskapande åtgärder, forskning och innovation. Det är
              dock många som vill se en annan och mer expansiv inriktning.
            </seg>
          </u>
          <u xml:id="i-abdeb4446f17e06c-13" prev="i-abdeb4446f17e06c-0" who="Q52920">
            <seg>
              Från svensk sida vill vi också fullfölja förhandlingarna om bankunionen.
              Vi har ställt tre krav. För det första ska svenska skattebetalare
              och banker inte stå för förluster i andra länders banker. För
              det andra måste vi ha möjlighet att ställa högre kapitaltäckningskrav
              på nationell nivå. För det tredje måste icke-euroländer få ett
              inflytande i linje med det inflytande som eurozonens länder får.
            </seg>
          </u>
          <u xml:id="i-abdeb4446f17e06c-14" prev="i-abdeb4446f17e06c-0" who="Q52920">
            <seg>
              Den diskussion vi hade i december visade ett genombrott för den
              tredje punkten på ett sätt som gjorde att vi kunde låta processen
              fortsätta. Vi har också fått gehör för vårt krav på kapitaltäckning.
              När det gäller den viktigaste punkten, den första, kommer vi dock
              inte att ha svaren förrän senare i vår.
            </seg>
          </u>
          <u xml:id="i-abdeb4446f17e06c-15" prev="i-abdeb4446f17e06c-0" who="Q52920">
            <seg>
              Från svensk sida tycker vi att tillväxtfrågorna ska stå i centrum.
              Det gäller strukturreformer, fullföljandet av den inre marknaden
              och frihandelsavtal med växande delar av världsekonomin. Det är
              särskilt viktigt då en stor del av Sveriges exportvaror sätts
              samman av importerade varor. Det betyder att högre tullar i realiteten
              straffar vår egen export.
            </seg>
          </u>
          <u xml:id="i-abdeb4446f17e06c-16" prev="i-abdeb4446f17e06c-0" who="Q52920">
            <seg>
              Europa har som sagt ekonomiska problem. Det är dock inte bara
              ekonomiska problem som världen brottas med. I Syrien, i Europas
              absoluta närhet, är situationen ytterst allvarlig. I närmare två
              år har vi sett hur människor protesterat mot Asadregimen, och
              protesterna har vuxit. Stridigheterna har trappats upp till ett
              fullskaligt inbördeskrig. Enligt FN har hittills över 60 000 människor
              mist livet, och dödssiffrorna stiger för varje dag som går.
            </seg>
          </u>
          <u xml:id="i-abdeb4446f17e06c-17" prev="i-abdeb4446f17e06c-0" who="Q52920">
            <seg>
              Även den humanitära situationen försämras kontinuerligt. Antalet
              människor som tvingas fly undan stridigheterna till andra delar
              av landet uppgår till cirka två miljoner. Omkring fyra miljoner
              människor är i behov av humanitärt stöd för sin överlevnad. Risken
              finns dessutom att konflikten får spridning till övriga länder
              i regionen.
            </seg>
          </u>
          <u xml:id="i-abdeb4446f17e06c-18" prev="i-abdeb4446f17e06c-0" who="Q52920">
            <seg>
              Det är stor risk att konflikten blir utdragen och att det till
              slut inte blir någon militär segrare utan snarare en sönderfallande
              stat som kan leda till sekterism, bristande kontroll över kemiska
              vapen och en fortsatt och fördjupad humanitär katastrof.
            </seg>
          </u>
          <u xml:id="i-abdeb4446f17e06c-19" prev="i-abdeb4446f17e06c-0" who="Q52920">
            <seg>
              FN och framför allt FN:s säkerhetsråd har i första hand ansvar
              för att hantera situationen. Det är därför beklagligt att Ryssland
              och Kina vid tre tillfällen har lagt veto i säkerhetsrådet vad
              gäller resolutioner mot Syrien.
            </seg>
          </u>
          <u xml:id="i-abdeb4446f17e06c-20" prev="i-abdeb4446f17e06c-0" who="Q52920">
            <seg>
              Oroligheterna i Syrien får direkta konsekvenser också för Sverige.
              Enligt FN:s uppskattningar har drygt 600 000 människor lämnat
              landet. Många av dem befinner sig i grannländerna Turkiet och
              Jordanien, men andra har sökt sig längre bort, också till Sverige.
              Vi mottog ungefär 7 800 asylsökande förra året. Det är en kraftig
              ökning från de drygt 600 året före. På kort tid har Syrien gått
              upp till land nummer ett när det gäller antal asylsökande, före
              Somalia och Afghanistan. Det är en påminnelse om att en trasig
              värld också har en direkt påverkan på Sverige.
            </seg>
          </u>
          <u xml:id="i-abdeb4446f17e06c-21" prev="i-abdeb4446f17e06c-0" who="Q52920">
            <seg>
              I Sverige är en av de kvarvarande viktiga frihetsfrågorna kopplad
              till hur vi hanterar våld i samhället och brottslighetens utbredning.
              Därför kommer jag under de kommande veckorna och månaderna att
              noga följa rättsväsendets arbete med att bekämpa brottsligheten
              i Sverige. Det betyder så mycket för många människor. Jag kommer
              framför allt att titta på mängdbrott och ungdomsbrottslighet.
            </seg>
          </u>
          <u xml:id="i-abdeb4446f17e06c-22" prev="i-abdeb4446f17e06c-0" who="Q52920">
            <seg>
              Alliansregeringen har sedan 2006 tillfört historiskt ökade resurser
              till det svenska rättsväsendet. Vi talar om ca 10 miljarder i
              ökningar.
            </seg>
          </u>
          <u xml:id="i-abdeb4446f17e06c-23" prev="i-abdeb4446f17e06c-0" who="Q52920">
            <seg>
              Sverige har aldrig haft så många poliser, så många åklagare och
              så många domare som nu. Ingången för att diskutera brottslighet
              brukar vara att brottsligheten växer och att vi därför ska prata
              om den. Nu ska jag säga tvärtom: Brottsligheten minskar i Sverige.
              De nationella trygghetsundersökningar som genomförts sedan mitten
              av 2000-talet visar att mellan 2005 och 2011 har den andel av
              befolkningen som anser sig drabbad av brottslighet minskat från
              26 procent till 23 procent. I ett läge när brottsligheten sjunker
              ska jag inskärpa det allvarliga att det för den enskilde inte
              spelar någon roll hur kurvan lutar. Kränkningen är precis lika
              allvarlig för mig som individ oavsett hur den allmänna utvecklingen
              ser ut.
            </seg>
          </u>
          <u xml:id="i-abdeb4446f17e06c-24" prev="i-abdeb4446f17e06c-0" who="Q52920">
            <seg>
              Känslan i Sverige är att alldeles för många brott leder till
              för liten reaktion. Känslan är att man inte använder de bevis
              och det material som finns att gå på. Dessutom har vi en tendens
              att i samhällsdebatten svänga oss med ord som uppklaring när vi
              egentligen menar att man har lagt ned i brist på bevis eller att
              vi har fått ett meddelande om att en åklagare har gjort en så
              kallad åtalsunderlåtelse. Jag kan lova att det inte finns en enda
              medborgare i Sverige som tycker att det är att klara upp ett brott.
              Det är en andra kränkning ovanpå det brott som begåtts att man
              väljer att inte utreda och tala om vem som är skyldig.
            </seg>
          </u>
          <u xml:id="i-abdeb4446f17e06c-25" prev="i-abdeb4446f17e06c-0" who="Q52920">
            <seg>
              Om detta handlar vår ambition att tryggheten ska växa och att
              friheten ska bli tydligare också för de stora grupper som blir
              drabbade av brottslighet. Här måste de resurser vi har satt in
              ge bättre resultat. Jag tänker följa upp att det också kommer
              på plats.
            </seg>
          </u>
          <note type="speaker">
            Anf. 2 MIKAEL DAMBERG (S) replik:
          </note>
          <u xml:id="i-abdeb4446f17e06c-26" next="i-abdeb4446f17e06c-30" who="Q3372917">
            <seg>
              Herr talman! Statsministern började sitt anförande med att tala
              om krisen i Europa men sade inte ett ord om regeringens ansvar
              för den höga arbetslösheten i Sverige detta samtidigt som regeringen
              har gjort den kanske största felprognosen i modern tid.
            </seg>
          </u>
          <u xml:id="i-abdeb4446f17e06c-27" prev="i-abdeb4446f17e06c-26" who="Q3372917">
            <seg>
              För bara fyra månader sedan spådde regeringen Reinfeldt att den
              ekonomiska tillväxten i år skulle bli hela 2,7 procent och att
              arbetslösheten skulle minska både i år och nästa år. I dag vet
              vi hur det blev. Tillväxten minskar och arbetslösheten ökar. Skillnaden
              mellan prognos och verklighet har sällan varit större. Regeringen
              har alltså planerat och budgeterat för en helt annan utveckling
              än den som sker i Sverige i dag.
            </seg>
          </u>
          <u xml:id="i-abdeb4446f17e06c-28" prev="i-abdeb4446f17e06c-26" who="Q3372917">
            <seg>
              Herr talman! Tänk om Fredrik Reinfeldt hade varit chef för det
              svenska skidlandslagets vallateam; det hade inte gått bra. Statsministern
              har nämligen vallat svensk ekonomi för enbart goda tider med snabbt
              glid, god tillväxt och sjunkande arbetslöshet. Det är därför Sverige
              inte får fäste i uppförsbacken nu när ekonomin har bromsat in.
              I stället för att snabbt ta oss över motlutet halkar vi bakåt.
              Enligt Finansdepartementet motsvarar regeringens felvallning 35
              000 fler arbetslösa i år. Tyvärr är det de 414 000 arbetslösa
              och de över 70 000 varslade som får vara med och betala priset
              för regeringens felaktiga politik.
            </seg>
          </u>
          <u xml:id="i-abdeb4446f17e06c-29" prev="i-abdeb4446f17e06c-26" who="Q3372917">
            <seg>
              Nu när till och med finansministern har kommit fram till att
              arbetslösheten kommer att öka, inte minska, är det då inte på
              sin plats att regeringen tänker till och vallar om?
            </seg>
          </u>
          <u xml:id="i-abdeb4446f17e06c-30" prev="i-abdeb4446f17e06c-26" who="Q3372917">
            <seg>
              Herr talman! Min fråga till statsministern är rak och enkel.
              Ni har nu ändrat era prognoser, men ni har inte ändrat er politik.
              Vad konkret gör regeringen för att förhindra att dessa 35 000
              människor går rakt ut i arbetslöshet?
            </seg>
          </u>
          <note type="speaker">
            Anf. 3 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-31" next="i-abdeb4446f17e06c-33" who="Q52920">
            <seg>
              Herr talman! Mikael Damberg har haft en hel lång julledighet
              på sig för att förbereda den här partiledardebatten. Den allvarligaste
              kritik som Socialdemokraterna kan rikta mot regeringen är att
              våra prognoser inte är perfekta. Jag ska framföra till mina kolleger
              runt om i Europa att det är den allvarligaste kritik vi möter
              i riksdagens talarstol. Jag vill påminna om att vi har haft större
              prognosfel än detta. När finanskrisen bröt ut trodde vi att den
              skulle leda till ännu högre arbetslöshetstal; vi talade om 12
              procent. Det visar att prognoser är just prognoser. De är värda
              något just där och då, men de måste ständigt förändras och uppdateras.
            </seg>
          </u>
          <u xml:id="i-abdeb4446f17e06c-32" prev="i-abdeb4446f17e06c-31" who="Q52920">
            <seg>
              Vi talade om nedåtrisker; det gjorde jag också i mitt inledande
              tal. Efterfrågan faller. Det är djupt frustrerande att se varslen
              i en industri som är beroende av export och där det vi måste påverka
              inte är den svenska efterfrågan. Det gör så lite om vi får lite
              mer kvar i plånboken, för vi köper inte lastbilar och bussar för
              det. Det handlar om efterfrågan från vår omvärld från Norge, Tyskland
              och det krisande Europa. Därför är ansträngningar för att få Europas
              ekonomi att bli mer konkurrenskraftig och för att få bättre ordning
              i offentliga finanser i vår omvärld det bästa vi kan göra.
            </seg>
          </u>
          <u xml:id="i-abdeb4446f17e06c-33" prev="i-abdeb4446f17e06c-31" who="Q52920">
            <seg>
              Sverige är nu den enskilt största ekonomin i Europa som bidrar
              till att öka efterfrågan totalt sett. De övriga stora ekonomierna
              måste spara eftersom de har satsat på ett sådant sätt att underskotten
              har vuxit och blivit så stora att de inte längre kan göra större
              satsningar med mindre än att det leder till kraftiga marknadsreaktioner.
              Sverige sköter sig, men vi har begränsad räckvidd för vår påverkan.
              Vi har historiskt omfattande resurser till stöd för omställning.
              Vi är duktiga på det. Det är kärnan i den svenska modellen. När
              vissa jobb försvinner ska vi hjälpa människor att komma vidare
              till andra. Att bygga ut utbildningssystem och alltid ge möjlighet
              till en andra chans är för mig den svenska modellen. Det är det
              vi har byggt ut resurserna för. Det är så vi rustar Sverige. Jag
              är ödmjuk inför att vi bara begränsat kan påverka när efterfrågan
              faller i vår svenska exportindustri. Hur har Mikael Damberg tänkt
              sig att klara det?
            </seg>
          </u>
          <note>
            (Applåder)
          </note>
          <note type="speaker">
            Anf. 4 MIKAEL DAMBERG (S) replik:
          </note>
          <u xml:id="i-abdeb4446f17e06c-34" next="i-abdeb4446f17e06c-36" who="Q3372917">
            <seg>
              Herr talman! Sällan har jag hört en mer belåten statsminister
              när arbetslösheten ökar i stället för att minska, som han hade
              förutspått i sin budget. 35 000 fler arbetslösa är riktiga människor.
              Det är vanliga familjer som drabbas av arbetslöshet. 35 000 människor
              det är lika många som bor i Annie Lööfs Värnamo. Det är lika många
              som bor i Hudiksvall eller Västervik. Det är på riktigt, statsministern.
              Då kan man inte vara så belåten när man gör en prognosmiss som
              innebär att regeringens politik är felriktad.
            </seg>
          </u>
          <u xml:id="i-abdeb4446f17e06c-35" prev="i-abdeb4446f17e06c-34" who="Q3372917">
            <seg>
              Färsk statistik från Eurostat visar att arbetslösheten i Sverige
              nu är högre än i de flesta jämförbara länder. Den är högre än
              i våra grannländer. Den är högre än i Tyskland, Österrike, Holland
              och Belgien. När ni tog över makten var arbetslösheten högre i
              Finland än i Sverige; nu är det tvärtom. Regeringen måste ta ansvar
              för den situation vi har.
            </seg>
          </u>
          <u xml:id="i-abdeb4446f17e06c-36" prev="i-abdeb4446f17e06c-34" who="Q3372917">
            <seg>
              Låt oss vara ärliga och konstatera att regeringens jobbpolitik
              är ett misslyckande. Statsministern är ändå fortsatt oerhört nöjd.
            </seg>
          </u>
          <note type="speaker">
            Anf. 5 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-37" next="i-abdeb4446f17e06c-39" who="Q52920">
            <seg>
              Herr talman! Jag är övertygad om att de åtgärder som vi har vidtagit
              ger ökad sysselsättning. Det säger också Riksbanken, Finanspolitiska
              rådet och Konjunkturinstitutet. Jobbskatteavdraget har ökat sysselsättningen.
              Våra förändringar av sjukförsäkringarna har också bidragit till
              ökad sysselsättning. Halverad restaurangmoms och RUT- och ROT-avdrag
              har gjort svarta delar av arbetsmarknaden vita. Det har lett till
              fler nya jobb. Det har framför allt givit jobb till grupper som
              har stått långt från arbetsmarknaden. Vår politik ger ökad sysselsättning.
            </seg>
          </u>
          <u xml:id="i-abdeb4446f17e06c-38" prev="i-abdeb4446f17e06c-37" who="Q52920">
            <seg>
              I andra änden pågår en omfattande strukturell förändring av den
              svenska arbetsmarknaden. Enklare jobb försvinner. Produktion lämnar
              Sverige och dyker upp i låglöneländer. Det är en utveckling som
              vi har sett över längre tid. Det är väldigt lite förknippat med
              vilken regering man har. Det är en global utveckling. I frånvaron
              av enkla jobb får växande grupper i det svenska samhället svårt
              att komma in i arbetslivet. Det ska vi rusta genom utbildningsinsatser
              och andra åtgärder. Det vore lögn att påstå att detta är enkelt
              eller att någon av oss har svaret.
            </seg>
          </u>
          <u xml:id="i-abdeb4446f17e06c-39" prev="i-abdeb4446f17e06c-37" who="Q52920">
            <seg>
              Om vi inte får fram en bred flora av enklare jobb kommer vi i
              realiteten att ha svårt att få åtgärder som biter mot arbetslösheten.
              Det är den bistra sanningen. Då får man åtminstone inte bekämpa
              de förslag som vi har för att få fram fler enkla jobb.
            </seg>
          </u>
          <note type="speaker">
            Anf. 6 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-40" next="i-abdeb4446f17e06c-44" who="Q2029325">
            <seg>
              Herr talman! Minns ni när Moderaterna ville kalla sig ett nytt
              miljöparti? Det var inte så länge sedan, men det är lätt att glömma.
              När man lyssnar till statsministern kan man lätt få för sig att
              vi som sitter här bara har att följa utvecklingen, som om det
              inte finns något att göra åt växande arbetslöshet, sjunkande studieresultat
              eller miljöförstöring. Så är det inte. Vi sitter här för att vi
              ska vara med och forma framtiden och ta till vara de möjligheter
              som finns. Det mesta är ännu ogjort.
            </seg>
          </u>
          <u xml:id="i-abdeb4446f17e06c-41" prev="i-abdeb4446f17e06c-40" who="Q2029325">
            <seg>
              Vi står inför stora förändringar. Vi måste ställa om våra samhällen
              för en helt ny tid. Vi måste bryta oljeberoendet och möta klimathotet.
              I det finns det möjligheter. Jag är rädd att regeringen missar
              dem när man betraktar klimatansvar som en börda som man helst
              skjuter över på någon annan. Det är ingen börda att binda ihop
              Sverige med snabba tåg och bättre kollektivtrafik. Det ger jobb
              och det ger mänskligare städer. Det är ingen börda att odla maten
              till våra skolor och äldreboenden på svenska gårdar. Det ger jobb
              framför allt på landsbygden.
            </seg>
          </u>
          <u xml:id="i-abdeb4446f17e06c-42" prev="i-abdeb4446f17e06c-40" who="Q2029325">
            <seg>
              Det är inte heller någon börda att påbörja den nödvändiga klimatrustningen
              av miljonprogrammet. Det ger jobb där arbetslösheten är som störst.
              Det ger energieffektivisering och mer förnybart över till annat,
              och det ger framtidstro i områden där uppgivenheten breder ut
              sig.
            </seg>
          </u>
          <u xml:id="i-abdeb4446f17e06c-43" prev="i-abdeb4446f17e06c-40" who="Q2029325">
            <seg>
              Som exempel kan jag ta det som Södertälje gör i Hovsjö, där arbetslösa
              får vara med. Unga arbetslösa får den självkänsla som bara kan
              växa över ett jobb att gå till och möjligheten att bidra till
              sitt eget område.
            </seg>
          </u>
          <u xml:id="i-abdeb4446f17e06c-44" prev="i-abdeb4446f17e06c-40" who="Q2029325">
            <seg>
              Därför vill jag använda denna replikväxling till att tala om
              möjligheter. Jag har en fråga till statsministern som jag önskar
              ett konkret svar på. Vad vill Alliansen göra för att på fler ställen
              få i gång den nödvändiga klimatrustningen av miljonprogrammets
              bostäder?
            </seg>
          </u>
          <note type="speaker">
            Anf. 7 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-45" next="i-abdeb4446f17e06c-49" who="Q52920">
            <seg>
              Herr talman! Det konkreta svaret är att fastighetsägare har det
              första och tydligaste ansvaret för detta. Om vi övertar detta
              ansvar har vi gjort det mycket lätt för fastighetsägare att fly
              sitt ansvar. Det är de som ska se till att det är goda levnadsförhållanden
              och levnadsvillkor i de bostäder som de hyr ut till människor.
            </seg>
          </u>
          <u xml:id="i-abdeb4446f17e06c-46" prev="i-abdeb4446f17e06c-45" who="Q52920">
            <seg>
              Det är säkert mycket avgörande att vi under kort tid i Sverige
              byggde väldigt många bostäder med, som det visat sig, för låg
              kvalitet. När många vill lösa dagens bostadsbrist genom att bygga
              bostäder lite snabbare med dålig kvalitet eller lite enklare ska
              man minnas att det inte alltid visar sig vara en så god investering.
            </seg>
          </u>
          <u xml:id="i-abdeb4446f17e06c-47" prev="i-abdeb4446f17e06c-45" who="Q52920">
            <seg>
              Jag ska samtidigt säga att vi visst ska tala om möjligheter.
              Vi ska vara hoppfulla, som svenska folket är, kring vad man kan
              göra med politik. Men jag tillhör inte dem som lovar mer än vad
              jag tror är möjligt. I en öppen värld med ett omvärldsberoende
              är jag öppen med att Sverige inte är ensamt. När det gäller jobb
              kan vi inte styra precis hur vi vill att det ska bli. Vi är en
              öppen, exportberoende och liten nation, och då måste vi anpassa
              oss efter detta. Vi ska göra oss konkurrenskraftiga, men vi ska
              vara ärliga gentemot svenska folket i fråga om vad vi kan göra
              och vad vi inte kan göra.
            </seg>
          </u>
          <u xml:id="i-abdeb4446f17e06c-48" prev="i-abdeb4446f17e06c-45" who="Q52920">
            <seg>
              Jag vill påpeka att jag med stolthet noterar att Sverige behåller
              sin tätposition när det gäller klimatomställningen i världen.
              Uppdaterade siffror visar att sedan Kyotoprotokollets basår 1990
              har Sverige redovisat 16 procents minskning av klimatgasutsläpp.
              Det är många delar av den utvecklade världen som har fortsatt
              växande utsläpp eller som inte kan redovisa denna typ av minskningar.
              Det följer på den politik som alliansregeringen har genomfört
              men som också Miljöpartiet tidigare har varit med och påverkat,
              bland annat att vi satsar på järnvägsinvesteringar mycket omfattande
              sådana. Allt snabbare tåg ingår också i den budget som riksdagen
              precis har antagit.
            </seg>
          </u>
          <u xml:id="i-abdeb4446f17e06c-49" prev="i-abdeb4446f17e06c-45" who="Q52920">
            <seg>
              Jag tror alltså på denna omställning. Men jag läser också dokumenten,
              och jag ser att vi gör mycket av det som Gustav Fridolin frågar
              efter. Det ska man också, Gustav Fridolin, vara ärlig med att
              redovisa.
            </seg>
          </u>
          <note type="speaker">
            Anf. 8 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-50" next="i-abdeb4446f17e06c-51" who="Q2029325">
            <seg>
              Herr talman! Jag tackar statsministern för detta. Jag läser också
              dokumenten och blir lite mer orolig när jag ser rapporterna som
              pekar på en stegrande klimatförändring i världen, som pekar på
              att Sverige faller när det gäller ansvar och som, enligt Naturvårdsverket,
              pekar på att vi är på väg att missa 14 av våra 16 miljömål.
            </seg>
          </u>
          <u xml:id="i-abdeb4446f17e06c-51" prev="i-abdeb4446f17e06c-50" who="Q2029325">
            <seg>
              Upprustningen av miljonprogrammet är en av de stora klimatinvesteringarna.
              Jag tycker inte att det är vare sig rimligt eller rättvist att
              hela kostnaden för den ska bäras genom hyreshöjningar i de områden
              där medelinkomsterna är som lägst. När vi annars talar om renovering
              är Fredrik Reinfeldt positiv. ROT-avdraget beskrivs som en succé
              och är det. Det har blivit en folkrörelse, precis som Reinfeldt
              har sagt. Men tyvärr är det en folkrörelse som sorterar efter
              adress där alla inte får vara med. ROT-avdraget är så bra att
              det bör utvidgas till att också gälla miljonprogrammets bostadsområden
              där renoveringsbehovet är som störst. Tycker inte statsministern
              det? Varför ska jag som bor i radhus ha möjlighet till ROT-avdrag
              men inte familjen som bor i ett hyreshus på andra sidan gatan?
            </seg>
          </u>
          <note type="speaker">
            Anf. 9 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-52" next="i-abdeb4446f17e06c-53" who="Q52920">
            <seg>
              Herr talman! Jag redovisade hur jag har resonerat kring fastighetsägarnas
              ansvar. Jag tycker att det är lite viktigt att alla vi som vill
              att vi ska ha en mer klimatriktig politik erkänner att vi inte
              har oändligt med resurser. Det kommer aldrig att vara så att alla
              riksdagar över hela världen kommer fram till att det enda som
              vi ska göra är att sätta in klimatinsatser. Folk vill ha bra skolor,
              de vill ha pensioner på ålderns höst, de vill ha satsningar på
              sjukvården och de vill att vi ska göra mer för jobben.
            </seg>
          </u>
          <u xml:id="i-abdeb4446f17e06c-53" prev="i-abdeb4446f17e06c-52" who="Q52920">
            <seg>
              Vi måste helt enkelt erkänna att vi har begränsade resurser.
              Då är det mycket viktigt att alltid mäta insatt krona mot vad
              vi får tillbaka i form av klimatförbättringar. Då lär vi oss mycket
              snabbt läxan att det som vi har gjort i Sverige nu har kommit
              så långt att det som vi ytterligare kan göra är mycket dyrt. Ofta
              handlar det om att det krävs 50 gånger mer i insats i Sverige
              jämfört med i andra länder. Det är det som Gustav Fridolin lite
              förtäckt säger handlar om att skjuta över på andra. Det är för
              att vi har sagt att vi är beredda att vara med och finansiera
              det som stärker klimatet i fattiga delar av världen. Men har ni
              hört att Miljöpartiet alltså är emot det? Miljöpartiet tror att
              det finns oändligt med resurser för att fixa klimatet på ett sätt
              som inte är resurseffektivt. Det är inte smart.
            </seg>
          </u>
          <note type="speaker">
            Anf. 10 JIMMIE ÅKESSON (SD) replik:
          </note>
          <u xml:id="i-abdeb4446f17e06c-54" next="i-abdeb4446f17e06c-57" who="Q518776">
            <seg>
              Herr talman! Jag hade egentligen tänkt tala om det viktiga jobbskatteavdraget
              med statsministern. Men sedan kunde jag inte låta bli att gå i
              gång lite grann på den entusiasm som Fredrik Reinfeldt visar i
              talarstolen när det gäller nya utlovade satsningar och nya krafttag
              mot brottslighet och kriminalitet som breder ut sig. Därför tänkte
              jag att vi kan tala om det i stället.
            </seg>
          </u>
          <u xml:id="i-abdeb4446f17e06c-55" prev="i-abdeb4446f17e06c-54" who="Q518776">
            <seg>
              Det är givetvis glädjande att statsministern visar denna entusiasm
              och denna vilja att göra någonting efter juluppehållet. Det har
              vi väntat på ganska länge. Denna retorik är dock någonting som
              jag känner igen. Jag har sett den förr från statsministern under
              de sex år som han har suttit vid makten. Trots detta har det inte
              hänt så mycket konkret. Vi har aldrig haft så många poliser som
              i dag, säger Fredrik Reinfeldt. Det är alldeles riktigt. Så är
              det. Det har blivit ungefär 4 000 fler poliser, och det är förvisso
              ganska bra. Rättsväsendet har fått stora resurser. Det stämmer
              också. Jag tror att det är 1 ½ miljard mer bara i år. Det är såklart
              också mycket bra. Men trots det händer det inte särskilt mycket.
            </seg>
          </u>
          <u xml:id="i-abdeb4446f17e06c-56" prev="i-abdeb4446f17e06c-54" who="Q518776">
            <seg>
              Vi såg nya siffror från Rikspolisstyrelsen häromdagen som visade
              att man nu när det gäller uppklaring, som Fredrik Reinfeldt själv
              var inne på här, är nere på 2005 års nivå. Bara i 15 procent av
              brotten lyckas man hitta en gärningsman. Det är egentligen katastrofala
              siffror.
            </seg>
          </u>
          <u xml:id="i-abdeb4446f17e06c-57" prev="i-abdeb4446f17e06c-54" who="Q518776">
            <seg>
              Jag undrar naturligtvis om Fredrik Reinfeldt verkligen är beredd
              att göra någonting. Är Fredrik Reinfeldt verkligen beredd att
              nu, efter sex år, ta tag i brottsligheten och skärpa straffen
              och ta krafttag mot organiserad brottslighet, att stärka brottsoffers
              rättigheter och att reformera polisen så att polisen får möjlighet
              att syssla med det som polisen ska syssla med? I så fall: Varför
              ska vi tro Fredrik Reinfeldt nu när det har gått sex år och ingenting
              har hänt?
            </seg>
          </u>
          <note type="speaker">
            Anf. 11 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-58" next="i-abdeb4446f17e06c-62" who="Q52920">
            <seg>
              Herr talman! Jag försöker vinnlägga mig om en politik där jag
              är lite noggrann med orden. Jimmie Åkesson har just nämnt att
              det händer en del och avslutar med att säga att ingenting har
              hänt. Jag tror att denna typ av retorik inte imponerar på någon.
              Det är rätt uppenbart att väldigt mycket har hänt. Vi har byggt
              ut insatserna med över 10 miljarder sedan vi tillträdde som regering
              2006. Vi har nu ungefär 2 500 fler poliser. De är strax över 20
              000. Vi har en utbyggd åklagar- och domarverksamhet runt om i
              Sverige.
            </seg>
          </u>
          <u xml:id="i-abdeb4446f17e06c-59" prev="i-abdeb4446f17e06c-58" who="Q52920">
            <seg>
              Vi har genomfört en del straffskärpningar, även om jag ska säga
              att en del av dessa straffskärpningar inte blir praxis i domstolar.
              Det fungerar så att lagstiftaren, riksdagen, berättar hur straffpåföljder
              ska se ut. Men det är praxis i domstolar som sedan blir en tolkning
              av vad som blir det egentliga utfallet, och vi ser faktiskt snarare
              en tendens till strafförkortningar för en hel del brott, framför
              allt när det gäller narkotikapåföljder. Detta bekymrar regeringen,
              och det är någonting som vi tänker titta närmare på och återkomma
              till.
            </seg>
          </u>
          <u xml:id="i-abdeb4446f17e06c-60" prev="i-abdeb4446f17e06c-58" who="Q52920">
            <seg>
              Låt mig också säga att jag började med att konstatera att brottsligheten
              i Sverige minskar och faktiskt har gjort det under ett par år.
              Det gör inte att regeringen är nöjd. Det är precis när det gäller
              den typ av mängdbrottslighet som jag vet irriterar stora delar
              av befolkningen som jag tycker att det är viktigast att ta ytterligare
              steg. Det gäller skadegörelse och enklare misshandel som för den
              enskilde betyder mycket.
            </seg>
          </u>
          <u xml:id="i-abdeb4446f17e06c-61" prev="i-abdeb4446f17e06c-58" who="Q52920">
            <seg>
              Bedrägerierna runt om i Sverige växer, och vi ser hot av olika
              slag växa fram inte minst i internetmiljön. Jag är frustrerad
              över att möta inte minst unga människor som upplever att de är
              utlämnade till en vuxenvärld som inte ser dem. De får ta emot
              hot av olika slag utan att vuxenvärlden reagerar.
            </seg>
          </u>
          <u xml:id="i-abdeb4446f17e06c-62" prev="i-abdeb4446f17e06c-58" who="Q52920">
            <seg>
              Vi har gjort mycket, men vi har inte gjort allt vi borde göra.
              Jag tycker också att polisen ska använda sina ökade resurser till
              att hålla de tidsgränser som finns för att utreda olika typer
              av brott och sluta att bortse från stora delar av mängdbrottsligheten
              på ett sätt som är provocerande. Vi tänker alltså följa detta.
              Men jag köper inte bilden att vi ingenting har gjort, för det
              har vi. Vi har gjort betydande förändringar och förbättringar,
              och vi ska ta ytterligare steg i denna riktning.
            </seg>
          </u>
          <note type="speaker">
            Anf. 12 JIMMIE ÅKESSON (SD) replik:
          </note>
          <u xml:id="i-abdeb4446f17e06c-63" next="i-abdeb4446f17e06c-64" who="Q518776">
            <seg>
              Herr talman! Jag inledde också med att säga att det är alldeles
              riktigt att polisen har fått större resurser. Rättsväsendet i
              allmänhet har fått större resurser, vi har fått fler poliser och
              så vidare. Vad jag menar med att inte särskilt mycket har hänt
              är att resultaten inte återspeglar de förstärkta resurserna, utan
              det är tvärtom vi är nere på de nivåer vi var på för kanske tio
              år sedan när det gäller till exempel uppklaringen. Det är givetvis
              inte bra. Det måste vi göra någonting åt.
            </seg>
          </u>
          <u xml:id="i-abdeb4446f17e06c-64" prev="i-abdeb4446f17e06c-63" who="Q518776">
            <seg>
              Jag tog upp straffskärpningen som ett exempel på någonting jag
              menar är viktigt och där Fredrik Reinfeldt säger att man egentligen
              inte kan göra så mycket från regeringens sida, utan det är domstolarna
              som bestämmer och så vidare. Den inställningen kan man givetvis
              ha, men jag tycker att den är felaktig. Vi har till exempel sett
              ett antal rån den sista tiden. När det gäller denna typ av brottslighet
              vi kan kalla det mängdbrottslighet eller återfallsbrottslighet
              med grova rån, där gärningsmännen utför många rån, är det väldigt
              viktigt att man håller gärningsmännen inlåsta så att de helt enkelt
              kan begå färre rån. Det är min utgångspunkt för detta, och jag
              hoppas att statsministern är beredd att nu, efter sex år, äntligen
              ta tag i dessa frågor.
            </seg>
          </u>
          <note type="speaker">
            Anf. 13 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-65" next="i-abdeb4446f17e06c-67" who="Q52920">
            <seg>
              Herr talman! När man diskuterar brottslighet är det komplicerat
              med statistiken. Det är därför jag hänvisar till nationella trygghetsundersökningar.
              Då undersöker man hur stor andel av befolkningen som säger att
              de har blivit utsatta för brott.
            </seg>
          </u>
          <u xml:id="i-abdeb4446f17e06c-66" prev="i-abdeb4446f17e06c-65" who="Q52920">
            <seg>
              Statistiken som kommer från polis och rättsväsen är lömsk, för
              det är till exempel så att antalet anmälda brott växer rätt kraftigt
              i Sverige. Det finns en diskussion om vad detta beror på, och
              det är från den vi sedan tar uppklaringsprocenten. Notera dock
              att det i uppklaringsprocenten ingår brott som medborgarna inte
              upplever är uppklarade, till exempel där man lägger ned i brist
              på bevis eller där åklagare meddelar åtalsunderlåtelse. Detta
              är väldigt ofta statistik som leder diskussionerna fel. Brottsligheten
              minskar men är ändå allvarlig.
            </seg>
          </u>
          <u xml:id="i-abdeb4446f17e06c-67" prev="i-abdeb4446f17e06c-65" who="Q52920">
            <seg>
              Jag vill påpeka att vi har ändrat så att upprepad brottslighet
              ska få skärpta påföljder, och vi är beredda att titta på ytterligare
              skärpningar. Jag har också signalerat att mitt parti, om än inte
              hela min allians, tittar på möjligheten att ta bort en del av
              de rabatter kopplade till yngre åldersgrupper som också finns.
              Det viktigaste är dock att polisen använder sina resurser till
              att utreda brott. Det spelar nämligen väldigt stor roll för om
              det blir någon påföljd i andra änden.
            </seg>
          </u>
          <note>
            (Applåder)
          </note>
          <note type="speaker">
            Anf. 14 JONAS SJÖSTEDT (V) replik:
          </note>
          <u xml:id="i-abdeb4446f17e06c-68" next="i-abdeb4446f17e06c-70" who="Q2029704">
            <seg>
              Herr talman och statsministern! Varje år misshandlas 75 000 kvinnor
              av sin partner i Sverige. Varje år dödas i genomsnitt 17 kvinnor
              av en man i deras närhet. Statsministern talade om vikten av att
              bekämpa brottslighet, och här finns verkligen mycket att göra
              för att skydda de kvinnor och barn som drabbas och för att bekämpa
              denna mycket grova, allvarliga och kränkande brottslighet.
            </seg>
          </u>
          <u xml:id="i-abdeb4446f17e06c-69" prev="i-abdeb4446f17e06c-68" who="Q2029704">
            <seg>
              I detta arbete spelar kvinnojourer och brottsofferjourer en stor
              roll runt om i Sverige. De jobbar direkt med att hjälpa dem som
              utsätts. Den senaste statistiken är dock oroande. Den visar att
              allt fler kvinnor och barn som söker hjälp avvisas. Det finns
              inte plats. Det är rädda, utsatta och kränkta människor som inte
              får hjälp. Här kan vi göra mycket mer. Det är till och med så
              att en del kvinnojourer har lagts ned, trots att behoven finns.
            </seg>
          </u>
          <u xml:id="i-abdeb4446f17e06c-70" prev="i-abdeb4446f17e06c-68" who="Q2029704">
            <seg>
              I ditt jultal för drygt ett år sedan, Fredrik Reinfeldt, utlovade
              du en satsning på dessa kvinnojourer. Jag tyckte att det var bra.
              Jag blev glad när jag hörde det. Det ligger väl i linje med det
              vi föreslår om 200 miljoner kronor per år för att ge dem en stabil,
              grundligt finansierad verksamhet som inte är beroende av projektstöd.
              Men vart tog satsningen vägen? Här finns ju möjlighet att verkligen
              hjälpa dem som är utsatta för brott och på det sättet också bekämpa
              brottsligheten. När kommer den utlovade satsningen på Sveriges
              kvinnojourer?
            </seg>
          </u>
          <note type="speaker">
            Anf. 15 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-71" next="i-abdeb4446f17e06c-76" who="Q52920">
            <seg>
              Herr talman! Det är viktigt att påpeka att våld mot kvinnor oftast
              utförs i hemmet av en person man känner. Väldigt ofta är det den
              person man lever tillsammans med. Det kan ses i kontrast mot bilden
              att våld oftast skulle förekomma utomhus och utföras av någon
              okänd. Det gäller alltså inte våldet mot kvinnor.
            </seg>
          </u>
          <u xml:id="i-abdeb4446f17e06c-72" prev="i-abdeb4446f17e06c-71" who="Q52920">
            <seg>
              Låt mig säga att regeringen har satsat stora resurser på bland
              annat ett särskilt uppföljningsprogram för att se varför vi inte
              är bättre på att synliggöra och åtgärda brott som begås mot kvinnor.
              Det har bland annat lett till slutsatsen att polisen måste jobba
              med mer specialinriktade enheter. Jag har själv varit och besökt
              flera av dem som nu har vuxit fram.
            </seg>
          </u>
          <u xml:id="i-abdeb4446f17e06c-73" prev="i-abdeb4446f17e06c-71" who="Q52920">
            <seg>
              Det handlar helt enkelt om att lära sig att se dessa brott, ställa
              rätt typ av frågor och hjälpa kvinnor som väldigt ofta är rädda
              för att anmäla av det enkla skälet att den man anmäler så att
              säga är kvar när man kommer hem på kvällen och tenderar att inte
              tycka att det är så bra att personen har anmält honom. Det är
              alltså en väldigt tuff resa att göra att anmäla den person man
              lever tillsammans med för att ha slagit en sönder och samman.
            </seg>
          </u>
          <u xml:id="i-abdeb4446f17e06c-74" prev="i-abdeb4446f17e06c-71" who="Q52920">
            <seg>
              Detta är alltså väldigt svår brottslighet och kriminalitet att
              komma åt. Det handlar mycket om droger, och det handlar väldigt
              mycket om synen på kvinnor. Vi har dock uppmärksammat detta, och
              jag menar att vi har bättre insatser än vad vi hade 1015 år tillbaka.
              Det är också min uppfattning när jag talar med de olika specialister
              som arbetar med dessa frågor. Vi har tillsatt en nationell samordnare,
              Carin Götblad en uppmärksammad, duktig polis som har fått i uppdrag
              att samordna dessa insatser.
            </seg>
          </u>
          <u xml:id="i-abdeb4446f17e06c-75" prev="i-abdeb4446f17e06c-71" who="Q52920">
            <seg>
              Jag har också sagt att vi vill se ytterligare satsningar. Problemet
              när det gäller kvinnojourernas finansiering det var jag också
              tydlig med är att det ofta är kommunerna som är ansvariga för
              denna finansiering. Därför uppmuntrar jag naturligtvis kommuner
              till att se till att säkra att det finns en sådan finansiering.
              Det ser väldigt olika ut i olika delar av landet, skulle jag säga.
            </seg>
          </u>
          <u xml:id="i-abdeb4446f17e06c-76" prev="i-abdeb4446f17e06c-71" who="Q52920">
            <seg>
              Jag delar dock uppfattningen att detta är prioriterad och viktig
              verksamhet. De satsningar jag utlovade har vi satt på plats, och
              vi bygger ut resurserna till det svenska rättsväsendet. Det måste
              dock naturligtvis följas av satsningar i kommunerna.
            </seg>
          </u>
          <note>
            (Applåder)
          </note>
          <note type="speaker">
            Anf. 16 JONAS SJÖSTEDT (V) replik:
          </note>
          <u xml:id="i-abdeb4446f17e06c-77" next="i-abdeb4446f17e06c-78" who="Q2029704">
            <seg>
              Herr talman! Jag delar mycket av det statsministern säger om
              vikten av att bekämpa dessa brott, men jag delar inte uppfattningen
              att satsningarna har skett. Hur kan det i så fall komma sig att
              fler kvinnor som faktiskt behöver hjälp och stöd avvisas från
              kvinnojourerna? Var det inte så att den utlovade satsningen inte
              blev någonting, att den inte har skett än och att detta fortfarande
              återstår att göra? Är det inte helt enkelt så att pengarna går
              någon annanstans?
            </seg>
          </u>
          <u xml:id="i-abdeb4446f17e06c-78" prev="i-abdeb4446f17e06c-77" who="Q2029704">
            <seg>
              Statsministern talade i sitt anförande om de stora satsningar
              som görs. Den största satsningen är den enorma sänkningen av bolagsskatten
              i Sverige. Vem får del av den? Svenska Dagbladet redovisade hur
              många miljoner och miljarder som går till SEB, Handelsbanken och
              Nordea. Det är där regeringen satsar, inte på vare sig utsatta
              brottsoffer eller nya arbeten. Min fråga till statsministern är:
              Hur många arbetstillfällen tror statsministern att dessa nya miljarder,
              i vinst direkt ned i fickorna på storbankerna, kommer att ge?
              Hur många jobb räknar ni hem på de nya miljarderna i vinst till
              SEB, Handelsbanken och Nordea?
            </seg>
          </u>
          <note type="speaker">
            Anf. 17 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-79" next="i-abdeb4446f17e06c-81" who="Q52920">
            <seg>
              Herr talman! Det är lite råhuggen populism att försöka beskriva
              detta på det sättet. Jag nämnde i inledningen av mitt anförande
              att bolagsskatten ger ungefär 100, ibland 110, miljarder i inkomster
              till offentliga finanser. Ibland låter det på en del i Sverige
              som att det bara är att hämta in dessa pengar de sitter alltid
              där på kontot, det blir alltid 100 miljarder och det kan vi sedan
              använda för att finansiera rättsväsendet.
            </seg>
          </u>
          <u xml:id="i-abdeb4446f17e06c-80" prev="i-abdeb4446f17e06c-79" who="Q52920">
            <seg>
              Märk väl: Det vi får in bara med bolagsskatten är ungefär två
              gånger vad det svenska rättsväsendet faktiskt kostar totalt sett.
              Men, vet ni, bolagen använder allt större resurser för att försöka
              undkomma denna skatt för att flytta ut beskattningen och betala
              skatt i andra länder med lägre skattesats. Det var ett inslag
              på Rapport bara för några dagar sedan om bland annat det stora
              företaget Facebook. Tro inte att de inte har resurser att undkomma
              beskattningen!
            </seg>
          </u>
          <u xml:id="i-abdeb4446f17e06c-81" prev="i-abdeb4446f17e06c-79" who="Q52920">
            <seg>
              Om vi inte gör denna förändring menar vi att vi med hög skattesats
              kommer att se intäkterna sjunka, och Jonas Sjöstedt kommer att
              se mindre och mindre pengar till att bekämpa brott och finansiera
              poliser eller den typ av kvinnojourer du tycker är viktig. Det
              är sanningen. Det är så vår ekonomi hänger ihop, och det är så
              det fungerar när man är ett litet, exportberoende och öppet land
              som Sverige.
            </seg>
          </u>
          <note>
            (Applåder)
          </note>
          <note type="speaker">
            Anf. 18 MIKAEL DAMBERG (S):
          </note>
          <u xml:id="i-abdeb4446f17e06c-82" next="i-abdeb4446f17e06c-112" who="Q3372917">
            <seg>
              Herr talman! Sverige är världens friaste land. Internationell
              forskning visar att vi är landet Annorlunda, där individuell frihet
              bygger på samarbete och gemensamma lösningar. När vi åker utomlands
              är det ofta med lite pinsam stolthet vi berättar om Sverige om
              ungdomars möjligheter och den svenska högskolan som är öppen för
              alla oavsett föräldrarnas ekonomi, om vår syn på jämställdhet
              och vår föräldraförsäkring och förskolan och om att Sverige fortfarande
              är ett av världens mest jämlika länder.
            </seg>
          </u>
          <u xml:id="i-abdeb4446f17e06c-83" prev="i-abdeb4446f17e06c-82" who="Q3372917">
            <seg>
              Sverige förändras dock, och vi står inför stora framtidsutmaningar.
              Arbetslösheten stiger från en redan hög nivå. Skolresultaten faller
              från en ganska låg nivå. Klyftorna ökar mellan människor, och
              det växer en oro och en främlingsfientlighet.
            </seg>
          </u>
          <u xml:id="i-abdeb4446f17e06c-84" prev="i-abdeb4446f17e06c-82" who="Q3372917">
            <seg>
              Man frågar sig lite grann: Vilka samhällsreformer genomförs i
              Sverige i dag som nästa generation stolt kommer att berätta om
              på sina resor runt om i världen? Är det pensionärsskatten? Är
              det den sänkta krogmomsen? Eller är det läx-RUT bara för de barn
              som har föräldrar som har råd att betala för det?
            </seg>
          </u>
          <u xml:id="i-abdeb4446f17e06c-85" prev="i-abdeb4446f17e06c-82" who="Q3372917">
            <seg>
              Herr talman! Det är de vägval och prioriteringar som görs i dag
              som avgör hur Sverige kommer att klara jobben, klara skolan och
              klara välfärden i framtiden. Det jag vill tala om i dag är att
              det finns en annan väg för Sveriges ungdomar, att det finns en
              annan väg för Sverige, att Sverige faktiskt kan bättre.
            </seg>
          </u>
          <u xml:id="i-abdeb4446f17e06c-86" prev="i-abdeb4446f17e06c-82" who="Q3372917">
            <seg>
              I den förra partiledardebatten varnade jag för att varslen ökade
              och för att arbetslösheten skulle öka, inte minska. Vi socialdemokrater
              ville sätta in åtgärder för att stimulera efterfrågan i ekonomin
              och lindra konsekvenserna av den varselvåg som svepte in över
              Sverige.
            </seg>
          </u>
          <u xml:id="i-abdeb4446f17e06c-87" prev="i-abdeb4446f17e06c-82" who="Q3372917">
            <seg>
              Nu kan vi välkomna regeringen tillbaka till verkligheten. Bubblan
              har spruckit. Borgs fantasifulla prognoser har visat sig vara
              felaktiga. Men att göra felaktiga prognoser för Sverige handlar
              inte bara om siffror på ett papper. Det handlar om riktiga människor,
              om 35 000 fler som kommer att bli arbetslösa i år. Insatser borde
              ha satts in redan i höstbudgeten om regeringen räknat rätt och
              riktigt.
            </seg>
          </u>
          <u xml:id="i-abdeb4446f17e06c-88" prev="i-abdeb4446f17e06c-82" who="Q3372917">
            <seg>
              Herr talman! I den socialdemokratiska budgeten finns efterfrågestimulanser
              för hushållen höjt barnbidrag, bättre försäkringar för dem som
              jobbar, sänkt pensionärsskatt. Vi har tagit höjd för den stigande
              arbetslösheten genom stora satsningar på omställning och utbildning.
            </seg>
          </u>
          <u xml:id="i-abdeb4446f17e06c-89" prev="i-abdeb4446f17e06c-82" who="Q3372917">
            <seg>
              Vi investerar i en modern näringspolitik som stärker svenska
              företag så att de bättre kan konkurrera om jobben globalt. I dag
              växer över 80 procent av de nya jobben fram i små och medelstora
              företag. För att Sverige ska klara jobben i framtiden och för
              att de här företagen ska kunna expandera och anställa krävs det
              en ny politik. Det är en insikt som vi bär med oss när vi socialdemokrater
              omprövar och utvecklar vår jobbpolitik.
            </seg>
          </u>
          <u xml:id="i-abdeb4446f17e06c-90" prev="i-abdeb4446f17e06c-82" who="Q3372917">
            <seg>
              Därför krävs det mer av innovationer och ökad efterfrågan på
              nya produkter. Därför tänker vi driva fram innovationsupphandlingar.
            </seg>
          </u>
          <u xml:id="i-abdeb4446f17e06c-91" prev="i-abdeb4446f17e06c-82" who="Q3372917">
            <seg>
              De små och medelstora företagen behöver tillgång till kapital.
              Därför har vi föreslagit en statlig riskkapitalfond. Sverige är
              ett exportberoende land. Därför ökar vi exportstödet för svenska
              företag.
            </seg>
          </u>
          <u xml:id="i-abdeb4446f17e06c-92" prev="i-abdeb4446f17e06c-82" who="Q3372917">
            <seg>
              Vi bygger en ny företagarpolitik på en säker visdom: Jobb skapas
              inte genom att försämra livet för människor i vårt land utan genom
              nya order till växande företag.
            </seg>
          </u>
          <u xml:id="i-abdeb4446f17e06c-93" prev="i-abdeb4446f17e06c-82" who="Q3372917">
            <seg>
              Herr talman! Sverige har utmärkt sig och varit framgångsrikt
              i världsekonomin. Vi har insett hur viktigt det är med trygghet
              för att våga ta språnget in i framtiden. Samhället måste skydda
              också den svagaste parten. Det skapar både rättvisa och effektivitet,
              och det gäller även de små företagen i vårt land.
            </seg>
          </u>
          <u xml:id="i-abdeb4446f17e06c-94" prev="i-abdeb4446f17e06c-82" who="Q3372917">
            <seg>
              Det är lättare att ta steget och våga anställa ytterligare en
              person om man vet att någon är med och delar risken. Därför har
              vi föreslagit att staten ska ta över ansvaret för den andra sjuklöneveckan.
            </seg>
          </u>
          <u xml:id="i-abdeb4446f17e06c-95" prev="i-abdeb4446f17e06c-82" who="Q3372917">
            <seg>
              Det är också lättare att växa och anställa fler om man får in
              sina fordringar i tid, så att företaget kan betala sina räkningar
              och skatter och klara nödvändiga investeringar. Därför föreslår
              vi i dag kortare betalningstider. Se till att företagen får betalt
              inom 30 dagar!
            </seg>
          </u>
          <u xml:id="i-abdeb4446f17e06c-96" prev="i-abdeb4446f17e06c-82" who="Q3372917">
            <seg>
              Men regeringen anser att småföretagare även i framtiden ska fungera
              som banker åt de stora företagen. Det är inte rimligt. Kortare
              betalningstider skulle betyda långt mycket mer för många av dessa
              småföretag än regeringens ofinansierade sänkning av bolagskatten.
            </seg>
          </u>
          <u xml:id="i-abdeb4446f17e06c-97" prev="i-abdeb4446f17e06c-82" who="Q3372917">
            <seg>
              Herr talman! Politik måste alltid blicka framåt. Den måste alltid
              handla om framtiden; man måste vilja någonting. Allting kan inte
              vara svårt. Allting kan inte vara omöjligt. Allting är inte omöjligt
              med jobben. Allting är inte omöjligt med klimatpolitiken. Allting
              är inte omöjligt med kvinnojourerna i Sverige. Man måste vilja
              något som politiker för att åstadkomma förändring.
            </seg>
          </u>
          <u xml:id="i-abdeb4446f17e06c-98" prev="i-abdeb4446f17e06c-82" who="Q3372917">
            <seg>
              Tack vare 90-talets stora högskoleutbyggnad är Sverige i dag
              ett av de länder i världen där andelen unga med högre utbildning
              är som störst. Men enligt Högskoleverket kommer Sverige att ha
              en lägre utbildningsnivå i framtiden, inte en högre utbildningsnivå.
              Länder som Storbritannien och Polen har redan sprungit om oss.
              Trots att ungdomsarbetslösheten är rekordhög minskar regeringen
              antalet högskoleplatser med 20 000 i år och nästa år. Och trots
              att nästan alla framtida jobb kräver en gymnasie- eller högskoleutbildning
              drar regeringen ned 1 miljard kronor på högre utbildning och 1,3
              miljarder på gymnasieskolan nästa år.
            </seg>
          </u>
          <u xml:id="i-abdeb4446f17e06c-99" prev="i-abdeb4446f17e06c-82" who="Q3372917">
            <seg>
              Det är inte klokt!
            </seg>
          </u>
          <u xml:id="i-abdeb4446f17e06c-100" prev="i-abdeb4446f17e06c-82" who="Q3372917">
            <seg>
              Herr talman! Sverige har nu den första regeringen i historien
              som sänker utbildningsambitionerna för nästa generation: färre
              högskoleplatser, yrkesprogram utan teoretiska ämnen och ett ettårigt
              gymnasieprogram. Så agerar en regering som inte tror på Sveriges
              ungdomar.
            </seg>
          </u>
          <u xml:id="i-abdeb4446f17e06c-101" prev="i-abdeb4446f17e06c-82" who="Q3372917">
            <seg>
              Effekterna av regeringens skolpolitik ser vi redan i grundskolan.
              Statsministern talade i sitt jultal om hur resultaten sjunker
              både i absoluta tal och i jämförelse med andra länder. Men regeringen
              vägrar att ta ansvar. Regeringen väljer konsekvent att investera
              i annat än i skolan.
            </seg>
          </u>
          <u xml:id="i-abdeb4446f17e06c-102" prev="i-abdeb4446f17e06c-82" who="Q3372917">
            <seg>
              I min första partiledardebatt med Fredrik Reinfeldt valde han
              krogmomsen framför en satsning på kvaliteten i skolan. Förra gången
              var det bolagsskatten som var regeringens viktigaste prioritering.
              Varje gång regeringen får chansen väljer man bort skolan.
            </seg>
          </u>
          <u xml:id="i-abdeb4446f17e06c-103" prev="i-abdeb4446f17e06c-82" who="Q3372917">
            <seg>
              Vi socialdemokrater gör precis tvärtom. Vi tar vårt ansvar för
              framtiden här och nu. Vi tänker vända utvecklingen i svensk skola.
              Alla elever ska nå målen.
            </seg>
          </u>
          <u xml:id="i-abdeb4446f17e06c-104" prev="i-abdeb4446f17e06c-82" who="Q3372917">
            <seg>
              Därför har vi föreslagit en miljardsatsning på mindre klasser
              i lågstadiet så att lärarna får mer tid för varje elev, så att
              de kan ge individuell hjälp både till dem som hamnat efter och
              till dem som behöver utmaningar inför framtiden. Vi tänker investera
              i lärarnas kompetens och utveckling och i sommarskola för de elever
              som hamnat efter och inte fått godkända betyg. Vi socialdemokrater
              garanterar läxhjälp åt alla, inte bara åt dem vars föräldrar har
              råd att betala.
            </seg>
          </u>
          <u xml:id="i-abdeb4446f17e06c-105" prev="i-abdeb4446f17e06c-82" who="Q3372917">
            <seg>
              För mig är detta en fråga om värderingar och om människosyn.
            </seg>
          </u>
          <u xml:id="i-abdeb4446f17e06c-106" prev="i-abdeb4446f17e06c-82" who="Q3372917">
            <seg>
              Herr talman! Dagens unga är en fantastisk generation, mer välutbildade,
              självständiga och öppna mot omvärlden än någon generation tidigare,
              uppvuxna i en värld som blir mindre tack vare resor, språkkunskaper
              och ny teknik. På en punkt liknar de dock alla tidigare generationer:
              Dagens unga vill också känna den frihet det innebär att få ett
              arbete, få en egen lön, få flytta hemifrån och kunna skapa sin
              egen framtid.
            </seg>
          </u>
          <u xml:id="i-abdeb4446f17e06c-107" prev="i-abdeb4446f17e06c-82" who="Q3372917">
            <seg>
              Vi socialdemokrater har bestämt oss för att knäcka ungdomsarbetslösheten.
              Vi garanterar att ingen ung människa ska vara arbetslös mer än
              sex månader. Vägen dit stavas jobb och utbildning.
            </seg>
          </u>
          <u xml:id="i-abdeb4446f17e06c-108" prev="i-abdeb4446f17e06c-82" who="Q3372917">
            <seg>
              Vi har därför satsat 4,8 miljarder kronor i vår budget på ett
              stopp för ungdomsarbetslösheten, på traineeplatser, på utbildningskontrakt
              och på yrkesintroduktionsjobb. Vi investerar brett i utbildning
              för att minska rekryteringsgapet på arbetsmarknaden.
            </seg>
          </u>
          <u xml:id="i-abdeb4446f17e06c-109" prev="i-abdeb4446f17e06c-82" who="Q3372917">
            <seg>
              På kort sikt skulle det minska arbetslösheten. På längre sikt
              skulle det stärka Sverige inför framtiden.
            </seg>
          </u>
          <u xml:id="i-abdeb4446f17e06c-110" prev="i-abdeb4446f17e06c-82" who="Q3372917">
            <seg>
              Herr talman! Regeringen gick till val på jobben. När arbetslösheten
              i stället ökar hittar man på olika nya statistiska definitioner.
              Man väljer sedan att dela upp människor i olika grupper, som om
              arbetslösheten blev ett mindre problem då. Sanningen är den att
              Sverige har lyckats sämre med jobben än något annat nordiskt land.
              Vi har nu den högsta arbetslösheten i Norden.
            </seg>
          </u>
          <u xml:id="i-abdeb4446f17e06c-111" prev="i-abdeb4446f17e06c-82" who="Q3372917">
            <seg>
              Under den förra partiledardebatten frågade jag därför Fredrik
              Reinfeldt: När ska er politik ge resultat? När kommer jobben?
              Jag fick inga svar den gången. Men nu har statsministern lämnat
              besked: Jobben kommer inte.
            </seg>
          </u>
          <u xml:id="i-abdeb4446f17e06c-112" prev="i-abdeb4446f17e06c-82" who="Q3372917">
            <seg>
              Herr talman! Socialdemokraterna har en strategi för Sverige för
              att våra företag ska vinna nya marknadsandelar och växa och för
              att våra unga ska garanteras en framtid i utbildning eller arbete.
              Det är därför som vi är framtidspartiet i svensk politik. Det
              är så vi sätter Sverige i arbete.
            </seg>
          </u>
          <note>
            (Applåder)
          </note>
          <note type="speaker">
            Anf. 19 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-113" next="i-abdeb4446f17e06c-118" who="Q52920">
            <seg>
              Herr talman! Om jag förstod det rätt ska våra unga resa runt
              i världen och skämmas över den sänkta krogmomsen. Låt mig då säga
              att jag tycker att de ska åka runt i världen och vara stolta över
              att bo i ett land som har så höga välfärdsambitioner och så god
              ordning i sin ekonomi. Det tror jag att de flesta andra människor
              runt om i världen skulle hålla med om.
            </seg>
          </u>
          <u xml:id="i-abdeb4446f17e06c-114" prev="i-abdeb4446f17e06c-113" who="Q52920">
            <seg>
              Våra unga kan också vara stolta över att vi har gjort insatser
              som gör att fler kan få jobb i hotell- och restaurangbranschen.
              Jag skäms inte för det; jag förstår mig inte på Socialdemokraterna
              med de ständiga påhoppen på människor som jobbar i restaurangbranschen
              som Socialdemokraterna tror går att ersätta med massvis med andra
              jobb som ska komma från oklart vad.
            </seg>
          </u>
          <u xml:id="i-abdeb4446f17e06c-115" prev="i-abdeb4446f17e06c-113" who="Q52920">
            <seg>
              Jag tycker att det är fantastiskt att vi nu ser en växande restaurang-
              och hotellnäring i Sverige. Det ger unga jobb. Det ger väldigt
              ofta jobb för utrikes födda som har svårt att komma in någon annanstans.
              Berätta om det och var stolta över Sverige! Det är jag.
            </seg>
          </u>
          <u xml:id="i-abdeb4446f17e06c-116" prev="i-abdeb4446f17e06c-113" who="Q52920">
            <seg>
              Mikael Damberg har nu varit med i några partiledardebatter. Det
              måste vara svårt att vakna på morgonen och tänka: Okej, hur ska
              jag nu göra i dag för att undvika att tala om det som är vår politik?
            </seg>
          </u>
          <u xml:id="i-abdeb4446f17e06c-117" prev="i-abdeb4446f17e06c-113" who="Q52920">
            <seg>
              Varenda debatt går till på precis samma sätt. Mikael Damberg
              talar om det lilla men glömmer det stora. Han säger att politik
              handlar om att vilja. Ja, men vad vill då Socialdemokraterna?
              Med kirurgisk precision ser Mikael Damberg till att vi inte får
              höra detta i partiledardebatterna. Berätta om den massiva skattehöjning
              som ni föreslår! 30 miljarder i höjda skatter är mer än vad Håkan
              Juholt, mer än vad Mona Sahlin och mer än vad de rödgröna föreslog
              inför valet 2010. Hur ger det jobb att göra det dyrare att anställa
              unga? Förklara det! Och förklara vad ni ska göra med bolagsskatten,
              en fråga som du inte ville svara på i höstas! Nu är den 22 procent
              sedan årsskiftet. Ska den höjas eller sänkas om Socialdemokraterna
              får makten?
            </seg>
          </u>
          <u xml:id="i-abdeb4446f17e06c-118" prev="i-abdeb4446f17e06c-113" who="Q52920">
            <seg>
              En massiv bidragsutbyggnad och borttagande av tidsgränser i sjukförsäkringen
              som åter kommer att öppna för förtidspensionering som svaret på
              hur man löser arbetslöshetens problem är den socialdemokratiska
              politiken.
            </seg>
          </u>
          <note type="speaker">
            Anf. 20 MIKAEL DAMBERG (S) replik:
          </note>
          <u xml:id="i-abdeb4446f17e06c-119" next="i-abdeb4446f17e06c-125" who="Q3372917">
            <seg>
              Herr talman! Jag tror att statsministern har svårt att vinna
              debatten om skattechock, eftersom han vet att vi inte föreslår
              några höjda fastighetsskatter och återföring av förmögenhetsskatt.
              Vanliga löntagare i Sverige får ingen höjd skatt med Socialdemokraternas
              förslag.
            </seg>
          </u>
          <u xml:id="i-abdeb4446f17e06c-120" prev="i-abdeb4446f17e06c-119" who="Q3372917">
            <seg>
              Regeringen har lite problem med en sak, och det är verkligheten.
              Det är lite talande att statsministern ägnar nästan all sin kraft
              åt att tala illa om oppositionen i stället för att berätta vilka
              nya insatser han har för att bekämpa arbetslösheten.
            </seg>
          </u>
          <u xml:id="i-abdeb4446f17e06c-121" prev="i-abdeb4446f17e06c-119" who="Q3372917">
            <seg>
              Dagens Nyheter utvärderade för en tid sedan skattesänkningarna.
              Åtta av elva reformer har inte gett något resultat. De kostar
              miljardbelopp för samhället men skapar inga nya jobb. Hade ungdomarna
              som sitter här på läktaren och lyssnar trott att de här skattesänkningarna
              skulle fungera hade inte ungdomsarbetslösheten ökat i Sverige
              med de här förslagen. Då hade den väl minskat. Låt oss använda
              skattepengar effektivt, titta på varje skattekrona och se vad
              vi kan göra för att investera så att fler jobb växer fram.
            </seg>
          </u>
          <u xml:id="i-abdeb4446f17e06c-122" prev="i-abdeb4446f17e06c-119" who="Q3372917">
            <seg>
              I mitt anförande talade jag om konkreta insatser, statsministern.
              Det kanske vore intressant om statsministern funderade över om
              han kunde vara konkret. Vilka nya insatser planerar regeringen
              för att få fart på jobben och se till att människor kommer i arbete?
            </seg>
          </u>
          <u xml:id="i-abdeb4446f17e06c-123" prev="i-abdeb4446f17e06c-119" who="Q3372917">
            <seg>
              Jag talade om fler högskoleplatser. Jag talade om en stor skolinvestering
              som handlar om att minska klasstorlekarna men också om investeringar
              i lärare. Jag talade om en aktiv näringspolitik, om innovationer,
              exportstöd, riskkapital, innovationsupphandling och borttagandet
              av den andra sjuklöneveckan, som vi vet betyder jättemycket för
              små företag och gör att de inte vågar anställa.
            </seg>
          </u>
          <u xml:id="i-abdeb4446f17e06c-124" prev="i-abdeb4446f17e06c-119" who="Q3372917">
            <seg>
              I dag säger vi: Låt småföretagare få betalt i tid, efter 30 dagar,
              så att de klarar sin likviditet och kan anställa en person till.
              Det är ju i de små och medelstora företagen som de nya jobben
              kommer.
            </seg>
          </u>
          <u xml:id="i-abdeb4446f17e06c-125" prev="i-abdeb4446f17e06c-119" who="Q3372917">
            <seg>
              Det vore intressant om statsministern hade några nya besked och
              några viljor till förändring av svensk politik.
            </seg>
          </u>
          <note type="speaker">
            Anf. 21 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-126" next="i-abdeb4446f17e06c-128" who="Q52920">
            <seg>
              Herr talman! Socialdemokraterna inser inte hur skatter fungerar.
              Höjer man skatterna med 30 miljarder är det alltid hushållen som
              betalar. Alla skatter flyttas över på kunder om man fördubblar
              arbetsgivaravgiften för unga, vilket ni föreslår. Om man kraftigt
              höjer krogmomsen skjuts det över i höjda priser och kostnader
              som sedan landar på vanligt folk. Det är så det fungerar.
            </seg>
          </u>
          <u xml:id="i-abdeb4446f17e06c-127" prev="i-abdeb4446f17e06c-126" who="Q52920">
            <seg>
              I er värld tror ni inte att 30 miljarder i höjda skatter har
              någon påverkan på någonting. Det är helt felaktigt. Man kan inte
              höja skatterna med 30 miljarder utan att det leder till ökade
              kostnader och till att jobb förstörs. Det är det som är den blinda
              fläcken som ni inte förstår, och därför har ni ingen fungerande
              jobbpolitik.
            </seg>
          </u>
          <u xml:id="i-abdeb4446f17e06c-128" prev="i-abdeb4446f17e06c-126" who="Q52920">
            <seg>
              Dessutom vill ni använda detta för en massiv bidragsutbyggnad.
              Det ska löna sig mer att inte jobba. Det är budskapet från Socialdemokraterna.
              Och ni ska ta bort alla tidsgränser i sjukförsäkringen, vilket
              gör att vi åter kommer att se stora flöden av förtidspensioneringar
              det som ni använde för att dölja arbetslösheten. Det är den medicin
              som ni ordinerar för Sverige. Den har testats. Den fungerar inte.
              Den kommer inte att vara svaret på våra problem i framtiden heller.
            </seg>
          </u>
          <note type="speaker">
            Anf. 22 MIKAEL DAMBERG (S) replik:
          </note>
          <u xml:id="i-abdeb4446f17e06c-129" next="i-abdeb4446f17e06c-131" who="Q3372917">
            <seg>
              Herr talman! Jag har inga problem med att stå upp för en svensk
              modell som behandlar sjuka och arbetslösa sjyst, att man inte
              behöver gå från hus och hem om man drabbas av arbetslöshet utan
              får en period av omställning för att kunna ta de nya jobben.
            </seg>
          </u>
          <u xml:id="i-abdeb4446f17e06c-130" prev="i-abdeb4446f17e06c-129" who="Q3372917">
            <seg>
              Där skiljer vi oss åt. Men ta de sista orden på allvar, statsministern!
              Du sade: Låt oss titta på om det har fungerat. Men om regeringens
              insatser av skattesänkningar, till exempel krogmomsen, har varit
              så fantastiska, varför har priserna då inte sjunkit? Det var ju
              det som var poängen med dem.
            </seg>
          </u>
          <u xml:id="i-abdeb4446f17e06c-131" prev="i-abdeb4446f17e06c-129" who="Q3372917">
            <seg>
              Titta på era förslag och se om de gav resultat! Gav de inte resultat,
              gör någonting annat i stället, för just nu ökar arbetslösheten,
              statsministern. Den minskar inte. Ungdomsarbetslösheten biter
              sig fast på en jättehög nivå. Och det vi vet om ungdomsarbetslösheten
              är att de ungdomar som drabbas av arbetslöshet saknar en utbildning
              för att kunna ta de nya jobben. Låt dem få en utbildning! Se till
              att bygga ut högskolan, inte dra ned med 20 000 platser! Se till
              att satsa på gymnasieskolan, inte dra ned med 1,3 miljarder kronor!
              Det är skillnad i politik, herr statsminister!
            </seg>
          </u>
          <note type="speaker">
            Anf. 23 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-132" next="i-abdeb4446f17e06c-137" who="Q911372">
            <seg>
              Herr talman! Mikael Damberg ägnade en del av sitt inledningsanförande
              åt utbildning, och jag ska återkomma till det i mitt anförande.
              Nu tänker jag dock fortsätta på det spår ni nyss var inne på om
              skattehöjningarna 30 miljarder kronor! Det är ungefär 1 procent
              av bruttonationalprodukten.
            </seg>
          </u>
          <u xml:id="i-abdeb4446f17e06c-133" prev="i-abdeb4446f17e06c-132" who="Q911372">
            <seg>
              Mikael Damberg hade i första replikrundan med statsministern
              här ett resonemang om att regeringen har vallat fel. Det ska väl
              anknyta till årstiden, antar jag. Men låt oss då granska Socialdemokraternas
              egen skidvalla, 30 miljarder i höjda skatter mitt under en lågkonjunktur.
              Jag bad mina medarbetare att studera och göra allt vad de kunde
              för att hitta en enda nationalekonom i hela världen som kan rekommendera
              att man i en lågkonjunktur bör drämma till med rejäla skattehöjningar.
            </seg>
          </u>
          <u xml:id="i-abdeb4446f17e06c-134" prev="i-abdeb4446f17e06c-132" who="Q911372">
            <seg>
              Man behöver inte tro på Keynes, men om man nu tror på Keynes
              kan man titta på vad han säger. Keynes säger att i en lågkonjunktur
              bör man sänka skatter, att man bör stimulera ekonomin. Skattehöjningar
              och åtstramningar gör man i högkonjunktur. Okej, en del tycker
              att Keynes är ute. Då kan man titta på Friedman. Inte ens han,
              en högerekonom, föreslår detta. Det finns inga nationalekonomer
              som föreslår det. Jag har inte hittat några, så jag tänkte att
              Mikael Damberg skulle få en chans att berätta var ni har fått
              den här idén ifrån.
            </seg>
          </u>
          <u xml:id="i-abdeb4446f17e06c-135" prev="i-abdeb4446f17e06c-132" who="Q911372">
            <seg>
              När det var högkonjunktur 2007 och 2008 ville ni höja skatterna,
              men inte med 30 miljarder utan mycket mindre. Nu är det lågkonjunktur,
              och då ska det drämmas till ordentligt och med kirurgisk precision
              ska pengarna tas in från företag som anställer unga människor.
            </seg>
          </u>
          <u xml:id="i-abdeb4446f17e06c-136" prev="i-abdeb4446f17e06c-132" who="Q911372">
            <seg>
              Statistiska centralbyrån sade att den sänkta restaurangmomsen
              har gett 5 000 jobb. Det är naturligtvis en ungefärlig siffra,
              men det är den bästa beräkning som hittills finns. 5 000 jobb
              är ingenting värt. Det ska bara utraderas.
            </seg>
          </u>
          <u xml:id="i-abdeb4446f17e06c-137" prev="i-abdeb4446f17e06c-132" who="Q911372">
            <seg>
              Mikael Damberg, berätta vilken skidvalla det är ni har! Vilka
              vallningsråd följer ni egentligen? Var har ni fått idén ifrån
              att just i en lågkonjunktur är det en god idé att drämma till
              med 30 miljarder i skattehöjningar?
            </seg>
          </u>
          <note type="speaker">
            Anf. 24 MIKAEL DAMBERG (S) replik:
          </note>
          <u xml:id="i-abdeb4446f17e06c-138" next="i-abdeb4446f17e06c-140" who="Q3372917">
            <seg>
              Herr talman! När argumenten tryter skarvar man lite med statistiken.
              Det är inte första gången som vi har jobbat med siffertricksandet
              här i riksdagen. Det är inte 30 miljarder i skattehöjningar. Den
              bolagsskattesänkning som vi föreslår är en sänkning med 8 miljarder
              kronor, inte en höjning. Men så kan man leka med orden.
            </seg>
          </u>
          <u xml:id="i-abdeb4446f17e06c-139" prev="i-abdeb4446f17e06c-138" who="Q3372917">
            <seg>
              SCB har sagt att antalet anställda i restaurangbranschen har
              ökat med 5 000. De har inte sagt att det är krogmomssänkningen
              som har skapat ökningen. Det har inte gjorts någon oberoende undersökning
              av krogmomssänkningen och vilka effekter den har fått. Låt oss
              titta på vilka effekter den har fått. Vi vet att den inte har
              skapat några sänkta priser. Vi vet också att krogbranschen har
              ökat år för år under ganska lång tid därför att fler människor
              går på krog. Vi vet också att det är väldigt många fler människor
              som har bidragsanställningar i krogbranschen i dag. Det är bra,
              för då kanske man får sitt första möte med arbetslivet, en subventionerad
              anställning på restaurang någonstans. Det är bra jobb. Jag har
              inget emot det. Men du måste titta på om effekten av era skattesänkningar
              ger resultat, för det vi ser just nu är att verkligheten talar
              emot regeringen. Om effekterna av era åtgärder har gett så bra
              resultat, varför sjunker då inte ungdomsarbetslösheten? Varför
              ökar långtidsarbetslösheten om allt ni har gjort har varit så
              fungerande och perfekt?
            </seg>
          </u>
          <u xml:id="i-abdeb4446f17e06c-140" prev="i-abdeb4446f17e06c-138" who="Q3372917">
            <seg>
              Låt oss rikta insatserna till de ungdomar som i dag inte får
              jobb. Låt oss se till att vända på resonemanget. Ni har infört
              ett aktivitetsförbud så att unga människor inte får hjälp av Arbetsförmedlingen
              de första tre månaderna. Låt oss i stället se till att vi garanterar
              unga människor jobb eller utbildning efter en viss tid så att
              vi inte får långtidsarbetslöshet bland unga människor. Det är
              en annan politik. Låt oss rikta insatserna de skatteundantag som
              inte har gett effekt till de små företagen så att de kan anställa
              fler genom att vi tar bort den andra sjuklöneveckan. Låt oss se
              till att de får betalt i tid så att de kan anställa en person
              till. Jag tror att det är en mer fungerande jobbpolitik än den
              regeringen aktivt har drivit igenom och som inte har gett resultat.
            </seg>
          </u>
          <note type="speaker">
            Anf. 25 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-141" next="i-abdeb4446f17e06c-143" who="Q911372">
            <seg>
              Herr talman! Min fråga till Mikael Damberg var: Vilken nationalekonom
              stöder ni er på? Du hade kunnat ta en enda av alla i hela världen,
              du hade kunnat ta en som är underkänd i sina studier till och
              med eller du hade kunnat nämna någon som har idén att man ska
              höja skatterna i lågkonjunktur. Du svarade ingenting. Och det
              är rätt svar. Det finns förmodligen ingen. Det finns ingen som
              rekommenderar detta. Det är totalt fel medicin i en lågkonjunktur
              att drämma till med 30 miljarder i skattehöjningar.
            </seg>
          </u>
          <u xml:id="i-abdeb4446f17e06c-142" prev="i-abdeb4446f17e06c-141" who="Q911372">
            <seg>
              Vad är det för siffertricksande med detta? Jag förstod vad du
              sade med siffertricksande före jul, men nu sedan den 1 januari
              har vi ju sänkt bolagsskatten så att den är på 22 procent. Ni
              föreslår en höjning till 24 procent. Det är en höjning med 8 miljarder
              per år i skattehöjningar. Det är inget siffertricksande med det.
              Fråga din kompis Gustav Fridolin i den rödgröna alliansen! Han
              förstår att höjer man skatterna på bensin köper folk mindre bensin.
              Det är därför han vill höja skatterna på bensin. Varför vill ni
              då höja skatterna på jobb och på ungdomsjobb? Det blir ju naturligtvis
              färre ungdomsjobb då.
            </seg>
          </u>
          <u xml:id="i-abdeb4446f17e06c-143" prev="i-abdeb4446f17e06c-141" who="Q911372">
            <seg>
              Det är inte bara det, Mikael Damberg, att ni har vallat med fel
              valla. När ni väl har lagt på den felaktiga vallan åker ni med
              full fart åt fel håll i spåret.
            </seg>
          </u>
          <note type="speaker">
            Anf. 26 MIKAEL DAMBERG (S) replik:
          </note>
          <u xml:id="i-abdeb4446f17e06c-144" next="i-abdeb4446f17e06c-145" who="Q3372917">
            <seg>
              Herr talman! Om man läser vår budget ser man att vi gör insatser
              riktade direkt till människors plånböcker så att de ska ha råd
              att efterfråga, därför att vi ser att konjunkturen viker nedåt.
              Ni valde att sänka bolagsskatten med 16 miljarder. Då kan ju någon
              annan av Alliansens företrädare senare säga: Peka på en ekonom
              som säger att det här är efterfrågepolitik och att det här skapar
              nya jobb i Sverige i dag. Det är ingen som säger det. Det är en
              annan typ av skattesänkning. Bolagsskatten är viktig för Sverige.
              Vi ska ha en konkurrenskraftig bolagsskatt, men man måste vara
              varsam med skattemedlen.
            </seg>
          </u>
          <u xml:id="i-abdeb4446f17e06c-145" prev="i-abdeb4446f17e06c-144" who="Q3372917">
            <seg>
              Vi gör i stället så här: Vi lägger 10 miljarder i en efterfrågestimulans
              till människor. Barnfamiljerna får höjda barnbidrag. Pensionärerna
              får mer pengar i plånboken genom att vi sänker pensionärsskatten
              som ni har infört i Sverige. Vi gör det också billigare att vara
              med i trygghetsförsäkringarna för dem som jobbar på svensk arbetsmarknad.
              Det ger mer pengar i plånboken, men det ger också utrymme att
              göra offensiva investeringar i utbildning och arbete. 73 000 nya
              jobb och utbildningsplatser i Sverige det är en bättre politik
              för Sverige.
            </seg>
          </u>
          <note type="speaker">
            Anf. 27 Näringsminister ANNIE LÖÖF (C) replik:
          </note>
          <u xml:id="i-abdeb4446f17e06c-146" next="i-abdeb4446f17e06c-149" who="Q439393">
            <seg>
              Herr talman! Socialdemokraterna och Mikael Damberg följer en
              ganska känd modell under sina år i opposition. Det är en modell
              som går ut på att först hitta ett lagom nedsättande ord för regeringens
              reformer, till exempel pigjobb eller krogmoms, för att sedan skälla
              så mycket som det går och därefter gradvis ändra sig när man ser
              att regeringens reformer ger resultat.
            </seg>
          </u>
          <u xml:id="i-abdeb4446f17e06c-147" prev="i-abdeb4446f17e06c-146" who="Q439393">
            <seg>
              Vi kan konstatera att 5 000 nya jobb skapades enligt SCB under
              förra året inom restaurangbranschen. Enligt Vårdföretagarna har
              det de senaste åren skapats 10 000 nya jobb inom vårdsektorn.
              Det blev också 75 000 nya RUT-användare förra året och 1 600 nya
              RUT-jobb. Tillsammans motsvarar de här nya jobben ett fullsatt
              Globen. Det är nya jobb i tider av varsel och kris i övrigt.
            </seg>
          </u>
          <u xml:id="i-abdeb4446f17e06c-148" prev="i-abdeb4446f17e06c-146" who="Q439393">
            <seg>
              Jag undrar, Mikael Damberg: Hur kommer det sig att ni med så
              tydlig kraft säger nej till nya tjänstejobb? När ni har en affärsplan
              som tydligen går ut på att värna småföretagen lägger ni på ett
              bräde 30 miljarder i skattehöjningar. Ni fördubblar restaurangmomsen,
              kapar RUT-avdraget, inskränker valfriheten, och som lök på laxen
              fördubblar ni arbetsgivaravgiften för små företag som i dag går
              på knäna och som har unga anställda. Jag tycker inte att det är
              vare sig smart eller hederligt. Dessutom passar ni på att glömma
              bort att berätta om de här 30 miljarderna varje gång ni pratar
              om er näringslivspolitik.
            </seg>
          </u>
          <u xml:id="i-abdeb4446f17e06c-149" prev="i-abdeb4446f17e06c-146" who="Q439393">
            <seg>
              Hur många Globen, Mikael Damberg, behöver vi fylla med nya jobb
              innan Socialdemokraterna omprövar sin politik och faktiskt ser
              att jobben skapas inom tjänstesektorn och att också unga människor
              har rätt till ett jobb?
            </seg>
          </u>
          <note type="speaker">
            Anf. 28 MIKAEL DAMBERG (S) replik:
          </note>
          <u xml:id="i-abdeb4446f17e06c-150" next="i-abdeb4446f17e06c-153" who="Q3372917">
            <seg>
              Herr talman! Strategin från de borgerliga partierna är att tala
              om allt elände som skulle inträffa i Sverige om Socialdemokraterna
              vann valet. Problemet för dem är att de styr Sverige, och det
              är ingen direkt framgångssaga som Annie Lööf kan berätta. 100
              000 arbetslösa unga människor i Sverige hur många Globen är det?
              Varför ökar arbetslösheten i stället för att minska om regeringen
              är så förträfflig och gör allting rätt?
            </seg>
          </u>
          <u xml:id="i-abdeb4446f17e06c-151" prev="i-abdeb4446f17e06c-150" who="Q3372917">
            <seg>
              Apropå att ändra sig finns det en sak som kan få regeringen att
              förändra sig väldigt snabbt, och det är att vi socialdemokrater
              lägger fram ett förslag. Då tvingas regeringen att ändra sig samma
              dag. När vi säger i dag att vi tycker att 30 dagars betalningstid
              till små företag är en bra idé någonting som regeringen underkände
              i november när man lade fram sin proposition säger näringsministern:
              Vi ska nog titta på det, och händer ingenting får vi nog gå på
              Socialdemokraternas förslag. Det är tur att Socialdemokraterna
              finns där som en motor i svensk politik och driver på en utveckling
              för fler och nya jobb och en aktiv näringspolitik.
            </seg>
          </u>
          <u xml:id="i-abdeb4446f17e06c-152" prev="i-abdeb4446f17e06c-150" who="Q3372917">
            <seg>
              Ärligt talat, i stället för att ägna så mycket tid och kraft
              åt att försöka tala ned sina motståndares argument och förslag
              kanske man skulle ägna en del kraft åt att utveckla egna, nya
              förslag. Börja till exempel med näringspolitiken och de små företagen.
              Titta på vårt förslag om att slopa ansvaret för den andra sjuklöneveckan.
              Fråga de små företagen runt om i Sverige om det inte vore en viktig
              insats för att få fart på jobben i Sverige.
            </seg>
          </u>
          <u xml:id="i-abdeb4446f17e06c-153" prev="i-abdeb4446f17e06c-150" who="Q3372917">
            <seg>
              Jag vet att Centerpartiet diskuterar en mängd olika förslag i
              dag i den aktuella debatten, men väldigt få av dem handlar om
              näringspolitik och om hur man får fram fler och nya jobb.
            </seg>
          </u>
          <note type="speaker">
            Anf. 29 Näringsminister ANNIE LÖÖF (C) replik:
          </note>
          <u xml:id="i-abdeb4446f17e06c-154" next="i-abdeb4446f17e06c-155" who="Q439393">
            <seg>
              Herr talman! Det är möjligt att Socialdemokraterna delvis står
              för en motor i svensk politik. Synd bara att man tittar i backspegeln.
              Titta på den motion som Socialdemokraterna väckte i december om
              betalningstider. Där finns inte ett ord om ett obligatorium på
              30 dagar. Det finns inte ett ord om det, utan fem i tolv går man
              ut och berättar inför partiledardebatten att nu är man för det
              här. Regeringen har lagt fram ett skärpt förslag om betalningstider.
              Små företag ska inte agera bank åt stora företag. Det är därför
              vi inför just de här skärpta betalningstiderna. Jag kommer med
              stor noggrannhet att följa utvecklingen på det här området.
            </seg>
          </u>
          <u xml:id="i-abdeb4446f17e06c-155" prev="i-abdeb4446f17e06c-154" who="Q439393">
            <seg>
              Mikael Damberg presenterar andra förslag. Innovationsupphandling
              är ett. Hallå, vi har det i svensk politik sedan två år tillbaka!
              Han säger också att vi behöver satsa mer på kapital till små företag.
              Vi presenterade ett investeraravdrag för att gynna investeringar
              i små företag i höstens budget. Vi lägger också 2 miljarder extra
              på innovationssatsningar riktade till små företag i höstens budget.
              Håll dig till fakta, Mikael Damberg!
            </seg>
          </u>
          <note type="speaker">
            Anf. 30 MIKAEL DAMBERG (S) replik:
          </note>
          <u xml:id="i-abdeb4446f17e06c-156" next="i-abdeb4446f17e06c-158" who="Q3372917">
            <seg>
              Herr talman! Regeringen gör en del. Framför allt tvingas man
              att agera när vi sätter press på regeringen. Det är det vi ser
              nu i frågan om betalningstider. Från att inte kunna säga att småföretagare
              ska få betalt efter 30 dagar när det gäller andra företag byter
              man nu fot och säger: Jo, det kan vi nog tänka oss att göra. Vi
              ska följa frågan noga.
            </seg>
          </u>
          <u xml:id="i-abdeb4446f17e06c-157" prev="i-abdeb4446f17e06c-156" who="Q3372917">
            <seg>
              Det är bra om ni följer våra förslag noga, därför att vi har
              fler bra förslag när det gäller att få fart på näringslivet och
              få fler jobb. Jag hoppas att Annie Lööf kan vara mer aktiv i den
              debatten och inte bara tala om vad oppositionspartierna talar
              om.
            </seg>
          </u>
          <u xml:id="i-abdeb4446f17e06c-158" prev="i-abdeb4446f17e06c-156" who="Q3372917">
            <seg>
              Jag hade trott att Centerpartiet i den här debatten skulle välja
              att lyfta upp frågan om regionalpolitik och landsbygdsutveckling.
              Det är en fråga som berör många människor i vårt land som är oroade
              över att utvecklingen går åt fel håll. Nu tog Annie Lööf inte
              upp det i sitt replikskifte med mig, men jag hoppas att hon gör
              det i sitt anförande. Den neddragning med 20 000 platser på universitet
              och högskolor som regeringen nu föreslår är kirurgiskt preciserad
              till de små och medelstora högskolorna runt om i Sverige som våra
              partier förut var överens om var motorer för drivkraften för nya
              jobb och utveckling regionalt i Sverige.
            </seg>
          </u>
          <note type="speaker">
            Anf. 31 JIMMIE ÅKESSON (SD) replik:
          </note>
          <u xml:id="i-abdeb4446f17e06c-159" next="i-abdeb4446f17e06c-162" who="Q518776">
            <seg>
              Herr talman! Mikael Damberg från Socialdemokraterna tar återigen
              upp satsningen på läxhjälp. Jag vill påminna om vad jag, vill
              jag minnas, sade i den förra partiledardebatten, att det handlar
              om 22 öre per elev och dag. Det är trots allt en ganska beskedlig
              satsning, måste jag säga. Och visst, satsningar på skola och utbildning
              är givetvis viktiga och ett steg i rätt riktning. Det är alldeles
              uppenbart.
            </seg>
          </u>
          <u xml:id="i-abdeb4446f17e06c-160" prev="i-abdeb4446f17e06c-159" who="Q518776">
            <seg>
              En annan väg för Sverige, säger Mikael Damberg. Socialdemokratin
              säger sig vilja stärka a-kassan, men man gör ingenting aktivt
              för att hitta en majoritet för detta i Sveriges riksdag, trots
              att en sådan borde finnas. Varför gör man inte det? Ska man låta
              en borgerlig regering ta initiativet till och med i den frågan?
              Det verkade nästan så när jag lyssnade på vad Fredrik Reinfeldt
              sade häromdagen och tidigare även företrädare för de andra regeringspartierna.
              Det är i så fall mycket märkligt. Det är anmärkningsvärt.
            </seg>
          </u>
          <u xml:id="i-abdeb4446f17e06c-161" prev="i-abdeb4446f17e06c-159" who="Q518776">
            <seg>
              Vi har i tidigare replikskiften hört att man höjer jobbrelaterade
              skatter med nästan 30 miljarder. Är det verkligen rätt medicin
              i dessa tider av hög arbetslöshet och en varselvåg? Man står och
              ser på när den borgerliga regeringen ägnar sig åt en utpräglad
              lönedumpningspolitik genom extremt generösa regler för arbetskraftsinvandring
              trots att vi redan har ett överutbud av arbetskraft i Sverige,
              trots att en stor del av dem som kommer som arbetskraftsinvandrare
              till vårt land är lågkvalificerade, söker låglönejobb, konkurrerar
              med dem som redan står allra längst från arbetsmarknaden. Också
              där står socialdemokratin och ser på och gör ingenting.
            </seg>
          </u>
          <u xml:id="i-abdeb4446f17e06c-162" prev="i-abdeb4446f17e06c-159" who="Q518776">
            <seg>
              Det är, herr talman, exempel på sådant som slår mot vanligt folk
              i Sverige, mot helt vanliga löntagare i Sverige i dag. Socialdemokraterna
              må kalla sig för framtidspartiet, men något parti för vanliga
              löntagare är det inte, inte nu och sannolikt inte heller i framtiden.
            </seg>
          </u>
          <note type="speaker">
            Anf. 32 MIKAEL DAMBERG (S) replik:
          </note>
          <u xml:id="i-abdeb4446f17e06c-163" next="i-abdeb4446f17e06c-166" who="Q3372917">
            <seg>
              Herr talman! Jag är säker på att jag inte behöver upplysa Jimmie
              Åkesson om att han i den här riksdagen utgör ett indirekt stöd
              för regeringen. Han till och med låter som regeringsföreträdarna
              när han kritiserar oss för vår politik. Det är han som bär upp
              den nuvarande regeringen, inte jag. Socialdemokraterna lägger
              fram alternativa förslag. Om andra partier röstar för dem eller
              inte får vara upp till dem.
            </seg>
          </u>
          <u xml:id="i-abdeb4446f17e06c-164" prev="i-abdeb4446f17e06c-163" who="Q3372917">
            <seg>
              När Jimmie Åkesson tar upp frågan om trygghet på arbetsmarknaden
              tycker jag att folk ska se upp. Lösningen, Jimmie Åkesson, är
              nämligen inte att försvaga tryggheten för de anställda på svensk
              arbetsmarknad, vilket Sverigedemokraterna föreslår.
            </seg>
          </u>
          <u xml:id="i-abdeb4446f17e06c-165" prev="i-abdeb4446f17e06c-163" who="Q3372917">
            <seg>
              I sitt arbetsmarknadspolitiska program föreslår Sverigedemokraterna
              att man ska ta bort möjligheten för fack och arbetsgivare att
              tillsammans komma överens om hur man hanterar uppsägningar. I
              stället ska arbetsgivarna själva undanta fem personer från turordningsreglerna.
              Jag lovar dig, Jimmie Åkesson, att det inte blir någon tryggare
              arbetsmarknad genom att arbetsgivarna själva helt kan bestämma
              vem i Sverige som blir av med jobbet.
            </seg>
          </u>
          <u xml:id="i-abdeb4446f17e06c-166" prev="i-abdeb4446f17e06c-163" who="Q3372917">
            <seg>
              Det är ingenting annat än ren högerpolitik som Jimmie Åkesson
              föreslår i sitt arbetsmarknadspolitiska program.
            </seg>
          </u>
          <note type="speaker">
            Anf. 33 JIMMIE ÅKESSON (SD) replik:
          </note>
          <u xml:id="i-abdeb4446f17e06c-167" next="i-abdeb4446f17e06c-168" who="Q518776">
            <seg>
              Herr talman! Vi behöver förvisso ökad rörlighet på arbetsmarknaden.
              Det är jag alldeles övertygad om. Det som Mikael Damberg tar upp
              känner jag däremot inte igen i detalj.
            </seg>
          </u>
          <u xml:id="i-abdeb4446f17e06c-168" prev="i-abdeb4446f17e06c-167" who="Q518776">
            <seg>
              Nu handlar det i första hand om a-kassan där det rimligen finns
              en viss samsyn. Det skiljer lite i detaljerna om man läser Socialdemokraternas
              och vår höstbudgetmotion, men det gäller mycket små detaljer.
              Om det verkligen finns ett genuint intresse för att stärka tryggheten
              för människor som nu förlorar sina jobb, som blir varslade, om
              det verkligen finns ett sådant genuint intresse hos den svenska
              socialdemokratin, då finns det också möjlighet att nå en majoritet
              i Sveriges riksdag för att stärka a-kassan. Men av någon anledning
              vill Socialdemokraterna inte göra det. Varför, Mikael Damberg,
              vill ni inte det? Varför söker ni inte majoritet i Sveriges riksdag
              för att stärka a-kassan?
            </seg>
          </u>
          <note type="speaker">
            Anf. 34 MIKAEL DAMBERG (S) replik:
          </note>
          <u xml:id="i-abdeb4446f17e06c-169" next="i-abdeb4446f17e06c-170" who="Q3372917">
            <seg>
              Herr talman! Jag tror att vi i varje budget sedan vi hamnade
              i opposition, och sedan regeringen försämrat a-kassan, har lagt
              fram skarpa förslag om att förbättra a-kassan både för att fler
              människor ska kunna komma med i försäkringen, få en ordentlig
              försäkring när de blir arbetslösa, och för att det ska vara en
              omställningsförsäkring över till nya jobb. Det är vad vi socialdemokrater
              står för. Om andra partier delar vår uppfattning kan de rösta
              på de förslagen. Det är så det går till i Sveriges riksdag.
            </seg>
          </u>
          <u xml:id="i-abdeb4446f17e06c-170" prev="i-abdeb4446f17e06c-169" who="Q3372917">
            <seg>
              Vi har inget organiserat samarbete med Sverigedemokraterna. Vi
              har inget samarbete alls med Sverigedemokraterna. Vi tycker nämligen
              inte att vi som politiska partier har samma värdegrund. Om ni
              ibland röstar på våra förslag, Jimmie Åkesson, så fine, gör det,
              precis som vi ibland röstar på andra partiers förslag. Det är
              ett val vi gör. Ni får fatta de besluten, inte vi. Vi står upp
              för en trygg och bra a-kassa som leder till omställning på svensk
              arbetsmarknad. Tyvärr har regeringen försvagat a-kassan och drivit
              ut 500 000 människor ur försäkringen. Det bär Sveriges regering
              ett tungt ansvar för.
            </seg>
          </u>
          <note type="speaker">
            Anf. 35 JONAS SJÖSTEDT (V) replik:
          </note>
          <u xml:id="i-abdeb4446f17e06c-171" next="i-abdeb4446f17e06c-175" who="Q2029704">
            <seg>
              Herr talman! Jag tycker att den här debatten varit ganska belysande
              för läget i svensk politik. Vi har en växande arbetslöshet, vi
              har en vikande konjunktur, och jag har inte hört ett enda förslag
              från regeringen för att göra någonting åt det, för att lägga om
              politiken och möta det. Det är beklämmande.
            </seg>
          </u>
          <u xml:id="i-abdeb4446f17e06c-172" prev="i-abdeb4446f17e06c-171" who="Q2029704">
            <seg>
              När jag däremot lyssnar på Mikael Damberg finns det mycket jag
              som vänsterpartist håller med om. Vi behöver en aktiv politik
              för jobben, vi behöver satsningar på skolan, vi behöver fler lärare,
              fler barn behöver klara sin utbildning. Vi behöver en ny regering
              och en ny statsminister i det här landet.
            </seg>
          </u>
          <u xml:id="i-abdeb4446f17e06c-173" prev="i-abdeb4446f17e06c-171" who="Q2029704">
            <seg>
              Vi står inför många uppgifter. En av dem är att reparera den
              svenska välfärden, som alltmer trasas sönder av kortsiktiga privatiseringar,
              som alltmer domineras av vinstintresse, inte av kvalitetstänkande
              och behov. Vi ser hur skatteplaneringen i riskkapitalbolagen sätts
              i system och miljarder undandras välfärden. Det blir färre anställda.
              Det blir fler otrygga jobb.
            </seg>
          </u>
          <u xml:id="i-abdeb4446f17e06c-174" prev="i-abdeb4446f17e06c-171" who="Q2029704">
            <seg>
              Här har Vänsterpartiet och Socialdemokraterna delvis olika syn,
              men jag vet att inte heller Socialdemokraterna är tillfreds med
              dagens situation. De senaste dagarna har det kommit två konkreta
              förslag som kan göra något åt situationen. Vi har föreslagit att
              det offentliga inte ska upphandla från företag som är skrivna
              i skatteparadis. Jag skulle vilja höra vad Socialdemokraterna
              tycker om det. Är det inte rimligt att vi inte ger våra skattepengar
              till dem som sätter undandragande av skatt i system?
            </seg>
          </u>
          <u xml:id="i-abdeb4446f17e06c-175" prev="i-abdeb4446f17e06c-171" who="Q2029704">
            <seg>
              Det andra förslaget lades fram av Landsorganisationen i går och
              handlar om att vinstintresset inte ska få styra välfärden, att
              företag med vinstintresse inte ska få bedriva de centrala delarna
              av välfärden. Det finns en svaghet i LO:s förslag, nämligen möjligheten
              till kommunala undantag, men som helhet tycker jag att det är
              en mycket intressant modell för att komma till rätta med vinstslöseriet
              i välfärden. Var står Socialdemokraterna?
            </seg>
          </u>
          <note type="speaker">
            Anf. 36 MIKAEL DAMBERG (S) replik:
          </note>
          <u xml:id="i-abdeb4446f17e06c-176" next="i-abdeb4446f17e06c-179" who="Q3372917">
            <seg>
              Herr talman! Jag vill börja med att säga att jag delar Vänsterpartiets
              kommentar om att alla snart kommit med förslag om att skattepengarna
              ska gå till det som de är till för och att säkra att vi håller
              hög kvalitet i välfärden förutom regeringspartierna, som på något
              sätt verkar vara helt nöjda med dagens ordning. Den enda fråga
              regeringspartierna varit tydliga med är att man ska försöka komma
              åt skatteplaneringen. Det är jättebra om man kan komma åt skatteplaneringen,
              men några konkreta förslag för att röja upp i den villervalla,
              den oordning, som funnits på svensk välfärdsmarknad har inte kommit
              från regeringspartierna.
            </seg>
          </u>
          <u xml:id="i-abdeb4446f17e06c-177" prev="i-abdeb4446f17e06c-176" who="Q3372917">
            <seg>
              LO har kommit med sitt förslag. Där finns mycket som är bra och
              som i stor utsträckning liknar de förslag vi socialdemokrater
              har presenterat. Där finns också ett och annat som lite grann
              skiljer sig från våra förslag. LO:s förslag får stå för dem. Vi
              socialdemokrater har lanserat våra förslag som innebär att ingen
              vinst ska få ske på bekostnad av kvalitet, att man ska kunna höja
              kvalitetskraven för att se till att inte personaltätheten minskas
              i skolan eller i äldreomsorgen. I stället ska man se till att
              pengarna används till det som de är till för.
            </seg>
          </u>
          <u xml:id="i-abdeb4446f17e06c-178" prev="i-abdeb4446f17e06c-176" who="Q3372917">
            <seg>
              Vi ställer hårdare krav på vem som får driva välfärdsverksamhet.
              Det gäller både kompetens och seriositet och även att man som
              ägare i välfärdens verksamheter är långsiktig. Man ska förhindra
              onödig resursförbrukning och betala skatt i Sverige, naturligtvis.
              Vi har förslag om en lag om investeringsskydd, om att ha öppna
              böcker så att vi får insyn. Vi har förslag om offentlighetsprincip,
              meddelarskydd. Vi har en lång rad förslag som skulle skärpa kraven
              på svensk välfärdsmarknad och se till att de företag som kommer
              att operera i välfärden i framtiden, de friskolor och privata
              vårdbolag som finns i Sverige, opererar efter samma kvalitetskrav
              och inte tummar på kvaliteten för att göra vinster.
            </seg>
          </u>
          <u xml:id="i-abdeb4446f17e06c-179" prev="i-abdeb4446f17e06c-176" who="Q3372917">
            <seg>
              Det är Socialdemokraternas besked inför framtiden. Vi väntar
              fortfarande på regeringens uppfattning.
            </seg>
          </u>
          <note type="speaker">
            Anf. 37 JONAS SJÖSTEDT (V) replik:
          </note>
          <u xml:id="i-abdeb4446f17e06c-180" next="i-abdeb4446f17e06c-181" who="Q2029704">
            <seg>
              Herr talman! Jag kan även nu hålla med om det mesta som Mikael
              Damberg säger, men det saknas en komponent vinstintresset. Att
              man plundrar välfärden på vinstpengar och tar dem ur verksamheten,
              det ska bort. Det är uppenbart att i dag är Vänsterpartiet, ett
              starkare vänsterparti, den enda garanten för att få bort det privata
              vinstintresset ur välfärden.
            </seg>
          </u>
          <u xml:id="i-abdeb4446f17e06c-181" prev="i-abdeb4446f17e06c-180" who="Q2029704">
            <seg>
              Jag skulle också vilja fråga Mikael Damberg hur han ser på att
              så många av välfärdsföretagen är skrivna i skatteparadis. Kalmar
              kommun, där Vänsterpartiet styr tillsammans med Socialdemokraterna,
              har bestämt att inte upphandla från företag som har kopplingar
              till skatteparadis. I Helsingfors har de finländska Socialdemokraterna
              tagit initiativ till att inte upphandla från skatteparadis. Är
              det inte dags att vi gör samma sak här? Varför ska våra skattepengar
              gynna dem som systematiskt försöker undandra sig beskattning?
            </seg>
          </u>
          <note type="speaker">
            Anf. 38 MIKAEL DAMBERG (S) replik:
          </note>
          <u xml:id="i-abdeb4446f17e06c-182" next="i-abdeb4446f17e06c-185" who="Q3372917">
            <seg>
              Herr talman! Jag kan garantera Jonas Sjöstedt att jag är lika
              upprörd som andra över företag som försöker undgå att betala skatt.
              Jag tycker att man ska bedriva bra verksamhet och göra rätt för
              sig. Det gäller både privatpersoner och företag, oavsett vilken
              sektor det gäller.
            </seg>
          </u>
          <u xml:id="i-abdeb4446f17e06c-183" prev="i-abdeb4446f17e06c-182" who="Q3372917">
            <seg>
              Du vet säkert också att vår principuppfattning är att kommuner
              och landsting ska kunna ställa krav vid upphandlingar beroende
              på vad man anser lämpar sig i verksamheten, om man finner det
              viktigt.
            </seg>
          </u>
          <u xml:id="i-abdeb4446f17e06c-184" prev="i-abdeb4446f17e06c-182" who="Q3372917">
            <seg>
              Men det finns en skillnad mellan våra två partier. Vänsterpartiet
              går längre och ifrågasätter ibland om ska vi ha kvar fristående
              skolor i Sverige framöver och om man ska få ha en privatläkare
              som gör vinst. Ska de bort ur sjukvårdssystemet framöver?
            </seg>
          </u>
          <u xml:id="i-abdeb4446f17e06c-185" prev="i-abdeb4446f17e06c-182" who="Q3372917">
            <seg>
              Vi tror att det är bra med valmöjligheter. Det vi vill garantera
              är att kvaliteten är på en hög nivå, att samma krav ställs och
              att man inte drar ned på bemanningen i skolan eller äldreomsorgen
              för att plocka ut en massa vinster. Valfriheten är här för att
              stanna, men kvalitetskraven måste skärpas. Det är vårt besked
              till svenska folket.
            </seg>
          </u>
          <note type="speaker">
            Anf. 39 Socialminister GÖRAN HÄGGLUND (KD) replik:
          </note>
          <u xml:id="i-abdeb4446f17e06c-186" next="i-abdeb4446f17e06c-189" who="Q918261">
            <seg>
              Herr talman! Jag undrar hur glad Mikael Damberg blev över den
              omfamningen från Jonas Sjöstedts sida.
            </seg>
          </u>
          <u xml:id="i-abdeb4446f17e06c-187" prev="i-abdeb4446f17e06c-186" who="Q918261">
            <seg>
              Mikael Damberg sade i sitt inlägg att vi kanske lever i världens
              friaste land. Jag väljer att tolka det positivt som att Mikael
              Damberg tycker att det är bra. Han talade om att vi har en befolkning
              som är bättre utbildad och självständigare än tidigare. Ändå är
              Socialdemokraterna i full färd med att utforma förslag som fråntar
              medborgarna möjligheten att välja utförare inom välfärdsområdet.
            </seg>
          </u>
          <u xml:id="i-abdeb4446f17e06c-188" prev="i-abdeb4446f17e06c-186" who="Q918261">
            <seg>
              I kammaren är vi eniga om att vi ska ha en gemensam finansiering
              av vården, skolan och omsorgen. Vi har samma kvalitetskrav på
              verksamheter oavsett om de bedrivs i privat eller offentlig regi.
              Men vi har olika utförare. Socialdemokraterna har ägnat tid åt
              att hitta nya lager av regleringar att lägga på företagen. LO
              bidrog i går med ytterligare ett lager av regleringar att lägga
              på de här företagen. Den gemensamma idén är att makt flyttas från
              medborgare till kommun- och landstingspolitiker. Möjligheten för
              andra att bedriva verksamhet försämras.
            </seg>
          </u>
          <u xml:id="i-abdeb4446f17e06c-189" prev="i-abdeb4446f17e06c-186" who="Q918261">
            <seg>
              Jag har otroligt svårt att begripa varför man lägger så mycket
              möda på att diskutera organisationsformen och om det ska vara
              möjligt med vinst eller företagande. För mig är det viktiga naturligtvis
              kvaliteten. Varför är det inte kvaliteten som tar er uppmärksamhet
              utan i stället ägandefrågorna, Mikael Damberg?
            </seg>
          </u>
          <note type="speaker">
            Anf. 40 MIKAEL DAMBERG (S) replik:
          </note>
          <u xml:id="i-abdeb4446f17e06c-190" next="i-abdeb4446f17e06c-193" who="Q3372917">
            <seg>
              Herr talman! Ibland undrar man om vi lever i samma verklighet,
              om vi har läst samma dokument och lyssnat till samma debatter.
            </seg>
          </u>
          <u xml:id="i-abdeb4446f17e06c-191" prev="i-abdeb4446f17e06c-190" who="Q3372917">
            <seg>
              Göran Hägglund är ändå lite förvånande, tycker jag. Han väljer
              att vifta bort frågan om de kvalitetsbrister vi har sett i offentlig
              sektor och i skattefinansierad privat verksamhet i Sverige. Det
              är inte en stor fråga för honom. Men de här vägningarna av blöjor
              har faktiskt skett i äldreomsorgen i Sverige. Förskolor har tagit
              bort barnens mjölk och sagt att de inte har råd med den men ändå
              kvitterat ut väldigt stora summor i vinst för ägarna. Man har
              dragit ned på personalen i skolan, så att det inte funnits tillräckligt
              med lärartid för eleverna. Det är problem som vi politiker måste
              våga diskutera. Kvalitetskraven kanske har varit för slappa, så
              att medborgarna inte fått den kvalitet de förtjänar.
            </seg>
          </u>
          <u xml:id="i-abdeb4446f17e06c-192" prev="i-abdeb4446f17e06c-190" who="Q3372917">
            <seg>
              Men det är kanske inte för inte som Expressens ledarsida utnämnde
              socialministern till en megafon för de privata vårdbolagen. Jag
              vet inte om Kristdemokraternas väljare känner sig bekväma med
              den bilden av sin partiledare. Jag tror att det är viktigt att
              man står på medborgarnas sida.
            </seg>
          </u>
          <u xml:id="i-abdeb4446f17e06c-193" prev="i-abdeb4446f17e06c-190" who="Q3372917">
            <seg>
              Varför talar vi om organisationsformen? Jag vänder på frågan,
              Göran Hägglund: Vad är det som är så farligt med att säga att
              man ska ställa krav på bemanning i äldreomsorgen, så att de anhöriga
              vet att det är bra verksamhet för mamma och pappa i äldreboendet?
              Vad är det som är så kontroversiellt med att säga att kostnaderna
              för lärare och personal i skolan måste ligga på en viss nivå,
              även inom privat verksamhet, för att barnen ska få det de förtjänar
              i svensk skola? Varför är det så svårt för Kristdemokraterna att
              ställa krav på kvalitet i privat driven verksamhet?
            </seg>
          </u>
          <note type="speaker">
            Anf. 41 Socialminister GÖRAN HÄGGLUND (KD) replik:
          </note>
          <u xml:id="i-abdeb4446f17e06c-194" next="i-abdeb4446f17e06c-195" who="Q918261">
            <seg>
              Herr talman! Mikael Damberg försöker få det till att jag viftar
              undan kvalitetsfrågorna. Det är precis tvärtom. Jag vill att vi
              ska diskutera kvaliteten i stället för att hålla på och diskutera
              regleringar av vilka som ska få bedriva verksamhet på det här
              området. Det som ska avgöra är vilken kvalitet man presterar.
              Faktum är att tillgängligheten i den svenska vårdsektorn och omsorgssektorn
              har ökat under senare år, inte minskat. Vi får fler utförare.
              Vi driver kvalitetsutvecklingen i rätt riktning.
            </seg>
          </u>
          <u xml:id="i-abdeb4446f17e06c-195" prev="i-abdeb4446f17e06c-194" who="Q918261">
            <seg>
              Vad säger då Socialdemokraterna? Ja, det här med kvalitetsarbete
              kanske är mindre viktigt. Det centrala är vem som driver verksamheten
              och vilka vinster som görs. Men låt oss fokusera på kvaliteten!
              Det är väl ändå det som medborgarna bryr sig om och som är viktigt
              för oss. Om det är som Mikael Damberg säger, att vår befolkning
              är bättre utbildad och självständigare än tidigare, är det väl
              rätt att det är där makten ska ligga, med tydliga krav på kvaliteten
              i verksamheten, vare sig den bedrivs i offentlig eller privat
              regi.
            </seg>
          </u>
          <note type="speaker">
            Anf. 42 MIKAEL DAMBERG (S) replik:
          </note>
          <u xml:id="i-abdeb4446f17e06c-196" next="i-abdeb4446f17e06c-200" who="Q3372917">
            <seg>
              Herr talman! Då får man väl fundera på vilka av de krav jag räknade
              upp som Kristdemokraterna verkligen reagerar mot och säger är
              fel.
            </seg>
          </u>
          <u xml:id="i-abdeb4446f17e06c-197" prev="i-abdeb4446f17e06c-196" who="Q3372917">
            <seg>
              Är det att ingen vinst ska kunna ske på bekostnad av kvaliteten
              i välfärden? Man ska inte kunna dra ned på lärartimmarna i skolan
              eller dra ned på personalen i äldreomsorgen för att tjäna mer
              pengar.
            </seg>
          </u>
          <u xml:id="i-abdeb4446f17e06c-198" prev="i-abdeb4446f17e06c-196" who="Q3372917">
            <seg>
              Är det vårt krav på att kompetens, seriositet och långsiktighet
              ska krävas av dem som är ägare av verksamhet inom offentlig verksamhet?
              Eller är det kravet på att man ska ha ett ersättningssystem som
              utgår från de behov som de som finns i verksamheten har?
            </seg>
          </u>
          <u xml:id="i-abdeb4446f17e06c-199" prev="i-abdeb4446f17e06c-196" who="Q3372917">
            <seg>
              Är det kontroversiellt att vi vill ha en lag om investeringsskydd,
              så att man inte ska kunna sälja ut offentlig verksamhet till underpris,
              vilket görs i ett antal borgerliga kommuner runt om i Sverige?
              Är det kontroversiellt att vi ska ha öppna böcker, insyn, offentlighetsprincip
              och meddelarskydd för personalen, så att de kan larma om det finns
              problem i verksamheten?
            </seg>
          </u>
          <u xml:id="i-abdeb4446f17e06c-200" prev="i-abdeb4446f17e06c-196" who="Q3372917">
            <seg>
              Är det ett problem att vi ska ha skärpt tillsyn av dessa verksamheter?
              Vad av detta är det som Kristdemokraterna reagerar så starkt emot?
              Kan det vara så att socialministern faktiskt agerar som en megafon
              för de privata vårdbolagen? Jag hoppas inte det.
            </seg>
          </u>
          <note type="speaker">
            Anf. 43 GUSTAV FRIDOLIN (MP):
          </note>
          <u xml:id="i-abdeb4446f17e06c-201" next="i-abdeb4446f17e06c-222" who="Q2029325">
            <seg>
              Herr talman! Det är trevligt att vara tillbaka, även om jag får
              erkänna att jag varje gång jag lämnar min dotter på förskolan
              längtar lite till de där dagarna av babysim, Nalle Puh och besök
              på Rissnekyrkans öppna förskola, då man får ägna sig åt det där
              lilla, samtidigt som tankarna växer till att handla om det där
              stora. Det är sådana saker en sådan här debatt borde handla om:
              inte vilken rubrik vi vill ha, utan vilken framtid vi vill ha,
              inte vilka opinionsresultat vi ska nå, utan vilken värld vi vill
              bygga, inte vad någon annan borde göra, utan vad vi kan göra nu.
            </seg>
          </u>
          <u xml:id="i-abdeb4446f17e06c-202" prev="i-abdeb4446f17e06c-201" who="Q2029325">
            <seg>
              Jag skulle vilja prata om ett löfte som världens politiker gett
              till min dotter och alla andra barn. Vi har lovat att möta klimathotet
              och bromsa den globala uppvärmningen. Trots det åker alldeles
              för många runt på toppmöten för att göra ingenting, lova ingenting
              och sedan komma hem och skylla misslyckandet på något annat. Därför
              rusar nu världen på mot en global uppvärmning på fyra grader.
              Det skulle resultera i klimatförändringar med helt oöverskådliga
              konsekvenser av mänskligt lidande, med svält, extrem hetta, torka,
              sjukdomsspridning, krig och konflikter och miljontals människor
              på flykt allt det innan min dotter ens nått pensionsåldern. Så
              ser ett sviket löfte ut.
            </seg>
          </u>
          <u xml:id="i-abdeb4446f17e06c-203" prev="i-abdeb4446f17e06c-201" who="Q2029325">
            <seg>
              Nyligen presenterade Alliansen sin klimatpolitik. Man kallar
              den för Färdplan 2050. Med den färdplanen kommer Sverige fortfarande
              om 40 år att släppa ut uppemot 30 miljoner ton växthusgaser årligen.
              Det är ingen Färdplan 2050. Det är en Färdplan 4 grader.
            </seg>
          </u>
          <u xml:id="i-abdeb4446f17e06c-204" prev="i-abdeb4446f17e06c-201" who="Q2029325">
            <seg>
              Herr talman! Det vi kallar vårt samhälle är summan av alla de
              små beslut, alla de små handlingar som människor gör varje dag.
              Det är när människor tror på framtiden, tror på sig själva och
              tror på varandra som de startar företag, utbildar sig eller hjälper
              sin medmänniska. Därför finns det bara ett sätt att bygga ett
              samhälle. Det är att bygga det för alla.
            </seg>
          </u>
          <u xml:id="i-abdeb4446f17e06c-205" prev="i-abdeb4446f17e06c-201" who="Q2029325">
            <seg>
              Ett samhälle som bara är för några upphör till slut att alls
              vara ett samhälle. När människan däremot ger upp är då hon håller
              tyst eller håller med den som pekar finger. Det är så lätt att
              skylla den egna motgången på någon annan, på stockholmarna eller
              lantisarna, på invandrarna eller svennarna. Ett samhälle där framtidstron
              byts mot fingerpekande står inte rustat för att möta de utmaningar
              vi har framför oss.
            </seg>
          </u>
          <u xml:id="i-abdeb4446f17e06c-206" prev="i-abdeb4446f17e06c-201" who="Q2029325">
            <seg>
              Därför måste vi fråga oss: Vilken framtidstro känner den förälder
              som källsorterar, tar bussen, köper ekologiskt och sedan kommer
              hem och slår på tv:n och hör någon politiker från något toppmöte
              säga att klimatansvar får någon annan ta?
            </seg>
          </u>
          <u xml:id="i-abdeb4446f17e06c-207" prev="i-abdeb4446f17e06c-201" who="Q2029325">
            <seg>
              Vilken framtidstro känner den som i dagarna varslats från sitt
              jobb, den som ställer sig i bostadskön bara för att upptäcka att
              den har fått könummer 360 000 eller barnet som sitter längst bak
              i klassrummet och inte hinns med?
            </seg>
          </u>
          <u xml:id="i-abdeb4446f17e06c-208" prev="i-abdeb4446f17e06c-201" who="Q2029325">
            <seg>
              Varje år lämnar 12 000 barn den svenska skolan utan att ha fått
              med sig vad de behöver för att gå vidare till gymnasiet. Det handlar
              om barn som halkar efter, som sluter sig och blir tysta eller
              som stör de andra på lektionerna. Det är så det brukar låta i
              klassrummet när barn ger upp framtidstron.
            </seg>
          </u>
          <u xml:id="i-abdeb4446f17e06c-209" prev="i-abdeb4446f17e06c-201" who="Q2029325">
            <seg>
              Man räknar med att en enda ung person som inte får en ärlig chans
              i skolan har en samhällskostnad på uppemot 15 miljoner kronor.
              Det är 15 miljoner kronor för ett enda barn, och det är 12 000
              barn varje år. Det är en matematik i uppgivenhet och havererad
              samhällsekonomi som ingen ansvarsfull politiker borde kunna blunda
              för.
            </seg>
          </u>
          <u xml:id="i-abdeb4446f17e06c-210" prev="i-abdeb4446f17e06c-201" who="Q2029325">
            <seg>
              Ändå skär Alliansen nu i skolan. Nästa år skär man i anslaget
              till gymnasieskolan motsvarande lönekostnaden för flera tusen
              gymnasielärare, för 7 procent av landets lärare, en handfull lärare
              på en normalstor gymnasieskola. När man ska chocksänka bolagsskatten
              är det barnen som får betala.
            </seg>
          </u>
          <u xml:id="i-abdeb4446f17e06c-211" prev="i-abdeb4446f17e06c-201" who="Q2029325">
            <seg>
              Man säger att man ska klara det utan att det påverkar undervisningen,
              att man kan effektivisera skolan utan att dra ned på lärare. Jag
              har hört det förut. Jag fanns själv i skolan under 1990-talets
              nedskärningsår. Jag såg vad effektivisering betydde.
            </seg>
          </u>
          <u xml:id="i-abdeb4446f17e06c-212" prev="i-abdeb4446f17e06c-201" who="Q2029325">
            <seg>
              Jag såg vad det innebar när fritidsgrupperna växte, när kuratorn
              fick gå, när allt färre vuxna syntes i korridorerna och klasserna
              blev större. Låt mig säga det: Det blev inte effektivare. Det
              enda som hände var att allt fler uppgifter lades på alltmer stressade
              lärare. Till slut fick lärarna vara allt annat än lärare.
            </seg>
          </u>
          <u xml:id="i-abdeb4446f17e06c-213" prev="i-abdeb4446f17e06c-201" who="Q2029325">
            <seg>
              Nu är jag själv lärare, och jag har själv sett vad det inneburit
              när Alliansen har gett Jan Björklunds experimentlusta fri lejd
              i svensk skola. Skolan har blivit föremål för ett regn av slarvigt
              genomförda och underfinansierade reformer.
            </seg>
          </u>
          <u xml:id="i-abdeb4446f17e06c-214" prev="i-abdeb4446f17e06c-201" who="Q2029325">
            <seg>
              Innan en reform ens blivit verklighet har man redan hunnit hålla
              presskonferens på Utbildningsdepartementet om att reformera reformen.
              Men det har inte hjälpt. Skolresultaten har fortsatt att sjunka.
              I slutändan har alla de fina orden inneburit att lärare har fått
              ägna mer tid åt att fylla i papper och mindre tid till att vara
              med sina elever.
            </seg>
          </u>
          <u xml:id="i-abdeb4446f17e06c-215" prev="i-abdeb4446f17e06c-201" who="Q2029325">
            <seg>
              Sverige behöver en ny skolpolitik. Det är en skolpolitik som
              litar till lärarna, en skolpolitik där vi satsar på skolan. Vi
              satsar på att varje elev ska få tid med sin lärare. Det handlar
              inte om nya storslagna reformer. Det handlar inte ens om att riva
              upp allt det som nu har gjorts, utan det handlar om tillit och
              resurser.
            </seg>
          </u>
          <u xml:id="i-abdeb4446f17e06c-216" prev="i-abdeb4446f17e06c-201" who="Q2029325">
            <seg>
              Ni har hört mig tala tidigare om vikten av höjda lärarlöner,
              att lärare ska värderas för sitt jobb och få möjlighet att utveckla
              sig i sitt yrke. I veckan har jag presenterat en ny del i Miljöpartiets
              skolpolitik. Det handlar om att alla lärare ska få tid med sina
              elever.
            </seg>
          </u>
          <u xml:id="i-abdeb4446f17e06c-217" prev="i-abdeb4446f17e06c-201" who="Q2029325">
            <seg>
              Vi vill återanställa dem som gör mötet mellan lärare och elev
              så bra. Vi vill bygga upp det som är viktigt för särskilt det
              barn som håller på att halka efter. Det är elevhälsan, skolbiblioteket
              och fritidshemmet. Vi vill befria lärarna från onödiga pappersuppgifter.
              Inget papper i världen kan vara viktigare än lärarens möte med
              eleven.
            </seg>
          </u>
          <u xml:id="i-abdeb4446f17e06c-218" prev="i-abdeb4446f17e06c-201" who="Q2029325">
            <seg>
              Sverige behöver ha en skolminister som litar till lärarnas kompetens
              och inte en skolminister som tror sig vara bättre lärare än lärarna
              själva och inte kan hålla sig från att berätta för lärarna var
              de ska stå i klassrummet, när de bör använda ipad eller när de
              ska använda svart tavla. Det barn som räcker upp handen längst
              bak i klassrummet, han behöver tid. Låt oss ge honom all den tid
              han behöver.
            </seg>
          </u>
          <u xml:id="i-abdeb4446f17e06c-219" prev="i-abdeb4446f17e06c-201" who="Q2029325">
            <seg>
              Herr talman! Det mesta är ännu ogjort. Jag vet hur vi kan möta
              de utmaningar Sverige står inför. Vi kan satsa på framtiden. Vi
              vill bygga ett Sverige där varje barn får en ärlig chans i skolan.
              Det ska inte spela någon roll om man är född i Stockholm eller
              i Göinges skogsbygder, i innerstaden eller i Rissne. Det är ett
              Sverige där min dotter får samma chans som de killar som hon växer
              upp med och samma lön när hon tar sitt första jobb.
            </seg>
          </u>
          <u xml:id="i-abdeb4446f17e06c-220" prev="i-abdeb4446f17e06c-201" who="Q2029325">
            <seg>
              Det är ett Sverige där vi hedrar det löfte vi gett våra barn,
              möter klimathotet och lämnar jakten på mer, mer och mer bakom
              oss för ett samhälle där vi i stället tar hand om varandra och
              varken sliter på människa eller miljö. Vi skapar i stället nya
              jobb i gröna industrier och växande företag.
            </seg>
          </u>
          <u xml:id="i-abdeb4446f17e06c-221" prev="i-abdeb4446f17e06c-201" who="Q2029325">
            <seg>
              Det gör vi genom att rusta upp miljonprogrammens bostadsområden,
              lägga räls, bygga ut kollektivtrafiken och börja tillverka våra
              bilbränslen själva, odla maten till våra skolor och äldreboenden
              på den svenska landsbygden och se till att alla människor får
              möjlighet till jobb och framtidstro.
            </seg>
          </u>
          <u xml:id="i-abdeb4446f17e06c-222" prev="i-abdeb4446f17e06c-201" who="Q2029325">
            <seg>
              Det mesta är ännu ogjort. Därför känner jag framtidstro. Därför
              tror jag på en politik som bygger på en vision, en idé om vart
              vi ska. Fredrik Reinfeldt har varnat för visioner. Jag vill varna
              för en regering utan visioner. Som alla som läst Nalle Puh vet:
              Har man ingen aning om vart man ska är det lätt att man går vilse.
            </seg>
          </u>
          <note type="speaker">
            Anf. 44 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-223" next="i-abdeb4446f17e06c-229" who="Q52920">
            <seg>
              Herr talman! Håller man tal som Gustav Fridolin just gjorde bygger
              man förväntningar. Jag tror inte att han missade någonting. Alla
              ska få mer av allting.
            </seg>
          </u>
          <u xml:id="i-abdeb4446f17e06c-224" prev="i-abdeb4446f17e06c-223" who="Q52920">
            <seg>
              Nu kan jag avslöja att Gustav Fridolin inte bara är lärare, han
              är också riksdagsledamot, och ibland är han också språkrör för
              Miljöpartiet. Vi har en roll i riksdagen där vi ska motsvara våra
              väljare och försöka söka politisk makt. Det gäller att svara på
              frågan: Hur ska du åstadkomma allting du nu har antytt och lovat
              svenska folket?
            </seg>
          </u>
          <u xml:id="i-abdeb4446f17e06c-225" prev="i-abdeb4446f17e06c-223" who="Q52920">
            <seg>
              Jag kan berätta att vi har åtta partier i riksdagen. Inget parti
              är större än 30 procent. För att kunna möta alla de behov och
              alla de förväntningar som finns måste vi formera majoriteter.
              När jag ställs till svars ställs jag tills svars som regeringschef
              för en regering som består av fyra partier. Tillsammans samlar
              vi drygt 49 procent av väljarna i Sverige bakom oss.
            </seg>
          </u>
          <u xml:id="i-abdeb4446f17e06c-226" prev="i-abdeb4446f17e06c-223" who="Q52920">
            <seg>
              Nu har den person som aspirerar på att bli regeringschef om vi
              förlorar makten i en intervju i Ekot börjat berätta vad som ska
              ske om vi får en annan regering.
            </seg>
          </u>
          <u xml:id="i-abdeb4446f17e06c-227" prev="i-abdeb4446f17e06c-223" who="Q52920">
            <seg>
              Märkligt nog nämnde han ingenting av det som Gustav Fridolin
              nu har nämnt ingenting. Jag har i stället punktat det som han
              sade att de nu ska göra om de får makt och inflytande.
            </seg>
          </u>
          <u xml:id="i-abdeb4446f17e06c-228" prev="i-abdeb4446f17e06c-223" who="Q52920">
            <seg>
              Följande saker utlovades: Vi ska fördubbla arbetsgivaravgiften
              för att anställa unga under 26. Vi ska fördubbla restaurangmomsen
              i Sverige. Vi ska ta bort lagen om valfrihetssystem, som i realiteten
              låter kommunalråd bestämma i stället för medborgarna. Vi ska avskaffa
              den särskilda del av RUT som handlar om läxhjälp. Vi ska höja
              skatten på inkomster över 60 000 kronor i månaden.
            </seg>
          </u>
          <u xml:id="i-abdeb4446f17e06c-229" prev="i-abdeb4446f17e06c-223" who="Q52920">
            <seg>
              Detta blir regeringspolitik om Socialdemokraterna kommer till
              makten. Gustav Fridolin ska se till att detta blir möjligt. Nu
              vill jag höra med Fridolin: Kan vi bocka i alla fem punkter här,
              bara tre eller bara en? Och kan Gustav Fridolin förklara varför
              ingenting av det du nämnde i talet nämndes i Ekointervjun av Stefan
              Löfven?
            </seg>
          </u>
          <note type="speaker">
            Anf. 45 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-230" next="i-abdeb4446f17e06c-233" who="Q2029325">
            <seg>
              Herr talman! Det finns nog ett antal politiska tv-program som
              söker programledare efter valet. Jag tror att vi precis såg en
              ansökningshandling.
            </seg>
          </u>
          <u xml:id="i-abdeb4446f17e06c-231" prev="i-abdeb4446f17e06c-230" who="Q2029325">
            <seg>
              Jag tycker att det är roligt att Fredrik Reinfeldt väljer att
              använda sin replik till att understryka varför Miljöpartiet behövs.
              Det var inte så länge sedan som jag hörde både Moderaterna och
              partier på den andra kanten berätta att de ska bli de nya miljöpartierna.
              Då är det rätt skönt att vara med i originalet. När den tillfälliga
              vinden vänder och strategerna börjar tala om någonting annat så
              hör vi annat i anförandena här. Men behovet av klimatansvar kvarstår.
              Behovet av att ta ansvar för framtiden kvarstår. Behovet av att
              göra investeringar i klimat och skola kvarstår. Det var därför
              jag ägnade mig åt detta i mitt anförande.
            </seg>
          </u>
          <u xml:id="i-abdeb4446f17e06c-232" prev="i-abdeb4446f17e06c-230" who="Q2029325">
            <seg>
              Det finns två sätt att göra repliker i en sådan här debatt. Det
              ena är att lyssna på det som någon säger och sedan gå upp och
              ställa en fråga om det. Jag hade bestämt mig för att ställa en
              fråga om Fredrik Reinfeldts klimatpolitik och försökte hitta någonting
              i hans anförande som handlade om det. Tyvärr kom det ingenting,
              så jag fick ställa en fråga som jag hade tänkt ut innan. Fredrik
              Reinfeldt hade gjort ett helt papper för att tänka sig att han
              inte skulle lyssna på vad jag hade att säga och sedan gå upp och
              ställa en fråga om sitt papper.
            </seg>
          </u>
          <u xml:id="i-abdeb4446f17e06c-233" prev="i-abdeb4446f17e06c-230" who="Q2029325">
            <seg>
              Fredrik Reinfeldt vet att vi har lagt fram ett budgetförslag
              som är fullt finansierat. Vi finansierar en utbyggd ROT till att
              också gälla dem som bor i hyreshus. Vi finansierar snabba tåg
              som binder ihop Sverige och bättre kollektivtrafik i städerna
              och mellan städerna. Vi gör stora satsningar på skola och småföretagande.
              Jag berättar gärna om den finansieringen om det var det Fredrik
              Reinfeldt undrade om.
            </seg>
          </u>
          <note type="speaker">
            Anf. 46 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-234" next="i-abdeb4446f17e06c-237" who="Q52920">
            <seg>
              Herr talman! Vi har fyra regeringspartier, och alla dessa tycker
              inte helt likadant. Moderaterna har uppfattningar om vad vi skulle
              vilja göra för framtiden. Vi är beredda att säga det till väljarna.
            </seg>
          </u>
          <u xml:id="i-abdeb4446f17e06c-235" prev="i-abdeb4446f17e06c-234" who="Q52920">
            <seg>
              Ni som följer debatten märker att man vill att jag ska svara
              för regeringens politik det vi har gjort gemensamt och ta ansvar
              för den. Ta ansvar, Fredrik Reinfeldt! Det är en viktig och frekvent
              förekommande rad i dessa debatter. Det är fullkomligt naturligt.
            </seg>
          </u>
          <u xml:id="i-abdeb4446f17e06c-236" prev="i-abdeb4446f17e06c-234" who="Q52920">
            <seg>
              Gustav Fridolins parti samlar 7 procent av Sveriges väljare.
              Han försöker nu framställa det som att Miljöpartiet ensamt skulle
              bära regeringsmakten. Jag kan berätta att det är föga troligt.
              Alltså måste Gustav Fridolin svara på det som är allas vår vardag
              när vi är här som riksdagsledamöter och som partiledare. Vad är
              det vi ska göra tillsammans med andra?
            </seg>
          </u>
          <u xml:id="i-abdeb4446f17e06c-237" prev="i-abdeb4446f17e06c-234" who="Q52920">
            <seg>
              Den person som ni har satsat på som regeringschef har nu angivit
              sina fem första tydliga punkter. Den som vill kan kontrollera
              i protokollet att jag svarade på Gustav Fridolins fråga om klimatet.
              Svara nu på min fråga! Är det en bock eller tre bockar, eller
              håller ni med om alla fem?
            </seg>
          </u>
          <note type="speaker">
            Anf. 47 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-238" next="i-abdeb4446f17e06c-240" who="Q2029325">
            <seg>
              Herr talman! Statsministern var ganska intresserad av mitt cv.
              I detta cv ingår att jag har suttit och budgetförhandlat med den
              socialdemokratiska regeringen. Vi lade tillsammans med Socialdemokraterna
              fram 16 budgetar. Jag var delaktig i en del av dessa förhandlingar,
              och jag är nöjd och stolt över det som vi då åstadkom.
            </seg>
          </u>
          <u xml:id="i-abdeb4446f17e06c-239" prev="i-abdeb4446f17e06c-238" who="Q2029325">
            <seg>
              Givetvis kommer förhandlingar att ta vid efter nästa val. Alla
              som ser att vi har ett behov av att bygga om Sverige för en ny
              tid och att rusta klimatet och skolan kommer jag att vara beredd
              att förhandla med.
            </seg>
          </u>
          <u xml:id="i-abdeb4446f17e06c-240" prev="i-abdeb4446f17e06c-238" who="Q2029325">
            <seg>
              Det finns ett begrepp som heter projicering. Fredrik Reinfeldt
              har ibland lite problem med att samla majoritet. Han gjorde inte
              det i förra valet. Det har blivit tuffare i opinionsmätningarna.
              Nu ställer han frågor till oppositionen om hur de ska lyckas samla
              majoritet i nästa val. Det kommer vi att göra genom att gå ut
              och berätta om vår politik, få människors hjärtan att klappa för
              den och engagera människor genom att se till att vi bygger om
              detta land för en ny tid.
            </seg>
          </u>
          <note type="speaker">
            Anf. 48 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-241" next="i-abdeb4446f17e06c-244" who="Q911372">
            <seg>
              Herr talman! Jag ska som sagt återkomma till utbildningsfrågorna
              i mitt anförande. Men jag vill tala om det som Gustav Fridolin
              inledde med, nämligen klimatet.
            </seg>
          </u>
          <u xml:id="i-abdeb4446f17e06c-242" prev="i-abdeb4446f17e06c-241" who="Q911372">
            <seg>
              Låt oss förflytta oss några månader tillbaka i tiden, till augusti,
              och till Köln i Tyskland. Trumpeterna ljöd, och flaggorna fladdrade
              i vinden. Det var ett nytt kraftverk som invigdes ett totalt nybyggt
              kraftverk. Det var ett kolkraftverk för brunkol. Det producerar
              2 000 megawatt. Det är mycket; det är den el som behövs för att
              försörja uppemot 3 ½ miljon hushåll. Detta kraftverk är nu en
              del i den tyska kärnkraftsavvecklingen den kärnkraftsavveckling
              som Gustav Fridolin på DN Debatt under förra året skrev om som
              en förebild för Sverige.
            </seg>
          </u>
          <u xml:id="i-abdeb4446f17e06c-243" prev="i-abdeb4446f17e06c-241" who="Q911372">
            <seg>
              Gustav Fridolin nämner inte den kolkraftsutbyggnad som sker.
              Han talar om vindkraft, solenergi och annat som vi alla är för.
              Det är bara det att tyskarna säger att de förnybara energikällorna
              inte räcker. Låt mig säga att detta bara är ett av de kolkraftverk
              som nu invigs. I Tyskland är partierna överens. Möjligen kan Fridolin
              skylla på den borgerliga regeringen i Tyskland. Jag kan säga att
              Die Grünen, de gröna, också är överens om att kolkraftsutbyggnaden
              behövs om man ska lägga ned kärnkraften. Detta är ett kraftverk
              som ger 2 000 megawatt. Man ska bygga ut 10 000 megawatt kolkraft
              nu fram till 2020. Det är mer än vad som behövs för att försörja
              alla Sveriges hushåll med elektricitet. Det är en enorm mängd
              kolkraftverk. Och detta är bara utbyggnaden Tyskland har redan
              nu mycket kolkraft.
            </seg>
          </u>
          <u xml:id="i-abdeb4446f17e06c-244" prev="i-abdeb4446f17e06c-241" who="Q911372">
            <seg>
              Berätta, Gustav Fridolin, varför du inte nämner detta när du
              skriver din artikel om att Tyskland ska vara en förebild! Är det
              detta du menar? Ska vi ersätta kärnkraften med olja, kol och gas?
              Den tyska energipolitiken riskerar att bli katastrofal för klimatambitionerna.
              Varför nämner du inte det?
            </seg>
          </u>
          <note type="speaker">
            Anf. 49 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-245" next="i-abdeb4446f17e06c-248" who="Q2029325">
            <seg>
              Herr talman! Jag har givetvis inga anmärkningar på Jan Björklunds
              medarbetare. Men om jag hade varit Jan Björklund skulle jag ha
              bett dem att göra en lite bättre artikelsökning. Om de hade gjort
              det hade de hittat ganska många artiklar både av mig och av andra
              miljöpartister som oroas av den tyska utbyggnaden av kolkraft.
              Tillsammans med våra gröna partivänner i Tyskland har vi försökt
              stoppa många av de kolkraftverk som byggs ut i Tyskland. Vi har
              försökt göra det, och vi har blivit engagerade i det ganska mycket
              därför att ett av de företag som har byggt kolkraftverk är det
              statligt ägda Vattenfall. Det är ett företag som alliansregeringen
              nu har ansvar för. Låt mig återkomma till det, herr talman.
            </seg>
          </u>
          <u xml:id="i-abdeb4446f17e06c-246" prev="i-abdeb4446f17e06c-245" who="Q2029325">
            <seg>
              Tyskland har slagit in på en modig väg. Man säger att man vill
              bygga ett förnybart energisystem. Man vill ta de siffror som den
              tyska utvecklingen har haft vidare. Till 2010 hade man minskat
              utsläppen av växthusgaser med nästan 25 procent. Sverige redovisade
              att vi hade minskat våra med 9 procent.
            </seg>
          </u>
          <u xml:id="i-abdeb4446f17e06c-247" prev="i-abdeb4446f17e06c-245" who="Q2029325">
            <seg>
              Vi skulle kunna slå in på denna väg i Sverige. Vi har internationellt
              sett mycket goda förutsättningar att bygga ett helt förnybart
              energisystem. Vi har förutsättningar för energieffektivisering,
              som jag återkommer till i debatten, inte minst i miljonprogrammets
              bostäder. Vi har förutsättningar att bygga ut det förnybara. Om
              man tittar på de utredningar som har lagts fram både till den
              tidigare regeringen och till den nuvarande alliansregeringen ser
              man att Sverige skulle kunna klara att bygga ett förnybart energisystem
              och bli ett föredöme ett sådant där land som det skrivs debattartiklar
              om i andra länder.
            </seg>
          </u>
          <u xml:id="i-abdeb4446f17e06c-248" prev="i-abdeb4446f17e06c-245" who="Q2029325">
            <seg>
              Herr talman! Jag nämnde Vattenfall. Med tanke på Jan Björklunds
              fråga och höga tonläge vill jag ställa en fråga till Jan Björklund
              och alliansregeringen: Kan Jan Björklund garantera att Alliansen,
              som förvaltar ägandet av Vattenfall, kommer att se till att Vattenfall
              inte deltar i uppförandet av några nya kolkraftverk i Tyskland
              eller annorstädes?
            </seg>
          </u>
          <note type="speaker">
            Anf. 50 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-249" next="i-abdeb4446f17e06c-250" who="Q911372">
            <seg>
              Herr talman! Jag har stor förståelse för att Gustav Fridolin
              till varje pris vill tala om något annat än det jag tog upp. Det
              spelar naturligtvis ingen roll för klimatet vem som äger kraftverken
              i Tyskland. Vi kan diskutera ägarpolitik och Vattenfall i ett
              annat sammanhang. Nu talar vi om klimatet och utsläppen, och de
              ökar kraftigt på grund av den politik som Gustav Fridolin vill
              kopiera i Sverige.
            </seg>
          </u>
          <u xml:id="i-abdeb4446f17e06c-250" prev="i-abdeb4446f17e06c-249" who="Q911372">
            <seg>
              I Tyskland står kärnkraften för bara 20 procent av elförsörjningen.
              I Sverige står kärnkraften för mellan 40 och 50 procent, och ni
              vill avveckla den precis lika fort här som man nu gör i Tyskland.
              I Tyskland leder det till katastrofala utsläpp. Det säger alla.
              Jag var i Tyskland förra veckan och talade med både experter och
              politiker. De säger att de ökar detta medvetet eftersom de avskyr
              kärnkraften mer än koldioxidutsläppen. Det säger de på allvar.
              Så låter aldrig du, Gustav Fridolin, men det är sanningen. Du
              avskyr koldioxidutsläpp det gör vi alla men du avskyr kärnkraft
              mer, och därför kommer också din politik att leda till ökade koldioxidutsläpp
              i Sverige. Ni vill väl, men ni är naiva.
            </seg>
          </u>
          <note type="speaker">
            Anf. 51 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-251" next="i-abdeb4446f17e06c-253" who="Q2029325">
            <seg>
              Herr talman! Ja, jag är nog ganska naiv. Jag brukar nämligen
              tycka och tro att de ord man säger i den här kammaren också stämmer
              överens med den politik man för. Men när jag lyssnar på Jan Björklund
              inser jag att det är en föreställning som jag nog får ge upp lite
              grann.
            </seg>
          </u>
          <u xml:id="i-abdeb4446f17e06c-252" prev="i-abdeb4446f17e06c-251" who="Q2029325">
            <seg>
              Jan Björklund säger att han avskyr koldioxidutsläppen, men han
              säger att det är ointressant att hans regering är med och bygger
              ut kolkraftverk i Tyskland. Han säger att det är ointressant vem
              det är som äger den där kolkraften. Jaha, så man behöver inte
              längre ta ansvar för sina handlingar? Det är ett väldigt praktiskt
              sätt att regera. Snart får vi väl höra att det är ointressant
              vem som stiftar lagar och vem som lägger fram budgetförslag till
              riksdagen också. Med den synen ska man kanske fundera på hur man
              vill regera framöver.
            </seg>
          </u>
          <u xml:id="i-abdeb4446f17e06c-253" prev="i-abdeb4446f17e06c-251" who="Q2029325">
            <seg>
              Jag tycker att det är intressant att ni är en regering. Jag tycker
              att det är intressant att ni tar ansvar för de beslut ni fattar,
              och ett av de besluten har varit att låta Vattenfall bygga kolkraftverk
              i Tyskland.
            </seg>
          </u>
          <note type="speaker">
            Anf. 52 Näringsminister ANNIE LÖÖF (C) replik:
          </note>
          <u xml:id="i-abdeb4446f17e06c-254" next="i-abdeb4446f17e06c-258" who="Q439393">
            <seg>
              Herr talman! I somras skrev Gustav Fridolin tillsammans med partikamraten
              Tina Ehn en ovanligt ärlig bekännelse på DN Debatt. Man kritiserade
              såklart regeringen, men man konstaterade samtidigt: Även vi har
              alltför ensidigt utgått från stadens verklighet när vi formulerat
              vår politik.
            </seg>
          </u>
          <u xml:id="i-abdeb4446f17e06c-255" prev="i-abdeb4446f17e06c-254" who="Q439393">
            <seg>
              Hoppsan! Det var en ganska oväntad omprövning från Miljöpartiet.
              Jag, som brinner för landsbygdens villkor, kände en stor glädje
              över att det är fler som driver på den utvecklingen. Men glädjen
              blev mycket kortvarig. Det påminner mig lite om uttrycket att
              ha ett minne som en guldfisk.
            </seg>
          </u>
          <u xml:id="i-abdeb4446f17e06c-256" prev="i-abdeb4446f17e06c-254" who="Q439393">
            <seg>
              Under sommaren snurrade man ett varv, och sedan presenterade
              man en budgetmotion som innehöll allt annat än den stora omprövning
              som skedde på DN Debatt. Miljöpartiet presenterade en lastbilsskatt
              riktad mot åkeriföretagare på landsbygden. De presenterade en
              höjd bensinskatt, en gödselskatt, det vill säga 300 miljoner i
              påslag för Sveriges bönder, och en flygskatt. Alla de här skatterna
              omfattar 50 miljarder på fyra år, och fakturan skickas till människor
              som bor på landsbygden.
            </seg>
          </u>
          <u xml:id="i-abdeb4446f17e06c-257" prev="i-abdeb4446f17e06c-254" who="Q439393">
            <seg>
              Bensinen föreslås bli 70 öre dyrare. Det är såklart inget problem
              för dem som bor i Vasastaden men stora problem för dem ska köra
              ungarna en mil till fotbollsträningen eller har fyra mil till
              närmaste mataffär. Vi är många som vet att järnvägen inte går
              till varje mataffär. Den går inte till varje industri och inte
              till varje hem. Därför är det viktigt att inte beskatta avstånd
              utan i så fall utsläpp.
            </seg>
          </u>
          <u xml:id="i-abdeb4446f17e06c-258" prev="i-abdeb4446f17e06c-254" who="Q439393">
            <seg>
              Jag har svårt att se att Miljöpartiets budgetmotion har någonting
              annat än just stadens perspektiv. Var det bara fina ord på papper
              någon månad tidigare? Hur kan man få en levande landsbygd när
              man kommer med en skattesmäll på 50 miljarder och fakturan skickas
              till landsbygdsbefolkningen?
            </seg>
          </u>
          <note type="speaker">
            Anf. 53 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-259" next="i-abdeb4446f17e06c-264" who="Q2029325">
            <seg>
              Herr talman! Mycket stort tack för frågan! Det var en viktig
              debattartikel för mig, för Tina Ehn och för Miljöpartiet. Det
              var en redogörelse för den politik som gällt i Sverige under lång
              tid. Den har gällt under den tid som vi samarbetade med Socialdemokraterna
              och under alliansregeringens tid.
            </seg>
          </u>
          <u xml:id="i-abdeb4446f17e06c-260" prev="i-abdeb4446f17e06c-259" who="Q2029325">
            <seg>
              Vi har sett att klyftan mellan stad och land har vidgats. De
              regionala och sociala klyftorna har vidgats i Sverige, som Maud
              Olofsson så klokt sade. Det gäller klyftorna mellan innerstad
              och förort och mellan storstad och landsbygd. Vi har kunnat se
              att de stora reformer som genomförts på senare år, de stora skattesänkningarna
              och försämringarna i trygghetssystemen, ensidigt har gynnat storstadsregionerna.
              Vi har varit för en del av de förslagen, och andra har vi varit
              kritiska till. Men sammantaget har effekten blivit att det har
              blivit svårare att bo på svensk landsbygd. Människor har fått
              ge upp bygder som de älskat.
            </seg>
          </u>
          <u xml:id="i-abdeb4446f17e06c-261" prev="i-abdeb4446f17e06c-259" who="Q2029325">
            <seg>
              Därför föreslog vi tre viktiga saker för att ingen någonsin ska
              behöva ge upp den bygd man älskar utan att fler ska kunna flytta
              dit de vill.
            </seg>
          </u>
          <u xml:id="i-abdeb4446f17e06c-262" prev="i-abdeb4446f17e06c-259" who="Q2029325">
            <seg>
              Den ena var jobb på svensk landsbygd. Det handlar om sänkt arbetsgivaravgift
              för småföretag och satsningar som gör att det blir lättare för
              en lantbrukare att sälja sin mat till den lokala skolan eller
              tillverka biogas och bilbränslen av gödsel.
            </seg>
          </u>
          <u xml:id="i-abdeb4446f17e06c-263" prev="i-abdeb4446f17e06c-259" who="Q2029325">
            <seg>
              Den andra saken handlade om bildning och kultur. Vi vill stoppa
              regeringens nedskärning på de små högskolorna och stoppa nedläggningen
              av små byskolor och folkbibliotek.
            </seg>
          </u>
          <u xml:id="i-abdeb4446f17e06c-264" prev="i-abdeb4446f17e06c-259" who="Q2029325">
            <seg>
              Den tredje var att bryta oljeberoendet. Det går inte längre att
              skrämmas med att det är Miljöpartiet som är ansvarigt för bensinpriserna.
              Vi har inte varit med och påverkat dem på många år. Alliansregeringen
              har höjt dem mer med sina skattepåslag än vad vi gjorde, och den
              stora förändringen beror på de globala oljepriserna. Ska man kunna
              leva på svensk landsbygd i framtiden, där man behöver bilen, måste
              vi bryta beroendet av olja, börja tillverka våra bränslen själva
              och bygga ut alternativen.
            </seg>
          </u>
          <note type="speaker">
            Anf. 54 Näringsminister ANNIE LÖÖF (C) replik:
          </note>
          <u xml:id="i-abdeb4446f17e06c-265" next="i-abdeb4446f17e06c-266" who="Q439393">
            <seg>
              Herr talman! Sedan Miljöpartiet var stödparti och stödhjul till
              Socialdemokraterna har mycket hänt för att förbättra livsvillkoren
              på landsbygden. Vi har bland annat nästan fördubblat anslagen
              till enskilda vägar. Jag vet att det betyder mycket för dem som
              bor i min hemby Maramö. Vi har fördubblat stödet till kommersiell
              service, det vill säga stödet för att kunna ha kvar bensinmacken
              eller mataffären. Dessutom har vi gjort stora satsningar på det
              gröna och förnybara, och landsbygden är nyckeln till den gröna
              omställningen.
            </seg>
          </u>
          <u xml:id="i-abdeb4446f17e06c-266" prev="i-abdeb4446f17e06c-265" who="Q439393">
            <seg>
              Men min fråga kvarstår. Vi behöver göra mycket för landsbygden,
              och jag har så svårt att förstå varför receptet för en levande
              landsbygd ska vara en straffbeskattning på 50 miljarder, Gustav
              Fridolin. Det handlar om en lastbilsskatt som riktas mot landsbygdens
              åkeriföretag, en flygskatt, en gödselskatt som riktas mot de svenska
              bönderna samt en kraftigt höjd bensinskatt. Förklara hur skatter
              på 50 miljarder kan bidra till en levande landsbygd, Gustav Fridolin!
            </seg>
          </u>
          <note type="speaker">
            Anf. 55 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-267" next="i-abdeb4446f17e06c-269" who="Q2029325">
            <seg>
              Herr talman! Jag hade varit mycket glad om det hade varit som
              centerledaren sade, det vill säga att det faktiskt har blivit
              enklare att bo var man vill och önskar i Sverige. Men det är inte
              den upplevelse man har när man bor på den svenska landsbygden.
              Man ser att den offentliga servicen läggs ned, att telenäten ska
              tas bort, att det blir längre till posten och att byskolan och
              folkbiblioteket försvinner. Man måste flytta för att få en högre
              utbildning eftersom regeringen skär ned antalet studieplatser
              på de regionala högskolorna i landet. Då upplever man inte att
              det är lättare att bo kvar. Då måste många ge upp bygder man älskar.
            </seg>
          </u>
          <u xml:id="i-abdeb4446f17e06c-268" prev="i-abdeb4446f17e06c-267" who="Q2029325">
            <seg>
              Ska man kunna bo på landsbygden i framtiden måste vi bryta oljeberoendet,
              precis som jag sade. För att göra det måste vi börja tillverka
              mer alternativa bränslen i Sverige. LRF har lagt fram många bra
              förslag på hur man kan öka tillverkningen av biogas. Vi har med
              dem i vår budgetmotion. Alliansen har det inte.
            </seg>
          </u>
          <u xml:id="i-abdeb4446f17e06c-269" prev="i-abdeb4446f17e06c-267" who="Q2029325">
            <seg>
              Vi måste öka andelen närproducerade varor som vi handlar upp.
              När skolor och äldreboenden handlar upp mat ska de göra det från
              det lokala näringslivet. Vi har sådana förslag. Alliansregeringen
              har det tyvärr inte.
            </seg>
          </u>
          <note type="speaker">
            Anf. 56 JIMMIE ÅKESSON (SD) replik:
          </note>
          <u xml:id="i-abdeb4446f17e06c-270" next="i-abdeb4446f17e06c-277" who="Q518776">
            <seg>
              Herr talman! Jag läste en intervju med bland annat Gustav Fridolin
              i Dagens Nyheter strax före nyår. Där sade han många saker, och
              bland annat sade han följande: Genom att skylla arbetslöshet och
              sjunkande skolresultat på invandring, helt utan stöd i statistiken,
              så krattar man manegen för partier som vill sätta människa mot
              människa. Det är ansvarslöst.
            </seg>
          </u>
          <u xml:id="i-abdeb4446f17e06c-271" prev="i-abdeb4446f17e06c-270" who="Q518776">
            <seg>
              Fru talman! Det jag hakar upp mig på i det här sammanhanget är
              detta helt utan stöd i statistiken.
            </seg>
          </u>
          <u xml:id="i-abdeb4446f17e06c-272" prev="i-abdeb4446f17e06c-270" who="Q518776">
            <seg>
              Jag blir givetvis väldigt nyfiken på vad det är Gustav Fridolin
              har missat i det här sammanhanget.
            </seg>
          </u>
          <u xml:id="i-abdeb4446f17e06c-273" prev="i-abdeb4446f17e06c-270" who="Q518776">
            <seg>
              Jag skulle vilja läsa upp lite statistik. Jag ber om ursäkt om
              det är tråkigt, men det är viktigt i det här sammanhanget.
            </seg>
          </u>
          <u xml:id="i-abdeb4446f17e06c-274" prev="i-abdeb4446f17e06c-270" who="Q518776">
            <seg>
              Vi kan titta på arbetslösheten. Vi har i dag en arbetslöshet
              vad avser inrikes födda på ungefär 5 ½ procent. För utrikes födda,
              generellt, ligger den kring 1516 procent. När det gäller utomeuropeiska
              invandrare ligger den kring 2021 procent. Det är alltså en väsentlig
              skillnad.
            </seg>
          </u>
          <u xml:id="i-abdeb4446f17e06c-275" prev="i-abdeb4446f17e06c-270" who="Q518776">
            <seg>
              Rimligen måste det då ha stöd i statistiken att säga att åtminstone
              en viss del av den här problematiken beror på en stor invandring.
            </seg>
          </u>
          <u xml:id="i-abdeb4446f17e06c-276" prev="i-abdeb4446f17e06c-270" who="Q518776">
            <seg>
              Vi kan titta på skolresultaten, statistiken från 2011 vad gäller
              behörighet till gymnasiet efter årskurs 9. När det gäller inrikes
              födda ligger siffran på ungefär 90 procent. För dem som är födda
              inom EU ligger den kring 6970 procent. För dem som är födda utanför
              EU-området är siffran när det gäller behörigheten till gymnasiet
              44 procent. Det är en väsentlig skillnad mellan födda i Sverige
              och dem som har fötts i en annan del av världen.
            </seg>
          </u>
          <u xml:id="i-abdeb4446f17e06c-277" prev="i-abdeb4446f17e06c-270" who="Q518776">
            <seg>
              Jag frågar, fru talman: Vem är det egentligen som påstår sådant
              som är helt utan stöd i statistiken?
            </seg>
          </u>
          <note type="speaker">
            Anf. 57 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-278" next="i-abdeb4446f17e06c-284" who="Q2029325">
            <seg>
              Fru talman! Tack för frågan, Jimmie Åkesson! Det är så det har
              jag inte förnekat, och jag tackar för möjligheten att tydliggöra
              det att vi har en strukturell diskriminering på den svenska arbetsmarknaden.
            </seg>
          </u>
          <u xml:id="i-abdeb4446f17e06c-279" prev="i-abdeb4446f17e06c-278" who="Q2029325">
            <seg>
              Man kan till exempel se hur mycket svårare någon som är utlandsfödd,
              som har en längre och högre utbildning, har att få jobb jämfört
              med någon som är svenskfödd. Man brukar räkna med att utan diskrimineringen
              hade ytterligare ungefär 50 000 utlandsfödda haft jobb. Det är
              kostnaden vi betalar som samhälle och som dessa 50 000 människor
              betalar för den strukturella diskrimineringen.
            </seg>
          </u>
          <u xml:id="i-abdeb4446f17e06c-280" prev="i-abdeb4446f17e06c-278" who="Q2029325">
            <seg>
              Vi har ganska många förslag för att bryta den strukturella diskrimineringen
              och ge fler vägar till arbete för människor som har kommit till
              Sverige från andra länder.
            </seg>
          </u>
          <u xml:id="i-abdeb4446f17e06c-281" prev="i-abdeb4446f17e06c-278" who="Q2029325">
            <seg>
              Jag har faktiskt inte hört några förslag från Sverigedemokraterna
              på hur man ska bryta diskrimineringen, men jag skulle tycka att
              det vore jätteintressant om Jimmie Åkesson ville redovisa något
              sådant förslag i sin replik.
            </seg>
          </u>
          <u xml:id="i-abdeb4446f17e06c-282" prev="i-abdeb4446f17e06c-278" who="Q2029325">
            <seg>
              Det som, fru talman, Åsa Romson och jag tog upp i den intervju
              som Jimmie Åkesson hänvisar till, var att vi allt oftare upplevt,
              inte minst när Alliansen pressas i fråga om samhällsproblem, att
              de här samhällsproblemen förvandlas till att bli en integrationsfråga.
            </seg>
          </u>
          <u xml:id="i-abdeb4446f17e06c-283" prev="i-abdeb4446f17e06c-278" who="Q2029325">
            <seg>
              Vi tycker att det är viktigt att vi pratar om integrationspolitik
              och att vi pratar om hur vi till exempel bryter diskrimineringen,
              precis som jag gjorde. Men vi tycker att det blir märkligt när
              hela arbetslöshetsdebatten eller skoldebatten kommer att handla
              om att det kommer människor från andra länder.
            </seg>
          </u>
          <u xml:id="i-abdeb4446f17e06c-284" prev="i-abdeb4446f17e06c-278" who="Q2029325">
            <seg>
              Om man tittar på dem som lämnar nionde klass i Sverige och har
              kommit till svensk skola efter sjuårsåldern, som utbildningsministern
              ganska ofta hänvisar till i intervjuer, ser man att det är 5 000
              individer. För de 5 000 måste vi ha en bra skola, så att de får
              de bästa möjligheterna. Men deras påverkan på statistiken, när
              100 000 årligen lämnar skolan, är som alla förstår relativt begränsad.
            </seg>
          </u>
          <note type="speaker">
            Anf. 58 JIMMIE ÅKESSON (SD) replik:
          </note>
          <u xml:id="i-abdeb4446f17e06c-285" next="i-abdeb4446f17e06c-288" who="Q518776">
            <seg>
              Fru talman! Man pratar om till exempel skolresultat. Och Gustav
              Fridolin säger att man låter invandringsfrågan prägla hela den
              debatten. Det är intressant. Men man kan heller inte bortse från
              det.
            </seg>
          </u>
          <u xml:id="i-abdeb4446f17e06c-286" prev="i-abdeb4446f17e06c-285" who="Q518776">
            <seg>
              Man kan inte bortse från att den här regeringen, och även tidigare
              regeringar, för en politik som innebär att det kommer många människor,
              unga och barn, till skolan som inte kan vare sig läsa eller skriva.
              De kan inte språket. Det kräver naturligtvis enorma resurser.
            </seg>
          </u>
          <u xml:id="i-abdeb4446f17e06c-287" prev="i-abdeb4446f17e06c-285" who="Q518776">
            <seg>
              Det säger sig självt att ju fler de blir desto större blir de
              resurser som krävs. Och eftersom vi inte har obegränsat med pengar
              kommer det att gå ut över de övriga eleverna i skolan. Därför
              kan man inte bortse från det i det här sammanhanget. Tvärtom är
              det en oerhört betydelsefull del i det här.
            </seg>
          </u>
          <u xml:id="i-abdeb4446f17e06c-288" prev="i-abdeb4446f17e06c-285" who="Q518776">
            <seg>
              Sedan gäller det förklaringen till att invandrare är arbetslösa
              i högre utsträckning: strukturell diskriminering. Jag trodde att
              Miljöpartiet ville profilera sig som ett parti för Sveriges företagare.
              Men nu beskyller man i stället Sveriges företagare för att ägna
              sig åt diskriminering och vara själva anledningen till att vi
              har utanförskap och segregation i Sverige. Det tror jag inte att
              ni vinner särskilt många företagare på.
            </seg>
          </u>
          <note type="speaker">
            Anf. 59 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-289" next="i-abdeb4446f17e06c-293" who="Q2029325">
            <seg>
              Fru talman! Tänk om det vore så väl att det bara var bland företagen
              som det fanns strukturell diskriminering. Jag är rädd för att
              den finns i den offentliga sektorn också, kanske till och med
              här i riksdagen, kanske till och med på Miljöpartiets riksdagskansli
              eller på Sverigedemokraternas riksdagskansli.
            </seg>
          </u>
          <u xml:id="i-abdeb4446f17e06c-290" prev="i-abdeb4446f17e06c-289" who="Q2029325">
            <seg>
              Jag vet inte hur ni jobbar aktivt för att se till att de människor
              som du månar om i den här debatten faktiskt ska få en väg in på
              den svenska arbetsmarknaden.
            </seg>
          </u>
          <u xml:id="i-abdeb4446f17e06c-291" prev="i-abdeb4446f17e06c-289" who="Q2029325">
            <seg>
              Fru talman! Jag förstod tidigare att det möjligen retar några
              av mina kolleger i den här debatten att jag ibland hänvisar till
              det jag har gjort som lärare och det jag gör som lärare på folkhögskola.
              Då kommer ni att bli mer retade under den tid som jag får behålla
              det här förtroendeuppdraget.
            </seg>
          </u>
          <u xml:id="i-abdeb4446f17e06c-292" prev="i-abdeb4446f17e06c-289" who="Q2029325">
            <seg>
              Jag vet mycket väl, Jimmie Åkesson, att det är en särskild utmaning
              när man möter en elev eller deltagare som kommer direkt från krig.
              Jag har själv gjort det många gånger. Jag vet vad det innebär.
            </seg>
          </u>
          <u xml:id="i-abdeb4446f17e06c-293" prev="i-abdeb4446f17e06c-289" who="Q2029325">
            <seg>
              Men det vi påpekade var inte att vi inte ska göra särskilda insatser
              för dessa 5 000 i svensk skola, utan det var att anledningen till
              att Sverige halkar efter i de internationella bedömningarna av
              utbildningssystemet och att vi har problem i svensk skola över
              hela linjen inte kan kopplas till dessa 5 000. Det är att skylla
              dåliga skolresultat på elevernas hårfärg. Det kommer vi aldrig
              att göra.
            </seg>
          </u>
          <note type="speaker">
            Anf. 60 JONAS SJÖSTEDT (V) replik:
          </note>
          <u xml:id="i-abdeb4446f17e06c-294" next="i-abdeb4446f17e06c-301" who="Q2029704">
            <seg>
              Fru talman! Välkommen tillbaka, Gustav Fridolin! Det finns mycket
              av det som du sade i ditt inledningsanförande som jag håller med
              om. Jag tror att vägen ur krisen är de gröna investeringarnas
              väg. Det är det moderna sättet att möta en ekonomisk kris, att
              satsa på moderna kommunikationer, renovera bostäder och satsa
              på grön energi, till exempel.
            </seg>
          </u>
          <u xml:id="i-abdeb4446f17e06c-295" prev="i-abdeb4446f17e06c-294" who="Q2029704">
            <seg>
              Jag håller också med om väldigt mycket av det du säger om den
              svenska skolan.
            </seg>
          </u>
          <u xml:id="i-abdeb4446f17e06c-296" prev="i-abdeb4446f17e06c-294" who="Q2029704">
            <seg>
              Men det finns ett område där jag tycker att ni i Miljöpartiet
              har gjort ett allvarligt misstag. Det handlar om er uppgörelse
              med regeringen om arbetskraftsinvandring. Vi börjar nu se resultaten
              av den uppgörelsen. Vi kan se hur det på restaurangerna i Stockholm
              arbetar människor, som kommer hit från andra länder, väldigt många
              timmar till väldigt liten lön.
            </seg>
          </u>
          <u xml:id="i-abdeb4446f17e06c-297" prev="i-abdeb4446f17e06c-294" who="Q2029704">
            <seg>
              Vi kan se hur man handlar med arbetserbjudanden det var en stor
              skandal på McDonalds. Man har sålt dem för dyra pengar till människor
              som blir skuldsatta för att komma hit och arbeta.
            </seg>
          </u>
          <u xml:id="i-abdeb4446f17e06c-298" prev="i-abdeb4446f17e06c-294" who="Q2029704">
            <seg>
              Att det har blivit så här beror på att ni tillsammans med regeringen
              har skapat ett system där all makt ligger hos arbetsgivarna och
              väldigt lite makt ligger hos löntagarna. Då får vi se det här,
              inte bara i restaurangbranschen. Vi ser det när det gäller skogsplantering
              och också i andra sektorer. Det här menar jag är ett stort misstag.
            </seg>
          </u>
          <u xml:id="i-abdeb4446f17e06c-299" prev="i-abdeb4446f17e06c-294" who="Q2029704">
            <seg>
              Vi har flera gånger lagt fram förslag om hur man kan skärpa det
              här, hur man kan komma ifrån de här problemen. Man kan göra erbjudandet
              om arbete legalt bindande, så att de inte får ha lägre lön. Man
              kan ge amnesti åt den som berättar om missförhållanden, som i
              dag riskerar att skickas ut ur landet. Man kan uppdra åt Skatteverket
              att följa upp anställningarna och se att de betalar de skatter
              som de ska göra. Och man kan skärpa sanktionerna.
            </seg>
          </u>
          <u xml:id="i-abdeb4446f17e06c-300" prev="i-abdeb4446f17e06c-294" who="Q2029704">
            <seg>
              Men nu undrar jag: Är det inte dags för Miljöpartiet att se man
              gör ju fel ibland, och man kan mena väl, men det kan bli fel att
              det här faktiskt blir helt tokigt? Det här gör att människor utnyttjas
              på ett brutalt och hänsynslöst sätt på den svenska arbetsmarknaden.
            </seg>
          </u>
          <u xml:id="i-abdeb4446f17e06c-301" prev="i-abdeb4446f17e06c-294" who="Q2029704">
            <seg>
              Det här gav väldigt mycket makt till oseriösa arbetsgivare och
              väldigt lite skydd för utsatta löntagare.
            </seg>
          </u>
          <note type="speaker">
            Anf. 61 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-302" next="i-abdeb4446f17e06c-306" who="Q2029325">
            <seg>
              Fru talman! Tack, Jonas Sjöstedt, för frågan! Jag håller med
              om mycket av det som Jonas Sjöstedt säger. Men jag tycker att
              Jonas Sjöstedt missar en del av historieskrivningen.
            </seg>
          </u>
          <u xml:id="i-abdeb4446f17e06c-303" prev="i-abdeb4446f17e06c-302" who="Q2029325">
            <seg>
              Hur såg det ut på svensk arbetsmarknad innan de här reformerna
              gjordes? Var det så att det inte kom människor från andra länder
              för att göra de jobb som Jonas Sjöstedt beskriver? Eller var det
              så att de här människorna var i en ännu mer utsatt situation,
              att de fick arbeta helt utanför den ordinarie arbetsmarknaden,
              att de fick arbeta och verka som papperslösa, helt på nåder av
              arbetsgivaren? Det är en mer korrekt beskrivning av verkligheten.
            </seg>
          </u>
          <u xml:id="i-abdeb4446f17e06c-304" prev="i-abdeb4446f17e06c-302" who="Q2029325">
            <seg>
              Reformen när det gäller arbetskraftsinvandring har inneburit
              att svenska företag har kunnat växa genom att de har kunnat hitta
              kompetent personal när sådan saknas i närområdet. Men det har
              också inneburit att delar av svensk arbetsmarknad som tidigare
              var dold, illegal, har blivit regulariserad. Och när den blir
              det har vi också möjlighet att tag i de stora problem som finns
              på den här arbetsmarknaden. Vi har möjlighet att göra någonting
              så att människor får en starkare situation, får möjlighet att
              våga påtala missförhållanden och inte behöver utnyttjas på det
              sätt som har beskrivits.
            </seg>
          </u>
          <u xml:id="i-abdeb4446f17e06c-305" prev="i-abdeb4446f17e06c-302" who="Q2029325">
            <seg>
              OECD har utvärderat den svenska arbetskraftsinvandringen och
              konstaterat att den i huvudsak funkar bra men att vi har problem
              att tag i, och det är precis de här problemen. Vi måste se till
              att vi har kontroller så att det avtal som den som kommer hit
              får håller både genom en kontroll innan och en kontroll efter.
              Vi måste göra sådana kontroller särskilt i de branscher där problemen
              är som störst. Vi måste se till att man kan utdöma sanktioner
              mot de arbetsgivare som hänsynslöst utnyttjar människor till att
              jobba långa timmar och utan en god arbetsmiljö.
            </seg>
          </u>
          <u xml:id="i-abdeb4446f17e06c-306" prev="i-abdeb4446f17e06c-302" who="Q2029325">
            <seg>
              Så kan vi bygga en bättre arbetskraftsinvandring till Sverige.
            </seg>
          </u>
          <note type="speaker">
            Anf. 62 JONAS SJÖSTEDT (V) replik:
          </note>
          <u xml:id="i-abdeb4446f17e06c-307" next="i-abdeb4446f17e06c-309" who="Q2029704">
            <seg>
              Fru talman! Först vill jag understryka att jag inte är emot arbetskraftsinvandring.
              Men jag är emot att människor utnyttjas hänsynslöst, vilket görs
              i det här systemet.
            </seg>
          </u>
          <u xml:id="i-abdeb4446f17e06c-308" prev="i-abdeb4446f17e06c-307" who="Q2029704">
            <seg>
              Det är faktiskt så att det Gustav Fridolin talar om är sådant
              som vi föreslår men som inte fungerar i det system som ni är ansvariga
              för. Då är frågan: Är det inte dags att ompröva det och säga att
              det här blev fel och det här måste vi skärpa kontrollen över?
            </seg>
          </u>
          <u xml:id="i-abdeb4446f17e06c-309" prev="i-abdeb4446f17e06c-307" who="Q2029704">
            <seg>
              Svartarbetet finns ju kvar, och de papperslösa finns kvar. Nu
              har man öppnat en väg till att utnyttja människor hänsynslöst
              på svensk arbetsmarknad. Många av dem som kommer hit kommer till
              yrken där det är hög arbetslöshet i Sverige, till exempel restaurangbiträden
              och städare. Det är alldeles uppenbart att det sker, därför att
              man ser chansen att utnyttja dem hårdare. Det var väl inte riktigt
              det som var meningen med den här reformen.
            </seg>
          </u>
          <note type="speaker">
            Anf. 63 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-310" next="i-abdeb4446f17e06c-312" who="Q2029325">
            <seg>
              Fru talman! Den som jobbar i Sverige jobbar enligt svenska villkor
              och får lön enligt svensk kollektivavtalsmodell. Det är den svenska
              arbetsmarknadsmodellen, och den ska vi värna. I den ingår att
              man har möjlighet till arbetskraftsinvandring.
            </seg>
          </u>
          <u xml:id="i-abdeb4446f17e06c-311" prev="i-abdeb4446f17e06c-310" who="Q2029325">
            <seg>
              Jag är glad att höra Jonas Sjöstedt säga att man är för arbetskraftsinvandring;
              det brukade inte låta så. Det innebär att vi nu har ett brett
              stöd för att det ska finnas möjlighet för människor att komma
              till Sverige och möjligheter för företag att hitta arbetskraft
              till de arbeten man behöver få utförda för att företaget ska kunna
              växa. Det tycker jag är mycket bra.
            </seg>
          </u>
          <u xml:id="i-abdeb4446f17e06c-312" prev="i-abdeb4446f17e06c-310" who="Q2029325">
            <seg>
              Men vi måste ha en arbetskraftsinvandring där människor inte
              utnyttjas hänsynslöst. Jonas Sjöstedt kan kalla det ett erkännande
              av att det finns problem med reformen. Jag kan kalla det ett erkännande
              av att vi har problem på svensk arbetsmarknad. Det är en rimlig
              beskrivning. Men det är problem som vi har haft länge och som
              vi nu på grund av den här reformen faktiskt kan ta tag i, och
              jag hoppas att vi tillsammans med regeringen har möjlighet att
              lägga fram sådana förändringar av arbetskraftsinvandringen innan
              mandatperioden är slut.
            </seg>
          </u>
          <note type="speaker">
            Anf. 64 Utbildningsminister JAN BJÖRKLUND (FP):
          </note>
          <u xml:id="i-abdeb4446f17e06c-313" next="i-abdeb4446f17e06c-333" who="Q911372">
            <seg>
              Fru talman! Krisen fortsätter. Prognosen för den närmaste tiden
              är sämre än vad vi tidigare kunde förutse. Men debatten om de
              kortsiktiga problemen får inte skyla den viktiga diskussionen
              om de långsiktiga utmaningarna. Det går bättre för Nordeuropa
              än för Sydeuropa, och det gör att många trots allt har attityden
              att vi nog kan luta oss tillbaka något det kommer att fixa sig.
            </seg>
          </u>
          <u xml:id="i-abdeb4446f17e06c-314" prev="i-abdeb4446f17e06c-313" who="Q911372">
            <seg>
              Det räcker dock inte i längden att vi är bättre än Grekland och
              Spanien. Ska vi bygga ett starkt Sverige också för nästa generation
              måste vi inse att det är Kina, Indien och Asien vi ska konkurrera
              med, inte Sydeuropa. Vår ekonomi måste nu byggas och rustas för
              att också långsiktigt bli mer konkurrenskraftig. Det är bara en
              stark och dynamisk ekonomi som ger den ekonomiska tillväxt som
              kan garantera välstånd och social välfärd också i nästa generation.
            </seg>
          </u>
          <u xml:id="i-abdeb4446f17e06c-315" prev="i-abdeb4446f17e06c-313" who="Q911372">
            <seg>
              Det är inte akut just i veckan, men det är Folkpartiets uppfattning
              att Sverige under de närmaste åren behöver genomföra ett antal
              strukturreformer både skattereformer och arbetsmarknadsreformer
              för att göra vår ekonomi mer dynamisk. 1900-talets svenska modell
              är inte nödvändigtvis rätt modell för 2000-talet.
            </seg>
          </u>
          <u xml:id="i-abdeb4446f17e06c-316" prev="i-abdeb4446f17e06c-313" who="Q911372">
            <seg>
              Våra marginalskatter var de högsta ända till dess att Hollande
              skulle införa den här Depardieuskatten. Nu har vi de näst högsta
              marginalskatterna i världen. De måste pressas nedåt. Värnskatten
              måste bort, och arbetsrätten måste moderniseras och liberaliseras.
              Vi måste acceptera lägre ingångslöner för de allra yngsta ungdomarna.
              Det är bättre att en 19-åring har jobb med lägre lön än går arbetslös
              med socialbidrag.
            </seg>
          </u>
          <u xml:id="i-abdeb4446f17e06c-317" prev="i-abdeb4446f17e06c-313" who="Q911372">
            <seg>
              Europeiskt samarbete är inte ett problem. Målet med förhandlingarna
              som nu pågår om bankunionen måste vara att vi ska få våra villkor
              uppfyllda och att Sverige ska bli medlem i denna bankunion. Mer
              europeiskt samarbete är en del av lösningen och inte en del av
              problemet.
            </seg>
          </u>
          <note>
            (Applåder)
          </note>
          <u xml:id="i-abdeb4446f17e06c-318" prev="i-abdeb4446f17e06c-313" who="Q911372">
            <seg>
              Fru talman! Lidandet i Syrien är ohyggligt. Krig och konflikter
              slår sönder länder och regioner tyvärr också i vår tid. Män, kvinnor
              och barn flyr undan granater, beskjutning, förtryck och våld.
              De allra flesta flyktingarna samlas upp i grannländerna. De samlas
              i Syriens grannländer, i Somalias grannländer. Det är dessa ofta
              fattiga länder som bär den tunga flyktingbördan, inte vi.
            </seg>
          </u>
          <u xml:id="i-abdeb4446f17e06c-319" prev="i-abdeb4446f17e06c-313" who="Q911372">
            <seg>
              En mindre del av dem som flyr från krigen kommer till Europa.
              Sverige ska ha en human flyktingpolitik. Vi kan inte ensamma lösa
              alla problem i världen, men vi kan dra vårt strå till stacken.
              Men det faktum att vi tar emot flyktingar i Sverige innebär naturligtvis
              också att vi får integrationsutmaningar. Vi måste erkänna att
              den svenska integrationspolitiken hittills inte har lyckats så
              väl som vi har önskat.
            </seg>
          </u>
          <u xml:id="i-abdeb4446f17e06c-320" prev="i-abdeb4446f17e06c-313" who="Q911372">
            <seg>
              Invandringen till Sverige har även skiftat karaktär. En större
              andel invandrare kommer nu från länder med en mycket låg utbildningsnivå.
              Detta ställer nya krav på svenskt flyktingmottagande. Den som
              är vuxen men som knappt har gått i skolan kommer till exempel
              att få svårt att tillgodogöra sig vanlig traditionell sfi-undervisning
              några år i skolbänken. Vi kommer att behöva tänka om.
            </seg>
          </u>
          <u xml:id="i-abdeb4446f17e06c-321" prev="i-abdeb4446f17e06c-313" who="Q911372">
            <seg>
              Invandrarundervisningen i grundskolan lades upp för några decennier
              sedan när invandringen kom från Finland och Jugoslavien. Nu när
              allt fler tonåringar kommer från länder där de knappt har gått
              i skolan och inte ens kan läsa på sitt eget modersmål är det nya
              utmaningar, och skolans integrerande uppgift fungerar inte så
              väl som vi skulle önska.
            </seg>
          </u>
          <u xml:id="i-abdeb4446f17e06c-322" prev="i-abdeb4446f17e06c-313" who="Q911372">
            <seg>
              Vi kommer att behöva genomföra stora reformer också fortsatt
              för att förbättra integrationen, men lösningen på integrationsproblemen
              är inte att stänga Sverige.
            </seg>
          </u>
          <u xml:id="i-abdeb4446f17e06c-323" prev="i-abdeb4446f17e06c-313" who="Q911372">
            <seg>
              Fru talman! Vi befinner oss mitt i en reformperiod inom svenskt
              skolväsen som är historiskt omfattande. Bakgrunden är att resultaten
              har sjunkit oavbrutet i ett par årtionden. Vi kommer att behöva
              ha tålamod och uthållighet i reformarbetet, för de stora effekterna
              i form av resultatförbättringar kommer att komma först på sikt.
            </seg>
          </u>
          <u xml:id="i-abdeb4446f17e06c-324" prev="i-abdeb4446f17e06c-313" who="Q911372">
            <seg>
              Trots att skolan är kommunal satsar staten, apropå vad som har
              sagts här tidigare, nu i år väsentligt mer på skolan än vad staten
              gjorde 2006 när de rödgröna partierna styrde. De senaste åren
              har det varit fler studenter i svenskt högskoleväsen än någonsin
              tidigare. Det talades om nedskärningar här innan, men det är fler
              studenter än någonsin förr som de senaste åren har gått i svensk
              högskola.
            </seg>
          </u>
          <u xml:id="i-abdeb4446f17e06c-325" prev="i-abdeb4446f17e06c-313" who="Q911372">
            <seg>
              Veckan före jul fick eleverna i årskurs 6 betyg för första gången
              i Sverige på 30 år. Man måste i princip vara lika gammal som jag
              själv eller äldre för att ha fått betyg på mellanstadiet. Detta
              är en viktig reform. I inget annat land är frågan om betyg speciellt
              kontroversiell, kan jag berätta. Jag frågade Bertel Haarder, som
              då hade varit utbildningsminister i nästan 20 år, när de börjar
              ge betyg i Danmark, och då var han tvungen att titta på sina medarbetare.
              Det är ingen fråga som diskuteras.
            </seg>
          </u>
          <u xml:id="i-abdeb4446f17e06c-326" prev="i-abdeb4446f17e06c-313" who="Q911372">
            <seg>
              I Sverige är det däremot extremt kontroversiellt att man ska
              kontrollera resultaten i skolan. Hade de rödgröna partierna vunnit
              valet 2010 hade eleverna i årskurs 6 inte fått betyg nu. Men nu
              fick de det. Vänsterpartiet och Miljöpartiet vill helt avskaffa
              betygen. Vänsterpartiet vill dessutom avskaffa läxorna i skolan.
            </seg>
          </u>
          <u xml:id="i-abdeb4446f17e06c-327" prev="i-abdeb4446f17e06c-313" who="Q911372">
            <seg>
              Den serie av reformer som alliansregeringen genomför när det
              gäller nytt betygssystem, ett tydligare kunskapskrav i alla ämnen,
              ny betygsskala med fler steg, tidigare betyg och nationella prov
              vid fler tillfällen och i fler ämnen är ett uttryck för en mycket
              stark vilja från regeringen att öka skolans fokus på resultat.
              Det är resultat som utvärderas och bedöms.
            </seg>
          </u>
          <u xml:id="i-abdeb4446f17e06c-328" prev="i-abdeb4446f17e06c-313" who="Q911372">
            <seg>
              Låt mig understryka att det framför allt är barn som kommer från
              hem som saknar studietradition som är vinnarna när det gäller
              detta. Det är arbetarklassens barn och i synnerhet arbetsklassens
              pojkar som har varit de stora förlorarna i den kravlösa skolan.
              Det är för dem vi nu gör de viktiga insatserna.
            </seg>
          </u>
          <u xml:id="i-abdeb4446f17e06c-329" prev="i-abdeb4446f17e06c-313" who="Q911372">
            <seg>
              På mellanstadieskolorna i Sverige har det den gångna hösten som
              nästan aldrig förr diskuterats mål, resultat, hur prestationer
              ska bedömas och vad som ska förbättras. Detta skapar oro. En del
              blir till och med provocerade av alla diskussioner kring detta,
              men det är helt rätt metoder. Det leder till ökat fokus på kunskapsresultat,
              på vad eleverna ska lära sig och på vad man behöver förbättra.
              Det är det som har varit avsikten. Detta har varit regeringens
              hela syfte med reformen, att få i gång dessa processer. Jag höjer
              inga skolresultat. Regeringar höjer inga skolresultat. Riksdagar
              höjer inga skolresultat. Det är lärare och elever som höjer dem.
              Men genom våra reformer och vilka styrsystem vi har underlättar
              eller försvårar vi dessa processer.
            </seg>
          </u>
          <u xml:id="i-abdeb4446f17e06c-330" prev="i-abdeb4446f17e06c-313" who="Q911372">
            <seg>
              Det är Folkpartiets uppfattning att Sverige om några år, när
              det nya betygssystemet har satt sig, ska gå vidare och flytta
              ned betygen ytterligare ett par årskurser, ned till årskurs 4
              har jag nämnt. Det är inte exakt, men vi ska flytta ned betygen
              ett par årskurser så att vi hamnar ungefär i paritet med resten
              av Europa. Decennier av flummig skolpolitik byts nu mot en utbildningspolitik
              där kunskapsresultaten hamnar i fokus, och de barn som har det
              allra svårast blir de största vinnarna på detta.
            </seg>
          </u>
          <u xml:id="i-abdeb4446f17e06c-331" prev="i-abdeb4446f17e06c-313" who="Q911372">
            <seg>
              Fru talman! Sverige är nu Europas mest ambitiösa forskningsnation.
              Medan många länder i Europa skär ned sina forskningsresurser och
              forskare får sparken på löpande band bygger Sverige ut forskningen.
              De två forskningspropositioner som har lagts fram under min tid
              som utbildningsminister har ökat de statliga forskningsanslagen
              i Sverige med 30 procent. Det är unikt i västvärlden just nu,
              och det är också unikt under en så kort tidsperiod i svensk historia.
            </seg>
          </u>
          <u xml:id="i-abdeb4446f17e06c-332" prev="i-abdeb4446f17e06c-313" who="Q911372">
            <seg>
              I internationella undersökningar ligger Sverige numera också
              främst i Europa när det gäller innovationsklimat, att forskning
              ska resultera i något som samhället kan ha glädje av, antingen
              det är kommersiella produkter eller andra användbara kunskaper.
              Vi är bland de främsta i världen när det gäller innovationsklimat.
              Detta bådar gott för framtiden.
            </seg>
          </u>
          <u xml:id="i-abdeb4446f17e06c-333" prev="i-abdeb4446f17e06c-313" who="Q911372">
            <seg>
              Fru talman! I princip i alla opinionsmätningar är de rödgröna
              partierna något större än Alliansen. Det varierar, men de är något
              större i samtliga i princip. Vid ett val i dag hade ni varit större
              än vi och fått bilda regering. Frågan är vilka som ska bilda regering
              om detta inträffar. En ren socialdemokratisk regering med 30 procent
              överlever inte speciellt länge. När Alliansen lägger ett motförslag
              om budgeten faller ju den regeringen. Det är sanningen. Ni tre
              rödgröna måste komma överens. Det enda regeringsalternativ som
              skulle ha någon chans mot den nuvarande regeringen är en rödgrön
              konstellation i någon form. Frågan är när ni tänker berätta det
              och vad ni har för politik, för i dag spretar det mer än någonsin.
              Era repliker på varandra är ju skarpare än de på oss. När tänker
              ni berätta om er gemensamma politik? I dag finns det bara ett
              regeringsdugligt alternativ i Sverige, och det är alliansregeringen.
            </seg>
          </u>
          <note type="speaker">
            Anf. 65 MIKAEL DAMBERG (S) replik:
          </note>
          <u xml:id="i-abdeb4446f17e06c-334" next="i-abdeb4446f17e06c-339" who="Q3372917">
            <seg>
              Fru talman! Jag lyssnade noga på anförandet. Till en början trodde
              jag att vice statsministern ville debattera den svenska modellen
              med statsministern, men jag överlåter den interna borgerliga debatten
              till era regeringssammanträden. Det verkar inte som om ni har
              samma bild när det gäller Sveriges framtidsförutsättningar.
            </seg>
          </u>
          <u xml:id="i-abdeb4446f17e06c-335" prev="i-abdeb4446f17e06c-334" who="Q3372917">
            <seg>
              Jag tänker ställa frågor om skolpolitik, för den är viktig. Jag
              tror att det handlar om Sveriges framtid. Det var bra att Jan
              Björklund tog upp den i sitt anförande.
            </seg>
          </u>
          <u xml:id="i-abdeb4446f17e06c-336" prev="i-abdeb4446f17e06c-334" who="Q3372917">
            <seg>
              Strax före jul presenterade Skolverket ny internationell statistik
              som visar att de redan oroande låga resultaten i svensk skola
              fortsätter att försämras. Skolverkets generaldirektör konstaterar
              att det är en fortsatt bekymmersam utveckling. Pirls visar att
              Sverige tappar kraftigt i den tidigare paradgrenen läsning. Timss
              visar att Sverige ligger under genomsnittet av OECD-länder i matematik
              och något över snittet för naturvetenskap. Samtidigt minskar likvärdigheten
              i svensk skola. Vilka som är dina föräldrar blir alltmer viktigt
              för vilka resultat du får i svensk skola.
            </seg>
          </u>
          <u xml:id="i-abdeb4446f17e06c-337" prev="i-abdeb4446f17e06c-334" who="Q3372917">
            <seg>
              Efter sex år med Jan Björklund som ansvarig för svensk skola
              stiger alltså andelen elever som inte kommer in på gymnasiet,
              och kunskapsresultaten fortsätter att sjunka. Efter alla förändringar
              i gymnasieskolans yrkesprogram har andelen sökande rasat från
              35 procent till 29. Andelen som läser vidare på högskolan minskar
              kraftigt. År 2006 var Sverige på plats 10 bland OECD-länderna.
              Nu är vi på plats 17 när det gäller andelen unga som läser vidare
              på högskolan, och regeringen föreslår 20 000 färre platser på
              högskolan. Till det kommer kaos med lärarlegitimationen och Lärarlyftet,
              som alltför få deltar i.
            </seg>
          </u>
          <u xml:id="i-abdeb4446f17e06c-338" prev="i-abdeb4446f17e06c-334" who="Q3372917">
            <seg>
              Jan Björklund brukar säga att det kanske tar tio femton år att
              vända det här. Det är väldigt lång tid. Men internationella erfarenheter
              visar att det går att göra mycket snabbare än så, om man gör rätt
              saker.
            </seg>
          </u>
          <u xml:id="i-abdeb4446f17e06c-339" prev="i-abdeb4446f17e06c-334" who="Q3372917">
            <seg>
              I Björklunds värld var det förut sossarnas fel att det gick dåligt.
              Nu kanske det är elevernas eller lärarnas fel. Är det inte dags,
              Jan Björklund, att erkänna att du är ansvarig för svensk skolas
              utveckling nu?
            </seg>
          </u>
          <note type="speaker">
            Anf. 66 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-340" who="Q911372">
            <seg>
              Fru talman! Det är jag som är ansvarig.
            </seg>
          </u>
          <note type="speaker">
            (MIKAEL DAMBERG (S):
          </note>
          <u who="Q3372917" xml:id="i-e092b47dfbced6d8-0" next="i-abdeb4446f17e06c-348">
            <seg>
              Bra!)
            </seg>
          </u>
          <u xml:id="i-abdeb4446f17e06c-341" prev="i-e092b47dfbced6d8-0" who="Q3372917">
            <seg>
              Det är därför vi lägger om hela den svenska utbildningspolitiken
              från den flummiga politik som rådde förut. Det är så jag tar mitt
              ansvar.
            </seg>
          </u>
          <u xml:id="i-abdeb4446f17e06c-342" prev="i-e092b47dfbced6d8-0" who="Q3372917">
            <seg>
              Det är inte så att resultaten började sjunka 2006. De började
              sjunka långt tidigare, Mikael Damberg. Det är inte det som vi
              har gjort sedan 2006 som har orsakat de sjunkande resultaten,
              hur du än vänder och vrider på det.
            </seg>
          </u>
          <u xml:id="i-abdeb4446f17e06c-343" prev="i-e092b47dfbced6d8-0" who="Q3372917">
            <seg>
              Jag har också läst statistiken över hur lång tid det tar att
              vända en utveckling. Om man inför ett RUT-avdrag för städning
              får man effekt omedelbart. Folk börjar använda det direkt. Det
              syns i statistiken direkt. Hur lång tid tar det innan studentbetygen
              åker upp i statistiken om vi inför en ny läroplan kan vi diskutera.
              Det går inte direkt. Eleverna kan ju inte omedelbart, från en
              dag till nästa, ha mera kunskaper därför att vi inför nya läroplaner.
              Det tar tid. Hur lång tid? Sex år från det att man genomför reformen,
              säger den här internationella studien, och reformerna genomförs
              ju nu.
            </seg>
          </u>
          <u xml:id="i-abdeb4446f17e06c-344" prev="i-e092b47dfbced6d8-0" who="Q3372917">
            <seg>
              Professor Per Thullberg granskar när man kan förvänta sig effekter
              av reformerna. Han kommer att redovisa detta i vår.
            </seg>
          </u>
          <u xml:id="i-abdeb4446f17e06c-345" prev="i-e092b47dfbced6d8-0" who="Q3372917">
            <seg>
              Då kan man ställa frågan varför vi inte genomförde reformerna
              snabbare. Varför genomförde vi dem inte direkt hösten 2006? Då
              hade de kanske gett effekt nu. Det var därför att det inte fanns
              några förberedda reformer.
            </seg>
          </u>
          <u xml:id="i-abdeb4446f17e06c-346" prev="i-e092b47dfbced6d8-0" who="Q3372917">
            <seg>
              Jag kan berätta hur det gick till när jag kom in på Utbildningsdepartementet
              i oktober 2006. Då hade resultaten ändå sjunkit i 15 år. Jag öppnade
              översta byrålådan och tänkte att här finns det nog förberedda
              reformer. Den var helt tom. Jag öppnade nästa byrålåda. Den var
              också helt tom. Jag vände på skrivbordsunderlägget. Inte ens en
              post it-lapp fanns det om tankar på vilka reformer man borde göra.
              Det är sanningen. Den arbetsro som borde ha funnits i våra klassrum
              hade lagt sig över det socialdemokratiska Utbildningsdepartementet.
            </seg>
          </u>
          <u xml:id="i-abdeb4446f17e06c-347" prev="i-e092b47dfbced6d8-0" who="Q3372917">
            <seg>
              Vi lägger nu om hela den svenska utbildningspolitiken. Vi gör
              upp med område efter område som ni flummade till under årtionden.
              Det kommer att ta tid innan det ger resultat. Jag erkänner det.
              Jag medger det. Jag säger det själv hela tiden. Förvänta er inte
              snabba resultat!
            </seg>
          </u>
          <u xml:id="i-abdeb4446f17e06c-348" prev="i-e092b47dfbced6d8-0" who="Q3372917">
            <seg>
              I höstas gjordes det en stor Pisaundersökning. Den kommer att
              redovisas senare i år. Jag törs säga att den kommer att visa på
              fortsatt sjunkande resultat. Studentbetyg och slutbetyg kommer
              att fortsätta sjunka innan de vänder uppåt. Det kommer att bli
              så. Vi måste vara beredda på det. Det är uthållighet som gäller.
              Vi lämnar en flummig skolpolitik och går in för en kunskapspolitik.
            </seg>
          </u>
          <note type="speaker">
            Anf. 67 MIKAEL DAMBERG (S) replik:
          </note>
          <u xml:id="i-abdeb4446f17e06c-349" next="i-abdeb4446f17e06c-352" who="Q3372917">
            <seg>
              Fru talman! Ju längre tiden går sedan statsrådet blev minister,
              desto mer blir det den tidigare regeringens ansvar vad som händer
              i svensk skola. Det där håller inte riktigt.
            </seg>
          </u>
          <u xml:id="i-abdeb4446f17e06c-350" prev="i-abdeb4446f17e06c-349" who="Q3372917">
            <seg>
              Man brukar säga att nya regeringar får en smekmånad på hundra
              dagar. Det har vi hört allihop. Jan Björklund står här i talarstolen
              och begär av oss att han ska få en smekmånad på 1015 år som skolminister
              innan han kan redovisa resultat av sina skolreformer. Det håller
              inte.
            </seg>
          </u>
          <u xml:id="i-abdeb4446f17e06c-351" prev="i-abdeb4446f17e06c-349" who="Q3372917">
            <seg>
              Internationella erfarenheter visar att det går att vända utvecklingen
              i ett skolsystem mycket snabbare än så. Men det förutsätter att
              man också gör rätt saker. Vissa av de förändringar som Jan Björklund
              radar upp och har genomfört är bra reformer. Men när han blir
              trängd angriper han hårdare. Det fanns ett skollagsförslag framme
              som du i princip har lagt fram med små justeringar här och var.
              Det var inte en liten sak som låg i skrivbordslådan, vill jag
              säga.
            </seg>
          </u>
          <u xml:id="i-abdeb4446f17e06c-352" prev="i-abdeb4446f17e06c-349" who="Q3372917">
            <seg>
              Oavsett detta det görs inte rätt investeringar. Man måste göra
              stora investeringar för bättre lärare, investeringar i utbildning,
              men också för mindre klasser för att verkligen få en bra utveckling
              i svensk skola. Det föreslår vi i vårt budgetalternativ. Det hoppar
              ni över.
            </seg>
          </u>
          <note type="speaker">
            Anf. 68 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-353" next="i-abdeb4446f17e06c-355" who="Q911372">
            <seg>
              Fru talman! Det var modigt av Mikael Damberg att använda skollagen
              som ett exempel på något som fördröjdes. Det fanns ett färdigt
              skollagsutkast 2001 i den förra regeringen. Jag är medveten om
              det. Det lades inte fram före 2006. Varför? Därför att de rödgröna
              inte kunde komma överens. Miljöpartiet sade nej när Socialdemokraterna
              och Vänstern ville stoppa friskolorna. Det var bakgrunden.
            </seg>
          </u>
          <u xml:id="i-abdeb4446f17e06c-354" prev="i-abdeb4446f17e06c-353" who="Q911372">
            <seg>
              Det väcker några frågor, när Mikael Damberg säger att det har
              hänt så lite under min tid som utbildningsminister. Trots att
              det har varit fler reformer än 1842 händer det för lite. Det väcker
              frågorna: Vad är er reformagenda? Vad är den gemensamma reformagendan?
              Är det med Miljöpartiet som vill avskaffa betygen, eller är det
              med Vänsterpartiet som ska förbjuda läxor? Är det detta som ska
              höja Sveriges kunskapsresultat? Det är de frågorna ni måste redovisa
              svaren på. Det räcker inte att du står och kritiserar mig. Det
              får du gärna göra. Det har ni all rätt att göra, och det ska ni
              göra.
            </seg>
          </u>
          <u xml:id="i-abdeb4446f17e06c-355" prev="i-abdeb4446f17e06c-353" who="Q911372">
            <seg>
              Men vad är ert gemensamma alternativ, mer än att ni ska gå tillbaka
              till den politik som skapade problemen?
            </seg>
          </u>
          <note type="speaker">
            Anf. 69 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-356" next="i-abdeb4446f17e06c-359" who="Q2029325">
            <seg>
              Fru talman! Jag har med mig en griffeltavla här i talarstolen
              i dag. Jag tänkte nämligen att utbildningsministern ska få ägna
              lite tid åt något som jag har ägnat en hel del sena kvällar åt,
              nämligen att rätta prov.
            </seg>
          </u>
          <u xml:id="i-abdeb4446f17e06c-357" prev="i-abdeb4446f17e06c-356" who="Q2029325">
            <seg>
              På griffeltavlan ser vi inte vilket prov som helst utan det här
              är utbildningsministerns provresultat. Före jul redovisade en
              av de stora lärarfackliga tidningarna 23 av de viktigaste måtten
              för svensk skola och hur de har utvecklats sedan 2006 då utbildningsministern
              tillträdde.
            </seg>
          </u>
          <u xml:id="i-abdeb4446f17e06c-358" prev="i-abdeb4446f17e06c-356" who="Q2029325">
            <seg>
              Det är fråga om mått på vad vi politiker gör för skolan, vilka
              lärare som finns, vilken utbildning de har, hur vi ser till att
              det finns fritidspedagoger och specialpedagoger, och det är fråga
              om mått på vilka möjligheter barnen som går i skolan får och till
              exempel resultaten på de nationella proven i matematik.
            </seg>
          </u>
          <u xml:id="i-abdeb4446f17e06c-359" prev="i-abdeb4446f17e06c-356" who="Q2029325">
            <seg>
              Det är 23 tydliga mått 23 frågor på provet. Ändå ser vi resultaten.
              18 resultat går åt fel håll eller ligger stilla på låga nivåer,
              och 5 pekar uppåt. Det är 5 rätt av 23 på ett prov. Vilket betyg
              hade utbildningsministern satt på ett sådant provresultat?
            </seg>
          </u>
          <note type="speaker">
            Anf. 70 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-360" next="i-abdeb4446f17e06c-365" who="Q911372">
            <seg>
              Fru talman! Resultaten i svensk skola är inte bra. De är underkända.
              Det är därför vi lägger om politiken.
            </seg>
          </u>
          <u xml:id="i-abdeb4446f17e06c-361" prev="i-abdeb4446f17e06c-360" who="Q911372">
            <seg>
              Ni får gärna inbilla svenska folket att de sjunkande resultaten
              började med mig. Jag tror inte att de går på det eftersom de vet
              att det inte är sant. Det började med er politik. Det värsta är
              att till skillnad från Mikael Damberg har Miljöpartiet ingenting
              lärt. Ni vill gå tillbaka helt och hållet till den politik som
              skapade de 23 problemen. Ni har röstat emot i princip varje reform
              och varje förslag till förändring vi har lagt fram, och ni vill
              riva upp betygen i skolan.
            </seg>
          </u>
          <u xml:id="i-abdeb4446f17e06c-362" prev="i-abdeb4446f17e06c-360" who="Q911372">
            <seg>
              Det är bra att vi nu vet att resultaten sjunker på nationella
              prov. Men om ni hade fått bestämma hade vi inte haft nationella
              prov. Då hade vi inte vetat om att resultaten sjönk. Det är sanningen.
              Ni har röstat emot de reformer vi har föreslagit och genomfört.
              Det är sanningen.
            </seg>
          </u>
          <u xml:id="i-abdeb4446f17e06c-363" prev="i-abdeb4446f17e06c-360" who="Q911372">
            <seg>
              Jag är helt medveten om att när vi kartlägger resultaten blottläggs
              de dåliga resultaten. Sedan kan ni kritisera mig för det. Men
              att vi för det första redovisar resultaten och för det andra vidtar
              åtgärder är den seriösa attityden att möta denna situation.
            </seg>
          </u>
          <u xml:id="i-abdeb4446f17e06c-364" prev="i-abdeb4446f17e06c-360" who="Q911372">
            <seg>
              Matematiken är det stora krisämnet, precis som Gustav Fridolin
              nämner här. Resultaten har sjunkit under lång tid. Det är ett
              riktigt krisämne i skolan. Det är bland annat på grund av den
              trend som Miljöpartiet har stått bakom, nämligen att eleverna
              ska lära sig själva i stället för att lärarna ska undervisa. Det
              är de flummiga undervisningsmetoderna som ligger bakom detta.
              Eleverna lämnas åt sig själva att sitta och räkna sida upp och
              sida ned, lektion efter lektion. Det har ansetts fult att lärarna
              ställer sig längst fram i klassrummet och berättar för eleverna
              hur de ska göra. Det har inte varit okej.
            </seg>
          </u>
          <u xml:id="i-abdeb4446f17e06c-365" prev="i-abdeb4446f17e06c-360" who="Q911372">
            <seg>
              Nej, Gustav Fridolin, gå hem och gör hemläxan. Det är den politik
              du står för som har förts i ett antal årtionden, och det är den
              som har skapat problemen.
            </seg>
          </u>
          <note type="speaker">
            Anf. 71 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-366" next="i-abdeb4446f17e06c-369" who="Q2029325">
            <seg>
              Fru talman! Jag får väl erkänna att jag har hört det där förr.
              Varje gång man lämnar tillbaka ett prov till en deltagare som
              inte är helt nöjd med provresultatet brukar det vara något fel.
              Det är fel på frågorna eller fel på läraren. Likadant är det när
              Jan Björklund konfronteras med utvecklingen i svensk skola. Det
              är alltid någon annans fel elevernas fel, lärarnas fel, Miljöpartiets
              fel men det är aldrig Jan Björklunds eller Alliansens ansvar.
            </seg>
          </u>
          <u xml:id="i-abdeb4446f17e06c-367" prev="i-abdeb4446f17e06c-366" who="Q2029325">
            <seg>
              Utbildningsministern älskar att upprepa osanningar om Miljöpartiets
              skolpolitik. Vi vill inte avskaffa betygen. Vi har en skolpolitik
              som bygger på resurser och tillit. Det ska vara tillit till lärarnas
              profession och tillit till elevernas nyfikenhet. Vi vill ge kontinuerlig
              uppföljning till varje elev.
            </seg>
          </u>
          <u xml:id="i-abdeb4446f17e06c-368" prev="i-abdeb4446f17e06c-366" who="Q2029325">
            <seg>
              Men nu var det inte Miljöpartiets skolpolitik det handlade om
              utan resultaten i svensk skola sedan 2006 som den här undersökningen
              pekar på. Det är sådant som att tusen färre specialpedagoger finns
              i skolan i dag än när Jan Björklund tillträdde.
            </seg>
          </u>
          <u xml:id="i-abdeb4446f17e06c-369" prev="i-abdeb4446f17e06c-366" who="Q2029325">
            <seg>
              Ärligt talat: Utbildningsministerns provresultat är inget vidare.
              Du har snart varit minister längre än någon annan i modern tid,
              och siffrorna pekar åt fel håll. Det är tid att du tar ansvar
              för det.
            </seg>
          </u>
          <note type="speaker">
            Anf. 72 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-370" next="i-abdeb4446f17e06c-373" who="Q911372">
            <seg>
              Fru talman! En intressant aspekt med Gustav Fridolins utbildningspolitik
              är att svaret på nästan allt är mer resurser och mer pengar. Det
              beror på att ni har beröringsskräck mot de saker som handlar om
              kunskapskrav. Då blir svaret i stället mer resurser till allt.
            </seg>
          </u>
          <u xml:id="i-abdeb4446f17e06c-371" prev="i-abdeb4446f17e06c-370" who="Q911372">
            <seg>
              Låt oss då granska lite hur resurstilldelningen ser ut när Miljöpartiet
              styr och när Alliansen styr.
            </seg>
          </u>
          <u xml:id="i-abdeb4446f17e06c-372" prev="i-abdeb4446f17e06c-370" who="Q911372">
            <seg>
              Skolan är kommunal skyll inte det på mig, det får du ta ansvar
              för. Ditt parti var med och försvarade kommunaliseringen. Jag
              tror inte att det är en bra idé, men nu är det som det är. Trots
              att skolan är kommunal ger staten i dag 6 miljarder mer till skolväsendet
              än vad staten gjorde 2006 när ni stod bakom budgeten i det rödgröna
              samarbetet. Det är en kraftig ökning av statens anslag till skolan.
            </seg>
          </u>
          <u xml:id="i-abdeb4446f17e06c-373" prev="i-abdeb4446f17e06c-370" who="Q911372">
            <seg>
              Vi kan jämföra på andra sätt. Det finns tre levande exempel.
              Nu är skolan kommunal. Låt oss se på tre jämförbara kommuner.
              Låt oss se på de tre storstadskommunerna Stockholm, Göteborg och
              Malmö. I Stockholm styr Alliansen, i Göteborg och Malmö styr de
              rödgröna partierna. Stockholm satsar betydligt mer på skolan per
              elev räknat än vad Göteborg och Malmö gör. Satsa gärna i opposition,
              Gustav Fridolin, men satsa också gärna när ni styr.
            </seg>
          </u>
          <note type="speaker">
            Anf. 73 JONAS SJÖSTEDT (V) replik:
          </note>
          <u xml:id="i-abdeb4446f17e06c-374" next="i-abdeb4446f17e06c-376" who="Q2029704">
            <seg>
              Fru talman! Jan Björklund är lite som den siste mohikanen i svensk
              politik. Han för en tapper men ensam kamp i vildmarken mot de
              nya realiteterna. Jag tänker närmast på det envisa framhärdandet
              med att vi ska ge upp vår valuta och gå med i EU:s valutaunion.
              Jan Björklund går ett steg längre. Han vill att vi också ska gå
              med i bankunionen med hull och hår.
            </seg>
          </u>
          <u xml:id="i-abdeb4446f17e06c-375" prev="i-abdeb4446f17e06c-374" who="Q2029704">
            <seg>
              Vad är syftet med bankunionen? Ett av de långsiktiga syftena
              är att man ska kunna göra skulderna gemensamma när de uppstår
              i bankväsendet. Det har varit en kärna i EU:s krispolitik att
              när bankerna gör förluster vältras de över på skattebetalarna.
              Det är så EU:s politik ser ut. Nu ska de inte bara vältras över
              på de nationella skattebetalarna utan nu ska det ske på EU-nivå.
              Det innebär att ESM, stödfonden som ska bildas i EU, ska gå direkt
              in och rekapitalisera banker. Det innebär också att om Sverige
              blir euromedlem under de förutsättningarna har förutsättningarna
              ändrats. Det innebär att de hundratals miljarder i skulder som
              nu växer och som måste lösas ut hamnar till stor del på de svenska
              skattebetalarna.
            </seg>
          </u>
          <u xml:id="i-abdeb4446f17e06c-376" prev="i-abdeb4446f17e06c-374" who="Q2029704">
            <seg>
              Jag funderar här om det verkligen är Folkpartiets avsikt. Är
              ni beredda att gå in med svenska skattepengar rakt in i misskötta
              banksystem i andra länder?
            </seg>
          </u>
          <note type="speaker">
            Anf. 74 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-377" next="i-abdeb4446f17e06c-382" who="Q911372">
            <seg>
              Fru talman! Jonas Sjöstedts alternativ är att upplösa eurosamarbetet
              och att varje land ska kunna devalvera. Innebörden i devalvering
              är att skjuta över skulderna på andra. Det måste man ha klart
              för sig. Devalvering innebär att någon annan betalar, det vill
              säga andra länder. Det är landet som devalverar som bestämmer.
            </seg>
          </u>
          <u xml:id="i-abdeb4446f17e06c-378" prev="i-abdeb4446f17e06c-377" who="Q911372">
            <seg>
              En stor fördel med eurosamarbetet och det europeiska samarbetet
              är att om det ska skrivas ned skulder på ett land är det beslut
              som man måste bli överens om. Om man i stället låter länder devalvera
              är det bara ett land som bestämmer och vältrar över det på de
              andra utan att man är överens om det.
            </seg>
          </u>
          <u xml:id="i-abdeb4446f17e06c-379" prev="i-abdeb4446f17e06c-377" who="Q911372">
            <seg>
              Det är just det som är kärnan: Ska vi samarbeta i Europa, eller
              ska var och en sköta sig själv och strunta i andra? Det är väl
              det som är skillnaden mellan din och min vision för Europa. Jag
              tror på samarbete i Europa.
            </seg>
          </u>
          <u xml:id="i-abdeb4446f17e06c-380" prev="i-abdeb4446f17e06c-377" who="Q911372">
            <seg>
              Jag tror däremot att man ska sätta upp mycket stränga villkor
              för bankunionen. Och regeringen har gjort det vi har satt upp
              stränga villkor. Min ambition är att vi ska uppnå de villkoren
              i förhandlingarna, och då ska vi gå med. Det innebär inte att
              man skickar någon blank check till dem som missköter sig, utan
              det är tvärtom mycket stränga krav. Det är en svensk modell, där
              staten eller den som går in och hjälper banker att inte gå under
              också ska ta över ägandet.
            </seg>
          </u>
          <u xml:id="i-abdeb4446f17e06c-381" prev="i-abdeb4446f17e06c-377" who="Q911372">
            <seg>
              Det gjorde vi i Sverige på 90-talet på ett otroligt framgångsrikt
              sätt, får vi säga i efterhand. Den svenska modell som man hade
              på 90-talet är väl den som Europa bör använda sig av. Det är innebörden
              i de svenska kriterierna.
            </seg>
          </u>
          <u xml:id="i-abdeb4446f17e06c-382" prev="i-abdeb4446f17e06c-377" who="Q911372">
            <seg>
              Jag skäms inte ett ögonblick, Jonas Sjöstedt, för att jag i en
              världsdel där man i generation efter generation i tusen år inte
              har gjort annat än att slå ihjäl varandra står för ökat europeiskt
              samarbete, till skillnad från dig. Det skäms jag inte ett ögonblick
              för.
            </seg>
          </u>
          <note type="speaker">
            Anf. 75 JONAS SJÖSTEDT (V) replik:
          </note>
          <u xml:id="i-abdeb4446f17e06c-383" next="i-abdeb4446f17e06c-385" who="Q2029704">
            <seg>
              Fru talman! Jan Björklund är en god retoriker. Ibland är han
              lite för god. Han undviker att svara på den egentliga frågan,
              och i stället kommer en bombmatta av diverse påståenden och allmänna
              debattinlägg. Det var inte det jag frågade om.
            </seg>
          </u>
          <u xml:id="i-abdeb4446f17e06c-384" prev="i-abdeb4446f17e06c-383" who="Q2029704">
            <seg>
              Jag frågade specifikt om ni var beredda att gå in och lösa ut
              bankernas skulder i andra länder. Euron kommer att förändras om
              ESM sätts i sjön. De skrivningar som finns, att man ska kunna
              rekapitalisera banker med stora förluster, innebär de facto att
              den katastrofala valutaunion som du omhuldar så mycket blir ännu
              värre. Då innebär den dessutom att du riskerar svenska skattepengar
              för att betala förluster i andra länders banksystem.
            </seg>
          </u>
          <u xml:id="i-abdeb4446f17e06c-385" prev="i-abdeb4446f17e06c-383" who="Q2029704">
            <seg>
              Det är faktiskt det detta innebär. Är det inte dags att ompröva
              detta envisa krigande i skogen som den siste mohikanen och inse
              att det kanske är där den röda linjen går och att vi inte ska
              vandra över den?
            </seg>
          </u>
          <note type="speaker">
            Anf. 76 Utbildningsminister JAN BJÖRKLUND (FP) replik:
          </note>
          <u xml:id="i-abdeb4446f17e06c-386" next="i-abdeb4446f17e06c-388" who="Q911372">
            <seg>
              Fru talman! De länder som har prövat den röda linjen vill undantagslöst
              gå in i eurosamarbetet.
            </seg>
          </u>
          <u xml:id="i-abdeb4446f17e06c-387" prev="i-abdeb4446f17e06c-386" who="Q911372">
            <seg>
              Det europeiska samarbetet handlar naturligtvis om att få en god
              ekonomisk utveckling i Europa. Det kan innebära, precis som det
              gjorde i Sverige på 1990-talet, att stater ibland måste gå in
              och stötta upp banker. Då är det inte bankernas ägare man gör
              det för. Det är för att vanliga människor som har besparingar
              och lån i sina banker inte ska ställas på bar backe. Det var så
              vi gjorde i Sverige på 90-talet, och det var mycket framgångsrikt.
              Man tar då över ägandet i bankerna, och när de har kommit på fötter
              säljer man dem. Vi gjorde det med god marginal.
            </seg>
          </u>
          <u xml:id="i-abdeb4446f17e06c-388" prev="i-abdeb4446f17e06c-386" who="Q911372">
            <seg>
              Så måste fler länder i Europa göra, och kan vi samarbeta kring
              detta tycker jag att det är väldigt bra. Europas framtid ligger
              i att vi samarbetar mer med varandra, inte att vi upplöser samarbetet.
              Jonas Sjöstedts linje, att inte bara Sverige ska stå utanför utan
              det bästa vore om hela samarbetet upplöstes, vore katastrofal
              för Europa. Det är mer samarbete som är lösningen, inte mindre.
            </seg>
          </u>
          <note type="speaker">
            Anf. 77 Näringsminister ANNIE LÖÖF (C):
          </note>
          <u xml:id="i-abdeb4446f17e06c-389" next="i-abdeb4446f17e06c-411" who="Q439393">
            <seg>
              Fru talman! Vintersport verkar ha varit mode i dagens partiledardebatt,
              och vi har pratat om olika former av valla. Men om vi har Swix
              grön eller Swix blå är petitesser i sammanhanget. Oppositionens
              jobbpolitik är värre än så. Det är som att åka Vasaloppet baklänges,
              helt ovallat och med Gustav Vasas gamla träskidor. Det är fel
              tänkt, det är otidsenligt och det är ett ineffektivt sätt att
              möta de utmaningar vi står inför.
            </seg>
          </u>
          <u xml:id="i-abdeb4446f17e06c-390" prev="i-abdeb4446f17e06c-389" who="Q439393">
            <seg>
              Socialdemokraterna tror att en skattechock på 30 miljarder ska
              få småföretagens hjul att snurra, att en dubblerad arbetsgivaravgift
              som främst småföretag som nu går på knäna har störst förtjänst
              av ska få fler unga människor anställda eller att en höjning av
              restaurangmomsen ska få människor att strömma till restauranger
              runt om i Sverige och skapa fler jobb. Det är feltänkt, otidsenligt
              och ineffektivt.
            </seg>
          </u>
          <u xml:id="i-abdeb4446f17e06c-391" prev="i-abdeb4446f17e06c-389" who="Q439393">
            <seg>
              Jag tycker att det är bra att vi diskuterar hur jobben ska bli
              fler, men det oroar mig att oppositionens politiker verkar tro
              att jobben trillar ned från himlen eller att jobben skapas med
              en saltad skattenota. Så är naturligtvis inte fallet. Jobben växer
              fram runt om i landet av driftiga eldsjälar och entreprenörer
              som kan och vill växa. Vi i Centerpartiet vill ge dem förutsättningarna
              att göra just detta.
            </seg>
          </u>
          <u xml:id="i-abdeb4446f17e06c-392" prev="i-abdeb4446f17e06c-389" who="Q439393">
            <seg>
              Alliansregeringen har under de senaste fem åren sänkt kostnader,
              förenklat för företagare och investerat i välfärden. Förra året
              presenterade vi en offensiv tillväxtbudget, som trädde i kraft
              för bara några dagar sedan.
            </seg>
          </u>
          <u xml:id="i-abdeb4446f17e06c-393" prev="i-abdeb4446f17e06c-389" who="Q439393">
            <seg>
              För några månader sedan sade Socialdemokraterna att den här investeringsbudgeten
              var både vidlyftig och oansvarig. Vidlyftig och oansvarig kallade
              man detta från högsta ort.
            </seg>
          </u>
          <u xml:id="i-abdeb4446f17e06c-394" prev="i-abdeb4446f17e06c-389" who="Q439393">
            <seg>
              Det här är en satsning på 23 miljarder på jobb, företagande och
              utveckling i hela landet. Pengarna läggs framför allt på infrastruktur,
              innovation och forskning, bättre förutsättningar för att investera
              i små företag, sänkt bolagsskatt och fler vägar till jobb för
              unga.
            </seg>
          </u>
          <u xml:id="i-abdeb4446f17e06c-395" prev="i-abdeb4446f17e06c-389" who="Q439393">
            <seg>
              Det är bara genom en offensiv politik som vi kan möta krisen
              och ha en fortsatt hög och hållbar tillväxt. Vi behöver en tillväxt
              som gör att människors frihet ökar och att vi i framtiden har
              råd med världens bästa skola för våra barn och världens bästa
              vård för dem som behöver den.
            </seg>
          </u>
          <u xml:id="i-abdeb4446f17e06c-396" prev="i-abdeb4446f17e06c-389" who="Q439393">
            <seg>
              Centerpartister, och för den delen resten av Sverige, diskuterar
              nu vårt kommande idéprogram. Våra visioner är i ett 10-, 20- och
              50-årsperspektiv. För mig är det självklart att social trygghet,
              decentralisering och självbestämmande samt grön och långsiktig
              tillväxt kommer att vara i fokus i den diskussionen framåt.
            </seg>
          </u>
          <u xml:id="i-abdeb4446f17e06c-397" prev="i-abdeb4446f17e06c-389" who="Q439393">
            <seg>
              För dem som undrar dementerar jag gärna att vårt kommande program
              kommer att heta Bonde söker fruar.
            </seg>
          </u>
          <u xml:id="i-abdeb4446f17e06c-398" prev="i-abdeb4446f17e06c-389" who="Q439393">
            <seg>
              Fru talman! Det är en svindlande insikt att världens bnp 22-dubblades
              under 1900-talet. En av vår tids största utmaningar är att matcha
              den utvecklingen. Fler människor behöver lyftas ur fattigdom,
              klyftor behöver minskas och framför allt behöver tillväxten ske
              samtidigt som vi radikalt minskar vår påverkan på miljön. Det
              är tufft, men det är inte omöjligt.
            </seg>
          </u>
          <u xml:id="i-abdeb4446f17e06c-399" prev="i-abdeb4446f17e06c-389" who="Q439393">
            <seg>
              Jag vägrar att tro på en utveckling där hållbarhet enbart kan
              nås om vi trycker på paus, om vi slutar att sträva framåt eller,
              ännu värre, om vi nekar andra runt om i världen den utveckling
              som har gjort att vi mår bättre, lever längre och äter oss mer
              än mätta. Om vi ska klara att bygga en hållbar tillväxt för framtiden
              är gröna jobb och gröna företag nyckeln till just detta. Samma
              uppfinningsrikedom som tog oss till månen, som uppfann penicillinet
              och som skapade internet kommer att se till att våra flyg och
              bilar i framtiden drivs med energi som inte påverkar klimatet,
              att våra råvaror är hållbara och att vår konsumtion inte tillåts
              pressa planetens gränser.
            </seg>
          </u>
          <u xml:id="i-abdeb4446f17e06c-400" prev="i-abdeb4446f17e06c-389" who="Q439393">
            <seg>
              Sverige har alla möjligheter här. Vi har alla möjligheter att
              ligga i framkant i utvecklingen mot en grön ekonomi. Vi har naturresurser
              i form av förnybara råvaror, vatten, vind och bioenergi. Sverige
              är dessutom ett av världens mest innovativa länder. Vi är ett
              av de länder inom OECD som satsar mest på forskning och innovation.
              Det ger oss goda möjligheter att kombinera vår tillgång på naturresurser
              med en industri och forskning i världsklass. Det är möjligheter
              som vi ska ta till vara.
            </seg>
          </u>
          <u xml:id="i-abdeb4446f17e06c-401" prev="i-abdeb4446f17e06c-389" who="Q439393">
            <seg>
              Fru talman! Om vi ska klara dessa utmaningar krävs det att vi
              använder våra fördelar både i städerna och på landsbygden. Sverige
              utanför Stockholms tullar är allt annat än en tärande region.
              Tvärtom är det där vi hämtar våra råvaror som världen skriker
              efter mat, energi och mineraler, för att bara ta några exempel.
            </seg>
          </u>
          <u xml:id="i-abdeb4446f17e06c-402" prev="i-abdeb4446f17e06c-389" who="Q439393">
            <seg>
              Ibland får jag känslan av att oppositionens politik bara går
              ut på att göra landsbygden till ett Skansen, en plats där tiden
              ska stå stilla, en rekreationsplats för storstadsbor i behov av
              rekreation. Man säger sig vilja ha en levande landsbygd, men samtidigt
              vill man inte tillåta att någon bor intill Sveriges 100 000 sjöar.
              Man hävdar att man vill lösa klimatproblemen men verkar inte vilja
              använda skogen, som är nyckeln i den omställningen. Man vill köra
              miljöbilar. Man vill använda mobilen till telefonkonferenser.
              Man vill börja använda lågenergilampor. Men man verkar inte vilja
              bryta mineralerna som är nödvändiga för just denna miljöteknik.
              Man vill gärna ha vindkraftverk men helst inte där det blåser.
            </seg>
          </u>
          <u xml:id="i-abdeb4446f17e06c-403" prev="i-abdeb4446f17e06c-389" who="Q439393">
            <seg>
              Resultatet av oppositionens samlade politik skulle bli en våt
              disktrasa över utvecklingen i stora delar av landet. Det är inte
              bara orättvist, utan det är direkt kontraproduktivt.
            </seg>
          </u>
          <u xml:id="i-abdeb4446f17e06c-404" prev="i-abdeb4446f17e06c-389" who="Q439393">
            <seg>
              En levande landsbygd är inte något valfritt. Det är inget vi
              kan kosta på oss när vi har betalat alla andra räkningar som pockar
              på i statens hög av utgifter. En levande landsbygd är en förutsättning
              för hållbarhet och grön utveckling.
            </seg>
          </u>
          <u xml:id="i-abdeb4446f17e06c-405" prev="i-abdeb4446f17e06c-389" who="Q439393">
            <seg>
              Det du åt till frukost, biogasen i din bil, stålet i bron som
              du passerade på väg till jobbet, vindkraftselen som laddar din
              mobil eller trästommen i ditt hus allt har levererats av landsbygden.
              Sedan 2006 har elkraften från biobränslen, i första hand skogsråvara,
              fördubblats, andelen biodrivmedel i transportsektorn fördubblats
              och vindkraften sexdubblats.
            </seg>
          </u>
          <u xml:id="i-abdeb4446f17e06c-406" prev="i-abdeb4446f17e06c-389" who="Q439393">
            <seg>
              För en centerpartist finns det givetvis fler saker på att-göra-listan
              för att ytterligare förstärka utvecklingen mot ett hållbart samhälle.
              Framför allt vill vi fortsätta med en miljöpolitik med långsiktiga
              spelregler och teknikneutrala styrmedel. Vi behöver stärka det
              internationella miljöarbetet med högre internationella målsättningar.
              Vi vill se fler gröna bilar och införa ett bonus malus-system
              likt det man har i Frankrike, där de som släpper ut mest betalar
              en högre premie och de som släpper ut mindre betalar en lägre
              premie. Vi vill se över för att gynna dem som producerar småskalig
              energi med solceller på taket eller vindkraft på gården genom
              en nettodebitering som ska införas.
            </seg>
          </u>
          <u xml:id="i-abdeb4446f17e06c-407" prev="i-abdeb4446f17e06c-389" who="Q439393">
            <seg>
              Fru talman! Landsbygden är naturligtvis beroende av tätorter
              och städer. Men de som bor i Stockholm, Göteborg och Malmö är
              också beroende av att hela Sverige lever och levererar.
            </seg>
          </u>
          <u xml:id="i-abdeb4446f17e06c-408" prev="i-abdeb4446f17e06c-389" who="Q439393">
            <seg>
              Vi behöver inte miljöpartistisk Skansenpolitik eller socialdemokratiska
              paketlösningar kryddade med kraftigt höjda skatter på småföretagande.
              Vi behöver göra det billigare att anställa. Vi behöver ytterligare
              sänka kostnaderna för svenskt jordbruk, som producerar nära, klimatsmart
              och sund mat. Vi behöver plocka bort onödigt regelkrångel. Vi
              måste förbättra kommunikationerna i hela landet.
            </seg>
          </u>
          <u xml:id="i-abdeb4446f17e06c-409" prev="i-abdeb4446f17e06c-389" who="Q439393">
            <seg>
              Fru talman! Låt mig vara tydlig med detta: Landsbygden behöver
              inte räddas. Där finns kraften. Landsbygden behöver ges luft under
              vingarna och friare tyglar.
            </seg>
          </u>
          <u xml:id="i-abdeb4446f17e06c-410" prev="i-abdeb4446f17e06c-389" who="Q439393">
            <seg>
              I budgeten miljardsatsar Centerpartiet och regeringen på infrastruktur,
              bredband, innovationer och energiforskning, så att fler entreprenörer
              kan hitta gröna lösningar och skapa jobb och nya värden i jord,
              skog och vind.
            </seg>
          </u>
          <u xml:id="i-abdeb4446f17e06c-411" prev="i-abdeb4446f17e06c-389" who="Q439393">
            <seg>
              Men framför allt innebär det nya, gröna jobb i Storuman, Skövde
              och Simrishamn men också i Stockholm. Det innebär ett långsiktigt
              grönt och hållbart samhälle. Vi har stora utmaningar framför oss.
              Möjligheterna finns, om vi tittar utanför Stockholms tullar och
              också innanför. Vi är beroende av varandra. Det hållbara samhället
              bygger på gröna jobb och gröna företag.
            </seg>
          </u>
          <note type="speaker">
            Anf. 78 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-412" next="i-abdeb4446f17e06c-417" who="Q2029325">
            <seg>
              Fru talman! Det börjar märkas lite i salen att klockan tickar
              mot lunch. Jag skulle vilja skicka en hälsning till en miljon
              skolbarn, som snart sätter sig ned för att äta. Jag hoppas att
              maten smakar gott och att den är näringsriktig och ger energi
              hela vägen fram till eftermiddagen. Jag hoppas att den inte har
              flugits över halva jordklotet och att den inte har skumpat runt
              i en trång lastbil över Europa. Jag hoppas att kycklingarna inte
              har trängts in på en liten yta utan har fått möjlighet att leva
              något som liknar ett naturligt liv.
            </seg>
          </u>
          <u xml:id="i-abdeb4446f17e06c-413" prev="i-abdeb4446f17e06c-412" who="Q2029325">
            <seg>
              Jag hoppas helt enkelt att maten är ekologisk och djurvänlig
              och kommer från någon lokal lantbrukare. Men jag vet att det är
              en rätt from förhoppning att det är på det sättet.
            </seg>
          </u>
          <u xml:id="i-abdeb4446f17e06c-414" prev="i-abdeb4446f17e06c-412" who="Q2029325">
            <seg>
              På finkrogarna och i grönsaksdisken finns det gott om ekologiskt
              och närodlat. Men ute i landet uppmanas skolchefer att i stället
              räkna kronor och ören när de upphandlar mat till våra skolbarn.
            </seg>
          </u>
          <u xml:id="i-abdeb4446f17e06c-415" prev="i-abdeb4446f17e06c-412" who="Q2029325">
            <seg>
              Sverige har en av världens hårdaste djurskyddslagar. Det ska
              vi vara stolta över. Men vad spelar det för roll om vi själva
              till våra skolor och äldreboenden köper kött från länder där man
              helt struntar i hur korna och grisarna har haft det? Vilken signal
              sänder det till en lantbrukare som gör allt för att följa reglerna
              och behandla sina djur väl?
            </seg>
          </u>
          <u xml:id="i-abdeb4446f17e06c-416" prev="i-abdeb4446f17e06c-412" who="Q2029325">
            <seg>
              Vi ser hur tufft det är för många bönder, hur många tvingas lägga
              ned. Vi pratar om tusentals och tiotusentals arbetstillfällen
              på den svenska landsbygden.
            </seg>
          </u>
          <u xml:id="i-abdeb4446f17e06c-417" prev="i-abdeb4446f17e06c-412" who="Q2029325">
            <seg>
              Därför vill jag fråga centerledaren: Är det verkligen rimligt
              att svenska skolbarn äter mat från djur som har behandlats på
              ett sätt som vi aldrig skulle tillåta i Sverige?
            </seg>
          </u>
          <note type="speaker">
            Anf. 79 Näringsminister ANNIE LÖÖF (C) replik:
          </note>
          <u xml:id="i-abdeb4446f17e06c-418" next="i-abdeb4446f17e06c-422" who="Q439393">
            <seg>
              Fru talman! Svaret är nej. Gustav Fridolin har varit borta några
              månader, och jag skulle vilja uppmana honom att läsa på. Under
              en tid har vi haft en översyn av lagen om offentlig upphandling.
              Det är precis den som styr hur kommunpolitiker och tjänstemän
              ute i kommunerna väljer att upphandla till äldreboenden och skolkök.
            </seg>
          </u>
          <u xml:id="i-abdeb4446f17e06c-419" prev="i-abdeb4446f17e06c-418" who="Q439393">
            <seg>
              Det finns en tydlig inriktning. Jag satt i finansutskottet när
              vi tittade på detta. När vi då skickade in våra synpunkter till
              kommissionen detta är ju en EU-fråga, som Gustav Fridolin säkert
              vet var vi faktiskt eniga mellan alla partier om att det är viktigt
              att främja små företag och en miljömässig och hållbar produktion.
              Det är vi eniga om från svensk sida.
            </seg>
          </u>
          <u xml:id="i-abdeb4446f17e06c-420" prev="i-abdeb4446f17e06c-418" who="Q439393">
            <seg>
              Jag skulle vara mer än lycklig om fler barn fick äta sund och
              säker mat i våra skolor. Därför har vi genom Kommerskollegium
              tagit fram en handbok i hur man ska hantera lagen om offentlig
              upphandling. Jag vet att det finns kommuner som köper in både
              svenska ägg och svenskt kött. Jag tycker att det är jättebra.
              Vi har i dag en lagstiftning som medger just detta. Det handlar
              om tillämpningen, och jag förutsätter att kommunpolitiker runt
              om i landet tar sitt ansvar och ser till att tillämpa den lag
              som finns.
            </seg>
          </u>
          <u xml:id="i-abdeb4446f17e06c-421" prev="i-abdeb4446f17e06c-418" who="Q439393">
            <seg>
              Är det något som oroar mig vad gäller sund, svensk, säker mat
              och svensk livsmedelsproduktion är det Gustav Fridolins eget partis
              skattehöjningar. Det handlar om 300 miljoner vad gäller gödselskatten
              till svenska bönder. Jag hade varit glad om vi hade haft fler
              bönder här i landet, men jag vet att de inte är så många. De ska
              alltså dela på dessa 300 miljoner. Det kommer inte att leda till
              mer livsmedelsproduktion här i landet inte heller de andra saltade
              skattenotorna vad gäller bensinskatt, flygskatt, lastbilsskatt
              och annat som Miljöpartiet hittar på.
            </seg>
          </u>
          <u xml:id="i-abdeb4446f17e06c-422" prev="i-abdeb4446f17e06c-418" who="Q439393">
            <seg>
              Garanten för svensk landsbygd finns hos alliansregeringen.
            </seg>
          </u>
          <note type="speaker">
            Anf. 80 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-423" next="i-abdeb4446f17e06c-427" who="Q2029325">
            <seg>
              Fru talman! Centerledaren behöver inte skrämmas med miljöskatten
              på handelsgödsel. Vi vill återföra varenda krona till de svenska
              lantbrukarna.
            </seg>
          </u>
          <u xml:id="i-abdeb4446f17e06c-424" prev="i-abdeb4446f17e06c-423" who="Q2029325">
            <seg>
              Jag är glad att Kommerskollegiums råd om upphandling inte har
              gått samma väg som Livsmedelsverkets råd om hur man handlar ekologiskt,
              som alliansregeringen stoppade eftersom ni tyckte att det var
              något slags handelshinder att ge den typen av råd. Det ger kanske
              en möjlighet att komma vidare i den här frågan och få mer närodlat
              i svenska skolor och äldreboenden.
            </seg>
          </u>
          <u xml:id="i-abdeb4446f17e06c-425" prev="i-abdeb4446f17e06c-423" who="Q2029325">
            <seg>
              Men fortfarande upplever 76 procent av landets kostchefer att
              det är svårt eller mycket svårt att köpa in närproducerad mat,
              och de upplever att lagen om offentlig upphandling är ett stort
              hinder.
            </seg>
          </u>
          <u xml:id="i-abdeb4446f17e06c-426" prev="i-abdeb4446f17e06c-423" who="Q2029325">
            <seg>
              Miljöpolitik behöver inte alltid vara så komplicerat. Det som
              är bra ska vara billigt, och det som är dåligt ska vara dyrt.
              För en lantbrukare ska det aldrig löna sig med långa transporter,
              massiv användning av konstgödsel eller genmanipulerat foder eller
              dålig djurhållning. Däremot ska det löna sig med närodlat, ekologiskt
              och ett starkt djurskydd.
            </seg>
          </u>
          <u xml:id="i-abdeb4446f17e06c-427" prev="i-abdeb4446f17e06c-423" who="Q2029325">
            <seg>
              Därför vill jag fråga centerledaren: När får vi den nya lag om
              offentlig upphandling som har utretts på riksdagens bord?
            </seg>
          </u>
          <note type="speaker">
            Anf. 81 Näringsminister ANNIE LÖÖF (C) replik:
          </note>
          <u xml:id="i-abdeb4446f17e06c-428" next="i-abdeb4446f17e06c-430" who="Q439393">
            <seg>
              Fru talman! Jag är otroligt glad att även Gustav Fridolin nu
              verkar vilja prata om bönderna och den gröna näringen i Sverige,
              som är en viktig del, förutom de andra företag som vi har inom
              det svenska näringslivet.
            </seg>
          </u>
          <u xml:id="i-abdeb4446f17e06c-429" prev="i-abdeb4446f17e06c-428" who="Q439393">
            <seg>
              Företag mår bra av sänkta skatter, goda villkor och förenklade
              regler men också av god infrastruktur och kommunikationer. Det
              är de delarna som Centerpartiet och alliansregeringen har jobbat
              med under de år som vi har suttit vid makten.
            </seg>
          </u>
          <u xml:id="i-abdeb4446f17e06c-430" prev="i-abdeb4446f17e06c-428" who="Q439393">
            <seg>
              Vi har gjort en översyn av lagen om offentlig upphandling. Men
              jag vill påpeka att det finns kommuner som i dag tillämpar regelverket
              som kan köpa in svenskt kött och svenska ägg och uppenbarligen
              kan göra det inom lagens gränser. Tillämpningen behöver bli bättre
              runt om i landet. Men det är inget som vi kan lagstifta fram,
              utan det ligger i varje persons tillämpning av den lag som finns
              i dag.
            </seg>
          </u>
          <note type="speaker">
            Anf. 82 JIMMIE ÅKESSON (SD):
          </note>
          <u xml:id="i-abdeb4446f17e06c-431" next="i-abdeb4446f17e06c-451" who="Q518776">
            <seg>
              Fru talman! Häromdagen meddelade Arbetsförmedlingen att arbetsmarknadsläget
              fortsatt är väldigt ansträngt och har försvagats under december
              månad. Det totala antalet inskrivna ökade till 414 000 personer,
              vilket motsvarar 8,9 procent av den registerbaserade arbetskraften.
              Det är alltså en ökning med 0,3 procentenheter jämfört med december
              förra året.
            </seg>
          </u>
          <u xml:id="i-abdeb4446f17e06c-432" prev="i-abdeb4446f17e06c-431" who="Q518776">
            <seg>
              Under 2012 uppgick antalet varsel till nästan 66 000. Enligt
              Eurostat har Sverige under den senaste tiden tillsammans med krislandet
              Spanien haft den sämsta utvecklingen av arbetsmarknaden i EU.
              Oavsett om man väljer att kalla detta för massarbetslöshet eller
              något annat kan vi nog ändå rimligen vara överens om att det handlar
              om en massa människor alldeles för många.
            </seg>
          </u>
          <u xml:id="i-abdeb4446f17e06c-433" prev="i-abdeb4446f17e06c-431" who="Q518776">
            <seg>
              När statsministern frågades ut i Agenda i söndags fick vi inte
              mycket till svar om vad vi ska göra åt den närmast katastrofala
              situationen. Jag vill påstå att Fredrik Reinfeldt uppträdde undanglidande
              och andades uppgivenhet. På frågan om statsministern är beredd
              att genomföra det som man från regeringens sida själv anser är
              den mest effektiva jobbskapande åtgärden, nämligen ytterligare
              jobbskatteavdrag, blir svaret att det kan ske först när det finns
              ekonomiskt utrymme. Sannolikt blir det då inte under den här mandatperioden.
            </seg>
          </u>
          <u xml:id="i-abdeb4446f17e06c-434" prev="i-abdeb4446f17e06c-431" who="Q518776">
            <seg>
              Trots detta har regeringen de senaste åren ansett sig ha haft
              utrymme att genomföra en rad andra dyra och ineffektiva reformer,
              i första hand för att stimulera okvalificerade låglönejobb. Resultatet
              har varit minst sagt nedslående. Till exempel kom det för någon
              vecka sedan en ny uppföljning av sänkningen av krogmomsen, som
              visade att den visserligen kan ha skapat vissa jobb men i så fall
              väldigt få och dyra jobb. I debatten nämndes tidigare att det
              skulle handla om 5 000 jobb, och den siffran är nog i överkant.
              Även om den siffran skulle stämma handlar det ändå om en kostnad
              på styvt 1 miljon kronor per skapat jobb. Det är alltså väldigt
              dyra jobb. Det är inte effektivt jobbskapande.
            </seg>
          </u>
          <u xml:id="i-abdeb4446f17e06c-435" prev="i-abdeb4446f17e06c-431" who="Q518776">
            <seg>
              Tyvärr är detta symtomatiskt för den här regeringen. Det är missgrepp
              efter missgrepp, vilket gör att pengar som skulle kunna användas
              både till effektiva jobbskapande åtgärder och till välfärden i
              stället försvinner i ett svart hål.
            </seg>
          </u>
          <u xml:id="i-abdeb4446f17e06c-436" prev="i-abdeb4446f17e06c-431" who="Q518776">
            <seg>
              Till detta kommer regeringens ansvarslösa invandringspolitik
              ett ständigt tillflöde av nya arbetslösa. Invandringen var under
              2012 större än någonsin, och den väntas bli ännu större i år.
              Det är knappast något som gör situationen på arbetsmarknaden bättre,
              och det slår framför allt mot dem som står allra längst ifrån
              arbetsmarknaden.
            </seg>
          </u>
          <u xml:id="i-abdeb4446f17e06c-437" prev="i-abdeb4446f17e06c-431" who="Q518776">
            <seg>
              Fru talman! Den senaste tiden, inte minst de senaste dagarna,
              har debatten om vår försvarsförmåga varit omfattande och i hög
              grad också klargörande. Även om Sveriges dryga procent av bnp
              innebär att vi lägger avsevärt mindre resurser på vårt försvar
              jämfört med snittet i våra nordiska grannländer är det ändå en
              ansenlig summa pengar. För denna ansenliga summa får vi en försvarsmakt
              som enligt överbefälhavaren kan hålla tillbaka ett anfall under
              högst en vecka, och då förutsatt att angreppet sker mot ett begränsat
              mål.
            </seg>
          </u>
          <u xml:id="i-abdeb4446f17e06c-438" prev="i-abdeb4446f17e06c-431" who="Q518776">
            <seg>
              Med detta säger sig försvarsministern vara nöjd. Det räcker med
              detta, för sedan kommer ganska snart andra länder att komma och
              stödja och hjälpa oss när vi är under anfall. Samtidigt går dock
              Natochefen ut och säger att detta inte stämmer. Åtminstone kan
              vi inte räkna med någon hjälp från Nato.
            </seg>
          </u>
          <u xml:id="i-abdeb4446f17e06c-439" prev="i-abdeb4446f17e06c-431" who="Q518776">
            <seg>
              Detta är anmärkningsvärt, fru talman, och mer anmärkningsvärt
              är givetvis att försvarsministern ändå i sitt tal till Folk och
              försvar så sent som i går fortsatte att påstå att man har ambitionen
              att försvara hela Sverige. Jag menar att det är helt osannolikt
              att försvarsministern själv tror på det hon själv säger i det
              här avseendet.
            </seg>
          </u>
          <u xml:id="i-abdeb4446f17e06c-440" prev="i-abdeb4446f17e06c-431" who="Q518776">
            <seg>
              Nu kommer kanske inte ÖB:s beskrivning av läget som någon överraskning
              för oss i politiken, utan det är en naturlig effekt av den försvarsmodell
              som den nuvarande regeringen har drivit under lång tid med en
              majoritet här i riksdagen. Jag menar att det självklara vore att
              Försvarsmakten hade förmåga att motstå också ett angrepp i större
              skala och inte enbart på en enskild punkt, som försvarsministern
              är nöjd med. Man frågar sig givetvis vilken del av Sverige det
              är som då ska försvaras och vilka delar det är som ska ges upp.
              Vilka ska lämnas i sticket?
            </seg>
          </u>
          <u xml:id="i-abdeb4446f17e06c-441" prev="i-abdeb4446f17e06c-431" who="Q518776">
            <seg>
              Möjligen hänger detta ihop med statsministerns närmast totala
              avfärdande av en eventuell hotbild mot Sverige, trots att exempelvis
              Ryssland nu rustar för tusentals miljarder kronor.
            </seg>
          </u>
          <u xml:id="i-abdeb4446f17e06c-442" prev="i-abdeb4446f17e06c-431" who="Q518776">
            <seg>
              En sådan nonchalans menar jag vittnar om en oförståelse för hur
              försvaret fungerar. Även om det inte finns någon reell hotbild
              nu eller i en nära framtid är det den långsiktiga hotbilden som
              måste ligga till grund för hur vi bedömer och rustar vårt försvar
              i dag. Det kan ta årtionden att bygga upp en tillräcklig försvarsförmåga
              för att kunna stå emot ett angrepp. Jag betvivlar att ens Fredrik
              Reinfeldt har möjlighet att bedöma vilken hotbild som finns mot
              Sverige om 2030 år, för det kan ingen bedöma i dag. Just därför
              behövs det åtminstone en plattform så att vi om hotbilden skulle
              förändras snabbt kan öka försvarsförmågan.
            </seg>
          </u>
          <u xml:id="i-abdeb4446f17e06c-443" prev="i-abdeb4446f17e06c-431" who="Q518776">
            <seg>
              Fru talman! Det här är ett vägval för Sverige. Det handlar om
              försvarsförmåga och om vårt oberoende. Det är uppenbart att regeringen
              föredrar kortsiktiga opinionsvinster framför långsiktigt ansvarsfull
              politik.
            </seg>
          </u>
          <u xml:id="i-abdeb4446f17e06c-444" prev="i-abdeb4446f17e06c-431" who="Q518776">
            <seg>
              I Sverigedemokraternas förslag till försvarsbudget tillförs Försvarsmakten
              20 miljarder kronor över en fyraårsperiod för att kunna påbörja
              återtagandet av ett försvar som kan försvara hela Sverige. Det
              är åtminstone vår ambition.
            </seg>
          </u>
          <u xml:id="i-abdeb4446f17e06c-445" prev="i-abdeb4446f17e06c-431" who="Q518776">
            <seg>
              Fru talman! Ett annat område jag skulle vilja lyfta fram som
              eftersatt är kriminalpolitiken. Jag och partikolleger till mig
              har stått i den här talarstolen gång på gång och tagit upp viktiga
              förslag för att komma åt framför allt grov och upprepad brottslighet,
              och gång på gång har vi fått massivt mothugg från samtliga partier
              i den här församlingen.
            </seg>
          </u>
          <u xml:id="i-abdeb4446f17e06c-446" prev="i-abdeb4446f17e06c-431" who="Q518776">
            <seg>
              Nu har vi under vintern kunnat notera en viss förändring av den
              här trenden, inte minst när Moderaterna ser ut att ta efter vår
              kriminalpolitik i fråga efter fråga. Det har gällt systemet med
              tvåtredjedelsfrigivning, där Moderaterna och justitieministern
              nu tycks ansluta sig till vårt förslag om att slopa detta åtminstone
              när det gäller återfallsförbrytare. Det har gällt den så kallade
              ungdomsrabatten som tillämpas för unga brottslingar mellan 18
              och 21 år. Vi har lagt fram det förslaget här i riksdagen tre
              år i rad. I samtliga fall har övriga partier, även Moderaterna,
              gått emot. Men nu verkar man alltså ha ändrat sig.
            </seg>
          </u>
          <u xml:id="i-abdeb4446f17e06c-447" prev="i-abdeb4446f17e06c-431" who="Q518776">
            <seg>
              Det har gällt förbud mot tiggeri, som är en fråga som har uppmärksammats
              mycket den senaste tiden. Så sent som i december förklarade sig
              justitieministern beredd att se över den här frågan och utreda
              om man kan kriminalisera dem som organiserar sådan verksamhet.
              Det är en fråga som vi har drivit under ganska lång tid. Det finns
              många exempel på detta, och min poäng är att detta tydligt visar
              att vi Sverigedemokrater faktiskt påverkar politiken. Trots alla
              utfästelser om att vi ska hållas borta från alla former av inflytande
              får vi ändå möjlighet att påverka.
            </seg>
          </u>
          <u xml:id="i-abdeb4446f17e06c-448" prev="i-abdeb4446f17e06c-431" who="Q518776">
            <seg>
              Frågan är då hur allvarligt man från regeringens sida tar detta.
              Vad blir det för konkret politik från regeringen? Handlar det
              om verkliga ambitioner eller om att man kastar upp testballonger
              för att tillfredsställa en intern opinion? Har Fredrik Reinfeldt
              och Moderaterna med sig övriga regeringspartier i de här frågorna?
            </seg>
          </u>
          <u xml:id="i-abdeb4446f17e06c-449" prev="i-abdeb4446f17e06c-431" who="Q518776">
            <seg>
              Fru talman! Mer detaljerad statistik över brottsligheten det
              gångna året kommer från Brottsförebyggande rådet först senare
              i vår, så vi får säkert anledning att återkomma till hur situationen
              har utvecklats.
            </seg>
          </u>
          <u xml:id="i-abdeb4446f17e06c-450" prev="i-abdeb4446f17e06c-431" who="Q518776">
            <seg>
              Som jag sade i ett tidigare replikskifte noterade jag dock att
              Rikspolisstyrelsen har presenterat siffror över hur uppklaringen
              har sett ut under större delen av 2012, och det är som sagt ingen
              munter läsning.
            </seg>
          </u>
          <u xml:id="i-abdeb4446f17e06c-451" prev="i-abdeb4446f17e06c-431" who="Q518776">
            <seg>
              Det är uppenbart att bara pengar och mer prat inte räcker för
              att vända trenden. Det krävs en genuin politisk vilja för att
              bryta denna utveckling långsiktigt.
            </seg>
          </u>
          <note type="speaker">
            Anf. 83 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-452" next="i-abdeb4446f17e06c-457" who="Q52920">
            <seg>
              Fru talman! Det är en väl beprövad teknik att försöka hävda:
              Vi uppfann allt. Kanske ska det parti som sist kom in i riksdagen
              vara lite mer ödmjukt. Under den tid som Sverigedemokraternas
              sympatisörer mest sprang runt i kängor och med järnrör var vi
              många som sedan länge framfört dessa förslag.
            </seg>
          </u>
          <u xml:id="i-abdeb4446f17e06c-453" prev="i-abdeb4446f17e06c-452" who="Q52920">
            <seg>
              Vi har också ändrat så att vi fått en skärpning av straff som
              följer av upprepad brottslighet. Vi har också insatser som sätts
              in mot livsstilskriminella, för vi vet att en liten andel kriminella
              begår en hög andel av brotten. Vi har också arbetsplaner som polis
              och samverkande myndigheter sätter in mot grovt organiserad brottslighet.
              Vi ska, ofta med hjälp av Kronofogdemyndigheten och Skattemyndigheten,
              se till att det gör ont varhelst den grova organiserade brottsligheten
              dyker upp. Vi hittar dem som är förtidspensionärer och lever på
              bidragsfusk samtidigt som de begår allvarliga brott.
            </seg>
          </u>
          <u xml:id="i-abdeb4446f17e06c-454" prev="i-abdeb4446f17e06c-452" who="Q52920">
            <seg>
              Jimmie Åkessons påstående att inget av detta finns stämmer alltså
              inte med verkligheten. Vi har genomfört detta.
            </seg>
          </u>
          <u xml:id="i-abdeb4446f17e06c-455" prev="i-abdeb4446f17e06c-452" who="Q52920">
            <seg>
              Jag framförde i dag min oro över mängdbrottsligheten. Här finns
              mer kvar att göra. Men stora insatser har som sagt gjorts.
            </seg>
          </u>
          <u xml:id="i-abdeb4446f17e06c-456" prev="i-abdeb4446f17e06c-452" who="Q52920">
            <seg>
              De senaste dagarna har det framstått som att i princip alla riksdagens
              partier står för en kraftig militär upprustning. Det är dock bra
              när det som framförs i medierna hänger ihop med det man föreslår
              i riksdagen. Det skapar trovärdighet hos väljarna.
            </seg>
          </u>
          <u xml:id="i-abdeb4446f17e06c-457" prev="i-abdeb4446f17e06c-452" who="Q52920">
            <seg>
              Det kanske förvånar att det inte finns några stora anslagsökningsförslag
              från något annat parti än Sverigedemokraterna. För nästkommande
              år har jag hittat 2 miljarder. Det bygger dock på en fullständigt
              osammanhängande budget som grundar sig på fantasier om vad som
              går att göra med asyl- och migrationspolitiken. Därför raseras
              hela möjligheten att kräva att detta skulle kunna vara något seriöst
              och framtidsinriktat. Det är så det måste hänga ihop. Klarar man
              inte sin finansiering finns inte heller satsningarna. Här klarar
              inte Sverigedemokraterna läxan.
            </seg>
          </u>
          <note type="speaker">
            Anf. 84 JIMMIE ÅKESSON (SD) replik:
          </note>
          <u xml:id="i-abdeb4446f17e06c-458" next="i-abdeb4446f17e06c-463" who="Q518776">
            <seg>
              Fru talman! Jag har inga problem med finansieringen. Läser man
              vår budget, vilket jag betvivlar att statsministern har gjort,
              ser man att det i högsta grad hänger ihop.
            </seg>
          </u>
          <u xml:id="i-abdeb4446f17e06c-459" prev="i-abdeb4446f17e06c-458" who="Q518776">
            <seg>
              När det gäller kostnader och besparingar i migrationspolitiken
              får statsministern gärna presentera en egen modell för hur det
              egentligen ser ut, om vi nu har så fel. Det gör han dock inte
              utan spelar på sin höga trovärdighet som statsminister och kritiserar
              oss ensidigt och säger utan saklig kritik och utan att presentera
              egna fakta och alternativ: Ni har fel. Ni är inte så smarta. Ni
              kan inte det här. Det hänger inte ihop.
            </seg>
          </u>
          <u xml:id="i-abdeb4446f17e06c-460" prev="i-abdeb4446f17e06c-458" who="Q518776">
            <seg>
              Det betyder inte att det är sant. Det är inget seriöst sätt att
              möta en politisk motståndare på. Om du har synpunkter på vår migrationspolitik,
              Fredrik Reinfeldt, ge oss då saklig kritik som bygger på fakta.
              Tala om vad konkret som är fel.
            </seg>
          </u>
          <u xml:id="i-abdeb4446f17e06c-461" prev="i-abdeb4446f17e06c-458" who="Q518776">
            <seg>
              Men det gör aldrig Fredrik Reinfeldt. Jag tror, fru talman, att
              det är för att han mycket väl vet att den invandringspolitik som
              han har fört så länge han har varit statsminister och som tidigare
              statsministrar och regeringar har fört är ansvarslös. Jag tror
              att ni någonstans inser att detta inte håller, att det inte går.
            </seg>
          </u>
          <u xml:id="i-abdeb4446f17e06c-462" prev="i-abdeb4446f17e06c-458" who="Q518776">
            <seg>
              Skälet till att ni aldrig bemöter oss kritiker sakligt är att
              ni inte kan det, för det finns inga sakliga argument. Det finns
              inga fakta som bestrider det vi säger. Det vi säger bygger på
              fakta och saklighet. Det ni säger bygger på rena påhitt och känslor.
              Det är inget seriöst sätt att styra ett land och inget seriöst
              sätt att kritisera en politisk motståndare på.
            </seg>
          </u>
          <u xml:id="i-abdeb4446f17e06c-463" prev="i-abdeb4446f17e06c-458" who="Q518776">
            <seg>
              När det gäller kriminalpolitiken, som jag trodde att vi egentligen
              skulle tala om, är det jättebra om statsministern har tyckt så
              här länge. Ni har haft sex år på er att genomföra det. Varför
              har ni inte gjort det?
            </seg>
          </u>
          <note type="speaker">
            Anf. 85 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-464" next="i-abdeb4446f17e06c-466" who="Q52920">
            <seg>
              Fru talman! Jimmie Åkesson framstår ofta som cool, men när han
              får möjlighet att ge sig på invandrarna kommer känslorna. Det
              är alltid så. Kan han ge sig på invandrarna blir det känslosamt.
            </seg>
          </u>
          <u xml:id="i-abdeb4446f17e06c-465" prev="i-abdeb4446f17e06c-464" who="Q52920">
            <seg>
              Jimmie Åkesson ska nog inte underskatta hur mycket jag läser.
              Över 90 procent av asyl- och migrationspolitiken ska försvinna,
              och med detta framstår en fantastisk finansiering. Den är helt
              frikopplad från verklighet, från internationella konventioner
              och från vad som är möjligt att genomföra. På detta bygger ni
              ert budgetalternativ. Detta är saklig kritik. Jag har inte hört
              hur ni kommer runt det.
            </seg>
          </u>
          <u xml:id="i-abdeb4446f17e06c-466" prev="i-abdeb4446f17e06c-464" who="Q52920">
            <seg>
              När det gäller värnkraften och Sverige har vi byggt om vårt försvar
              för att vara insatsberett och inte förrådsställt med ett år av
              återtagande för att kunna fungera. Vi ska vara insatsberett fram
              till 2019 för att kunna möta nya typer av hot. Varför? Jo, för
              att Försvarsberedningen i bred samverkan i riksdagen har sagt
              att hoten ser annorlunda ut. Vi tror inte att vi under den tid
              vi kan överblicka får ett ensidigt militärt angrepp som bara syftar
              till att ta och hålla svensk terräng. Det är inte jag som säger
              detta utan Försvarsberedningen, och för detta har vi utformat
              vårt svenska försvar.
            </seg>
          </u>
          <note type="speaker">
            Anf. 86 JIMMIE ÅKESSON (SD) replik:
          </note>
          <u xml:id="i-abdeb4446f17e06c-467" next="i-abdeb4446f17e06c-469" who="Q518776">
            <seg>
              Fru talman! Försvaret är en kossa som man kan mjölka på pengar
              när man behöver dem för att sänka krogmomsen eller annat. Kortsiktigt
              behöver man inte ta ansvar för det, utan ansvaret ligger på dem
              som styr landet om 2030 år när det finns en reell hotbild. Det
              är då problemen kommer, inte i dag. Därför är det lätt att komma
              undan med att man struntar i att prioritera vår försvarsförmåga.
              Jag tycker att det är ansvarslöst. Därför vill jag lägga mer resurser
              på försvaret, vilket Fredrik Reinfeldt mycket riktigt påpekade
              alldeles nyss.
            </seg>
          </u>
          <u xml:id="i-abdeb4446f17e06c-468" prev="i-abdeb4446f17e06c-467" who="Q518776">
            <seg>
              Återigen: Vad gäller besparingarna i invandringspolitiken presenterar
              Fredrik Reinfeldt inget alternativ. Fredrik Reinfeldt talar inte
              om vad alternativet är. Fredrik Reinfeldt bemöter inte sakligt
              utan säger svepande: Ni har fel. Detta är omöjligt att genomföra.
            </seg>
          </u>
          <u xml:id="i-abdeb4446f17e06c-469" prev="i-abdeb4446f17e06c-467" who="Q518776">
            <seg>
              På vilket sätt är det omöjligt att genomföra? Det hänvisas till
              internationella konventioner. Vad är det för internationella konventioner
              som Sverige ensidigt har skrivit på? Andra länder kan föra en
              ansvarsfull invandringspolitik, varför kan inte Sverige? Om det
              finns internationella avtal som gör att vi ensidigt inte kan föra
              en ansvarsfull politik måste dessa avtal omförhandlas. Det säger
              sig självt.
            </seg>
          </u>
          <note type="speaker">
            Anf. 87 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-470" next="i-abdeb4446f17e06c-475" who="Q2029325">
            <seg>
              Fru talman! Jimmie Åkesson talar ofta om invandring, väldigt
              ofta faktiskt. Man skulle kunna gå så långt som att säga att Jimmie
              Åkesson tar varje tillfälle han får att tala om invandring, förutom
              ett. Det är när det handlar om människor, när generaliseringar
              ersätts av en människa och siffrorna får namn.
            </seg>
          </u>
          <u xml:id="i-abdeb4446f17e06c-471" prev="i-abdeb4446f17e06c-470" who="Q2029325">
            <seg>
              I Bengtsfors demonstrerade nyligen hundratals personer mot att
              familjen Ceman ska utvisas till Kosovo efter åtta år på orten.
              Pappan i familjen jobbade som polis under det serbiska styret
              och är därför rädd att familjen ska bli förföljd om den tvingas
              återvända. Sonen Nermin spelar fotboll i Bengtsfors IF och drömmer
              om att bli tandläkare här i Sverige.
            </seg>
          </u>
          <u xml:id="i-abdeb4446f17e06c-472" prev="i-abdeb4446f17e06c-470" who="Q2029325">
            <seg>
              I Halmstad bor den 78-åriga änkan Vahide Selimi. Hon har sina
              tre barn här i Sverige, alla med svenskt medborgarskap. Nu hotas
              hon av utvisning. Inför detta hot svarar hon: Det är bättre att
              de dödar mig först.
            </seg>
          </u>
          <u xml:id="i-abdeb4446f17e06c-473" prev="i-abdeb4446f17e06c-470" who="Q2029325">
            <seg>
              I fredags träffade min kollega Maria Ferm en gömd familj i Karlsborgs
              kommun. Pojken i familjen är, enligt en läkare som hjälper dem,
              mycket djupt apatisk. Om familjen utvisas är det inte troligt
              att pojken får den sjukvård han behöver.
            </seg>
          </u>
          <u xml:id="i-abdeb4446f17e06c-474" prev="i-abdeb4446f17e06c-470" who="Q2029325">
            <seg>
              Detta är tre familjer vilkas öden är exempel på svensk flyktingpolitik
              som den ser ut. Det är familjer vilkas situation kommit oss alla
              till del. Om dessa har dock Jimmie Åkesson ingenting sagt.
            </seg>
          </u>
          <u xml:id="i-abdeb4446f17e06c-475" prev="i-abdeb4446f17e06c-470" who="Q2029325">
            <seg>
              Nu har du din chans. Vad har du att säga om svensk flyktingpolitik
              om du talar till alla upprörda människor i Bengtsfors, till Vahide
              Selimis svenska barn i Halmstad eller till dem som hjälper familjen
              med den sjuka sonen i Karlsborg?
            </seg>
          </u>
          <note type="speaker">
            Anf. 88 JIMMIE ÅKESSON (SD) replik:
          </note>
          <u xml:id="i-abdeb4446f17e06c-476" next="i-abdeb4446f17e06c-478" who="Q518776">
            <seg>
              Fru talman! Jag har inte hört Gustav Fridolin i något sammanhang
              säga något om det faktum att regeringen flyttar pengar, som man
              kan hjälpa flyktingar med, från biståndsbudgeten till den budget
              som ska betala för bostäder, bidrag och annat till ytterligare
              invandrare. Jag vet inte om Gustav Fridolin tycker att det är
              bra eller dåligt. Det lägger jag mig inte i. Jag har inte hört
              Gustav Fridolin kritisera det.
            </seg>
          </u>
          <u xml:id="i-abdeb4446f17e06c-477" prev="i-abdeb4446f17e06c-476" who="Q518776">
            <seg>
              Jag menar att kärnan i problemen med svensk flyktingpolitik är
              att vi prioriterar så fel. Runt om i världen är ungefär 40 miljoner
              människor på flykt, många i sina hemländer, andra i det omedelbara
              närområdet. Det är relativt få som tar sig till Sverige eller
              andra mer välmående länder i vår del av världen. De allra flesta
              flyktingarna finns kvar i sitt närområde.
            </seg>
          </u>
          <u xml:id="i-abdeb4446f17e06c-478" prev="i-abdeb4446f17e06c-476" who="Q518776">
            <seg>
              Om man vill sätta en gloria på sitt huvud kan man göra som Gustav
              Fridolin och lyfta fram de enskilda ömmande exemplen och säga
              att det är förskräckligt. Det är självklart att det är förskräckligt.
              Det finns så många mänskliga tragedier i det som kallas flyktingpolitik.
              Vad gör Gustav Fridolin för att hjälpa de 40 miljoner människor
              som är på flykt runt om i världen? Det hjälper inte att stå i
              riksdagen och sätta en gloria på sitt huvud och ge ett exempel
              på någon som uppenbarligen genomlever en enorm tragedi. Det hjälper
              inte. Det som hjälper är att rikta resurserna till hjälp på plats
              i närområdena. Det skulle hjälpa många fler flyktingar än Gustav
              Fridolin någonsin kommer att hjälpa. Så är det, och det är det
              jag vill göra.
            </seg>
          </u>
          <note type="speaker">
            Anf. 89 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-479" next="i-abdeb4446f17e06c-482" who="Q2029325">
            <seg>
              Fru talman! Det svar vi fick var att familjen Ceman aldrig borde
              ha kommit till Bengtsfors, att Vahide Selimi aldrig borde ha kommit
              till sina svenska barn i Halmstad och att familjen i Karlsborg
              aldrig borde ha kommit dit där de kunde få vård.
            </seg>
          </u>
          <u xml:id="i-abdeb4446f17e06c-480" prev="i-abdeb4446f17e06c-479" who="Q2029325">
            <seg>
              I min hemkommun sköts en stor del av brandförsvaret av deltidsbrandmän.
              Bli aldrig en sådan, Jimmie Åkesson! Av det Jimmie Åkesson säger
              låter det som att man, om man ser en brand, möjligen ska spruta
              vatten på den, men om några försöker ta sig ut ur huset ska man
              säga åt dem att stanna kvar för att de ska få hjälp i trädgården
              där flammorna når dem.
            </seg>
          </u>
          <u xml:id="i-abdeb4446f17e06c-481" prev="i-abdeb4446f17e06c-479" who="Q2029325">
            <seg>
              Vi ska givetvis hjälpa dem som kommer till oss på samma sätt
              som vi hjälper till att bygga en trygg värld. Vi sitter här för
              att vi vill bygga ett samhälle på det sätt som vi tror är bäst.
              Jag tror att ett sådant samhälle är ett samhälle där vi är humanistiska
              också mot de människor som jag har nämnt.
            </seg>
          </u>
          <u xml:id="i-abdeb4446f17e06c-482" prev="i-abdeb4446f17e06c-479" who="Q2029325">
            <seg>
              Jimmie Åkesson tror på ett annat samhälle. Jag respekterar det,
              men för att den respekten ska växa hos fler tror jag att det vore
              bra om ni tog ansvar för vad politiken skulle leda till. Om ni
              säger att nio av tio av dem som kommer till Sverige inte ska få
              möjlighet att stanna här handlar det om sådana människor som dem
              jag har nämnt i dag.
            </seg>
          </u>
          <note type="speaker">
            Anf. 90 JIMMIE ÅKESSON (SD) replik:
          </note>
          <u xml:id="i-abdeb4446f17e06c-483" next="i-abdeb4446f17e06c-484" who="Q518776">
            <seg>
              Fru talman! Vi vill minska asyl- och anhöriginvandringen kraftigt.
              Det hänger ihop med att den svenska politiken är väldigt extrem
              om vi jämför med hur det ser ut i andra länder i vår del av världen.
              Gustav Fridolin tillhör det parti som står för den kanske mest
              extrema invandringspolitiken i den här församlingen och som vill
              göra en redan extrem politik ännu mer extrem. Jag vill inte det.
              Jag vill tvärtom att vi ska föra en ansvarsfull politik.
            </seg>
          </u>
          <u xml:id="i-abdeb4446f17e06c-484" prev="i-abdeb4446f17e06c-483" who="Q518776">
            <seg>
              Min utgångspunkt är att flyktingpolitiken ska fokusera på att
              hjälpa så många människor som möjligt. För Gustav Fridolin handlar
              det mer om att känna sig duktig och god och sätta en gloria på
              huvudet. Den glorian är på sned, Gustav Fridolin. Din politik
              hjälper inte särskilt många människor. Min politik hjälper många
              fler.
            </seg>
          </u>
          <note type="speaker">
            Anf. 91 JONAS SJÖSTEDT (V) replik:
          </note>
          <u xml:id="i-abdeb4446f17e06c-485" next="i-abdeb4446f17e06c-486" who="Q2029704">
            <seg>
              Fru talman! Jag ska ställa en fråga om Sverigedemokraternas kärlek
              till de svenska storbankerna. Ni är bland dem som vill sänka bolagsskatten.
              Det som genomförs har en bruttokostnad på 16 miljarder kronor.
              Det är en tydlig grupp av företag som är extremt stora vinnare
              på detta; det fanns en lista i Svenska Dagbladet nyligen. Det
              är de svenska storbankerna som SE-banken, Handelsbanken, Nordea
              och Swedbank. De rakar hem miljoner och miljarder till kassakistorna.
              De här bankerna gjorde förra året 60 miljarder kronor i vinst
              efter skatt. För Sverigedemokraterna är det en prioritet att de
              ska få mer pengar. Det är ännu viktigare än att till exempel ha
              fler undersköterskor i äldreomsorgen eller fler lärare i skolan
              sådant som vi tycker är viktigt.
            </seg>
          </u>
          <u xml:id="i-abdeb4446f17e06c-486" prev="i-abdeb4446f17e06c-485" who="Q2029704">
            <seg>
              Jag vill ha en förklaring till varför det är så viktigt för Jimmie
              Åkesson att se till att storbankernas vinster ökar när de redan
              är så höga.
            </seg>
          </u>
          <note type="speaker">
            Anf. 92 JIMMIE ÅKESSON (SD) replik:
          </note>
          <u xml:id="i-abdeb4446f17e06c-487" next="i-abdeb4446f17e06c-490" who="Q518776">
            <seg>
              Fru talman! Jag har i dag hört flera komiska replikskiften med
              Jonas Sjöstedt där han kopplar sådant som är bra eller dåligt
              till något som inte har med saken att göra men som kan låta bra
              för dem som röstar på Jonas Sjöstedt. Det är lite ohederlig retorik.
            </seg>
          </u>
          <u xml:id="i-abdeb4446f17e06c-488" prev="i-abdeb4446f17e06c-487" who="Q518776">
            <seg>
              Jag tror inte att någon, i alla fall inte jag, tycker att det
              är en bra idé att sänka bolagsskatten för att i första hand gynna
              storbanker. Det är inte vad det handlar om. Det förstår också
              Jonas Sjöstedt.
            </seg>
          </u>
          <u xml:id="i-abdeb4446f17e06c-489" prev="i-abdeb4446f17e06c-487" who="Q518776">
            <seg>
              Jonas Sjöstedt är väl medveten om att det behövs stimulanser
              för hushållen i tider av ekonomisk nedgång. Det behövs också stimulanser
              för näringslivet. Vi är medvetna om att svenskt näringsliv, inte
              minst svenska exportföretag, i dag är utsatt för ett ganska hårt
              tryck av flera skäl, bland annat för att andra länders köpkraft
              minskar. Då måste vi göra något. Alternativet är möjligtvis att
              man lämnar företagen i sticket så att de får gå i konkurs och
              staten kan överta all tillverkning, eller vad nu Jonas Sjöstedt
              och Vänsterpartiet vill. Vi som vill ta ansvar tycker att det
              kan vara en bra idé att stimulera.
            </seg>
          </u>
          <u xml:id="i-abdeb4446f17e06c-490" prev="i-abdeb4446f17e06c-487" who="Q518776">
            <seg>
              Jag vet inte om Jonas Sjöstedt har missat att vi är ett av de
              partier som hårt driver att bankerna ska överta ansvaret för stabilitetsfonden.
              Det ska vara bankerna och inte de svenska skattebetalarna som
              står för finansieringen. Man bör givetvis överföra en del av vinsten.
              Det kanske Jonas Sjöstedt har missat. Jag vet inte vad Jonas Sjöstedt
              tycker i den frågan; det är möjligt att han håller med mig.
            </seg>
          </u>
          <note type="speaker">
            Anf. 93 JONAS SJÖSTEDT (V) replik:
          </note>
          <u xml:id="i-abdeb4446f17e06c-491" next="i-abdeb4446f17e06c-492" who="Q2029704">
            <seg>
              Fru talman! Jag tackar Jimmie Åkesson för svaret. Jag tycker
              inte att det är något riktigt bra svar. Ni röstar ju för en politik
              som ökar bankernas vinster med miljarder. Om man ska hålla ihop
              en budget måste plus och minus gå ihop. Det innebär att det blir
              mindre pengar någon annanstans. Ni framställer er gärna som ett
              parti som värnar pensionärer och vill ha mer pengar till äldreomsorgen.
              Ni vill ha en bättre skola och så vidare, men när det gäller att
              fördela de stora summorna väljer ni SE-banken, Handelsbanken,
              Swedbank och Nordea. Jag menar att det är en form av hyckleri.
            </seg>
          </u>
          <u xml:id="i-abdeb4446f17e06c-492" prev="i-abdeb4446f17e06c-491" who="Q2029704">
            <seg>
              På vilket sätt stimulerar det ekonomin att de får lite större
              vinst? Det skulle jag vilja få förklarat. Hur blir det fler jobb?
              Hur många jobb räknar Jimmie Åkesson med att de här miljarderna
              kommer att skapa i Sverige eftersom ni tycker att det är så viktigt
              att ge dessa miljarder just till bankerna?
            </seg>
          </u>
          <note type="speaker">
            Anf. 94 JIMMIE ÅKESSON (SD) replik:
          </note>
          <u xml:id="i-abdeb4446f17e06c-493" who="Q518776">
            <seg>
              Fru talman! Det är en märklig retorik. Ska man rösta emot allt
              som gynnar en bank bara för att det gynnar en bank även om det
              är bra på en massa andra sätt? Om det gynnar en bank ska man inte
              få rösta för det. Det är ju en väldigt märklig ingång i politiken,
              men det är precis det som Jonas Sjöstedt säger. Man får gärna
              tycka så, men jag tycker inte så. För mig är det inte så intressant
              om något som jag tycker är bra i allmänhet också gynnar en bank.
              Jag röstar för det ändå.
            </seg>
          </u>
          <note type="speaker">
            Anf. 95 JONAS SJÖSTEDT (V):
          </note>
          <u xml:id="i-abdeb4446f17e06c-494" next="i-abdeb4446f17e06c-517" who="Q2029704">
            <seg>
              Fru talman! Kära ledamöter! Åhörare! Det ingår i jobbet som partiledare
              att ta emot en del kritik. Det känner mina kolleger också till.
              Det fungerar på det sättet. Ibland kan den vara välförtjänt, ibland
              kan man tycka att den är mindre välförtjänt. Ibland händer det
              att man får kritik som man helt enkelt inte begriper hur den hänger
              ihop.
            </seg>
          </u>
          <u xml:id="i-abdeb4446f17e06c-495" prev="i-abdeb4446f17e06c-494" who="Q2029704">
            <seg>
              I somras lanserade vi i Vänsterpartiet en modell för att skapa
              en välfärd fri från privata vinster. Vi ville konkretisera och
              utveckla hur vi ska få alla skattepengar att gå dit de ska. Vi
              ville visa dem som sade att det inte är möjligt att det är fullt
              möjligt att göra. Det sker i våra grannländer.
            </seg>
          </u>
          <u xml:id="i-abdeb4446f17e06c-496" prev="i-abdeb4446f17e06c-494" who="Q2029704">
            <seg>
              Det blir en hel del debatt om våra förslag. Jag tycker att det
              är ett bra och ett viktigt konkret samtal, och vi välkomnar att
              det fortsätter.
            </seg>
          </u>
          <u xml:id="i-abdeb4446f17e06c-497" prev="i-abdeb4446f17e06c-494" who="Q2029704">
            <seg>
              I går såg vi till exempel att Landsorganisationen lade fram ett
              förslag som liknar vårt, där syftet är att ta bort vinstslöseriet
              ur välfärden. Det finns också svagheter i LO:s förslag, till exempel
              att man öppnar ett kryphål för kommunerna. Men i huvudsak är det
              positivt.
            </seg>
          </u>
          <u xml:id="i-abdeb4446f17e06c-498" prev="i-abdeb4446f17e06c-494" who="Q2029704">
            <seg>
              Vi fick förstås en hel del kritik när vi lade fram vårt förslag.
              Det var helt väntat. Det finns nämligen många som tjänar bra på
              att tingens ordning fortsätter. Det finns stora vinster att göra
              här, och det görs också stora vinster. Det är uppenbart att det
              är de som har ett egenintresse i detta som är de mest aktiva i
              denna debatt.
            </seg>
          </u>
          <u xml:id="i-abdeb4446f17e06c-499" prev="i-abdeb4446f17e06c-494" who="Q2029704">
            <seg>
              Men det var också här som det obegripliga argumentet dök upp,
              det argument som man först inte riktigt förstår hur det hänger
              ihop. Det är påståendet att det skulle vara bra för jämställdheten
              att ha privata vinster i välfärden. Det har faktiskt varit en
              bärande del i vissa personers, både politikers och företagares,
              argumentation att detta egentligen är en jämställdhetsreform.
              Kanske riktar man detta mot oss eftersom vi är ett feministiskt
              parti som tycker att jämställdheten är så viktig.
            </seg>
          </u>
          <u xml:id="i-abdeb4446f17e06c-500" prev="i-abdeb4446f17e06c-494" who="Q2029704">
            <seg>
              Detta resonemang går ut på att privatiseringarna och vinsthysterin
              i välfärden skulle öppna dörrar för kvinnor att bli företagare
              och entreprenörer och att konkurrensen på marknaden på sikt skulle
              göra att de får bättre arbetsvillkor och får bättre betalt. Dessa
              påståenden återkommer ofta. Problemet är att det inte finns några
              belägg för dessa påståenden om att det är bättre arbetsvillkor
              och bättre betalt på den privata sidan.
            </seg>
          </u>
          <u xml:id="i-abdeb4446f17e06c-501" prev="i-abdeb4446f17e06c-494" who="Q2029704">
            <seg>
              Vi tror att det är precis tvärtom, och vi menar att man ska ta
              bort vinsterna just därför att vi värnar jämställdheten.
            </seg>
          </u>
          <u xml:id="i-abdeb4446f17e06c-502" prev="i-abdeb4446f17e06c-494" who="Q2029704">
            <seg>
              Jag ska också helt tydligt säga att min avsikt inte är att raljera
              över kvinnligt företagande. Det är viktigt att jämställdheten
              ökar på många områden. Vi behöver fler kvinnor med makt i svenska
              företag. Det finns ett glastak som ligger ovanligt lågt i delar
              av näringslivet, och det måste ändras.
            </seg>
          </u>
          <u xml:id="i-abdeb4446f17e06c-503" prev="i-abdeb4446f17e06c-494" who="Q2029704">
            <seg>
              Men som feminist och som skattebetalare vill jag att varje krona
              ska användas så effektivt som möjligt. Jag vill att varje krona
              ska komma till nytta och faktiskt stärka jämställdheten. Där är
              en väl fungerande välfärd en av de absolut viktigaste jämställdhetsfrågorna.
            </seg>
          </u>
          <u xml:id="i-abdeb4446f17e06c-504" prev="i-abdeb4446f17e06c-494" who="Q2029704">
            <seg>
              Fru talman! 80 procent av dem som arbetar i välfärden är kvinnor.
              Tillsammans är de fler än 900 000. De bär upp den svenska välfärden
              med sitt arbete. Oavsett hur mycket man privatiserar kommer de
              att vara oändligt många fler än de kvinnliga direktörerna i välfärdsföretagen.
              Dessa kvinnor har ofta för låga löner, för liten rätt till utbildning
              och för liten rätt till heltid. Många har det tufft på arbetsmarknaden.
              Där behöver det göras stora insatser för att de ska få en bättre
              arbetsmiljö, bättre betalt och bättre möjligheter att göra ett
              bra arbete.
            </seg>
          </u>
          <u xml:id="i-abdeb4446f17e06c-505" prev="i-abdeb4446f17e06c-494" who="Q2029704">
            <seg>
              Under den gångna hösten har vi haft en kampanj som heter Prata
              om jobbet. Vi har varit ute och bett människor berätta om hur
              de har det på sina arbetsplatser. Många av dem som hör av sig
              jobbar just i välfärdssektorn. De vittnar om hur tung arbetssituationen
              är.
            </seg>
          </u>
          <u xml:id="i-abdeb4446f17e06c-506" prev="i-abdeb4446f17e06c-494" who="Q2029704">
            <seg>
              En kvinna som kom upp till mitt kontor arbetar för det stora
              privata välfärdsföretaget Carema. Hon berättade hur de som var
              kritiska till missförhållanden frystes ut på arbetsplatsen. Hon
              berättade att personalen var rädd att säga ifrån därför att man
              då inte fick någon förlängning av den tillfälliga anställningen.
              Hon berättade om hur vinsttänkandet genomsyrade verksamheten och
              ställdes före behov och kvalitet.
            </seg>
          </u>
          <u xml:id="i-abdeb4446f17e06c-507" prev="i-abdeb4446f17e06c-494" who="Q2029704">
            <seg>
              Det är tydligt att de privata vinsterna i välfärden sker på både
              brukarnas och personalens bekostnad. De privata äldreboendena
              med vinstintresse har i genomsnitt 10 procent lägre bemanning.
              Det är från en utgångspunkt som redan är för låg på många av de
              kommunala äldreboendena. I skolan är det ännu tydligare. Lärartätheten
              är 17 procent lägre i fristående gymnasieskolor än i kommunala.
              Vad betyder detta i praktiken? Jo, det betyder att det är undersköterskan
              och läraren som får mindre tid för sitt arbete, som får mindre
              tid att sätta sig ned med den som egentligen behöver det och som
              får springa snabbare genom korridorerna. Det är dessa kvinnor
              som betalar privatiseringens pris.
            </seg>
          </u>
          <u xml:id="i-abdeb4446f17e06c-508" prev="i-abdeb4446f17e06c-494" who="Q2029704">
            <seg>
              För oss är det helt enkelt så att deras arbetsmiljö och deras
              rätt till bra arbetsvillkor är viktigare än att några kvinnor
              kan bli direktörer i privatiserade välfärdsföretag därför att
              de gör jobbet och därför att de är den stora majoriteten. Det
              är dessa kvinnor som vi värnar.
            </seg>
          </u>
          <u xml:id="i-abdeb4446f17e06c-509" prev="i-abdeb4446f17e06c-494" who="Q2029704">
            <seg>
              Naturligtvis löser man inte alla problem genom att ta bort det
              privata vinstintresset. Jag inbillar mig inte att det är så enkelt.
              Ibland kan debatten förenklas alltför mycket. Det har funnits
              stress och dålig arbetsmiljö inom stora delar av välfärdssektorn
              under mycket lång tid. Men att gömma privatiseringar och vinstkaruseller
              bakom att det skulle vara bra för jämställdheten håller helt enkelt
              inte. Det har verkligheten visat. Lösningen är i stället utbildning,
              att vara tillräckligt många, att ha rätt att arbeta heltid och
              att ha en demokratisk organisation där man har både inflytande
              och ansvar.
            </seg>
          </u>
          <u xml:id="i-abdeb4446f17e06c-510" prev="i-abdeb4446f17e06c-494" who="Q2029704">
            <seg>
              Fru talman! Alla som arbetar ska ha möjlighet att försörja sig
              på sitt arbete. Det kan låta som en självklarhet, men så är det
              faktiskt inte i dag. Mer än en miljon människor arbetade deltid
              under andra kvartalet 2012. Av dem var 70 procent kvinnor. Det
              är kvinnorna som arbetar deltid. Orsakerna varierar. En del vill
              arbeta deltid. Men väldigt många var tredje säger att de skulle
              vilja arbeta mer.
            </seg>
          </u>
          <u xml:id="i-abdeb4446f17e06c-511" prev="i-abdeb4446f17e06c-494" who="Q2029704">
            <seg>
              För den som jobbar deltid är det ofta mycket svårt att klara
              försörjningen för sig själv och för sina barn. Man blir helt enkelt
              beroende av någon annan. Man kan inte försörja sig själv.
            </seg>
          </u>
          <u xml:id="i-abdeb4446f17e06c-512" prev="i-abdeb4446f17e06c-494" who="Q2029704">
            <seg>
              Det är framför allt i de kvinnodominerade yrkena som det ofrivilliga
              deltidsarbetet breder ut sig. Inom vård, omsorg och delar av den
              privata tjänstesektorn är deltider det enda som man kan få på
              många ställen. Det är också otrygga anställningar, framför allt
              timvikariat och behovsanställningar. Detta är en av de viktigaste
              förklaringarna till inkomstklyftan mellan kvinnor och män. De
              otrygga anställningarna är särskilt vanliga hos de privata arbetsgivarna,
              hos dem som har ett vinstintresse.
            </seg>
          </u>
          <u xml:id="i-abdeb4446f17e06c-513" prev="i-abdeb4446f17e06c-494" who="Q2029704">
            <seg>
              Dessa kvinnor som arbetar deltid betalar inte bara genom lägre
              inkomst. Deltidsarbetet ger sämre utvecklingsmöjligheter, sämre
              löneutveckling och lägre ersättningar från socialförsäkringar,
              a-kassa och så småningom pensionssystem. Det är kvinnorna som
              drabbas av det ofrivilliga deltidsarbetet. I de branscher där
              män dominerar ser det inte ut så här. Man kan jämföra olika delar
              av till exempel handeln. Där har det varit möjligt att organisera
              det på ett annat sätt. Man kan fråga sig varför det ofta är möjligt
              när det är männen som arbetar.
            </seg>
          </u>
          <u xml:id="i-abdeb4446f17e06c-514" prev="i-abdeb4446f17e06c-494" who="Q2029704">
            <seg>
              Men det är ingen naturlag som säger att det måste vara så här,
              att kvinnors arbete värderas lägre och att deras rätt till heltid
              inte tas på allvar. Det handlar om makt, och det handlar om maktförhållanden
              mellan män och kvinnor. Kvinnors frihet och oberoende har växt
              under årtionden av träget arbete. Men det är dags att arbetsmarknaden
              också anpassar sig till det.
            </seg>
          </u>
          <u xml:id="i-abdeb4446f17e06c-515" prev="i-abdeb4446f17e06c-494" who="Q2029704">
            <seg>
              Rätten till heltid bör stärkas genom ändringar i lagen om anställningsskydd.
              Deltidsanställning ska ingå som ett alternativ om man vill det,
              men heltid ska vara norm. Det skulle ha verklig effekt på jämställdheten.
              Det gynnas inte av utvecklingen i den privatiserade tjänstesektorn
              och i den privatiserade vårdsektorn.
            </seg>
          </u>
          <u xml:id="i-abdeb4446f17e06c-516" prev="i-abdeb4446f17e06c-494" who="Q2029704">
            <seg>
              Fru talman! Det som jag talar om ligger väl i linje med det som
              de som arbetar i välfärden själva beskriver. Kommunal går in i
              den kommande avtalsrörelsen med krav på ökad jämställdhet och
              tryggare anställningar. Man lägger särskild vikt vid att förbättra
              för de visstidsanställda.
            </seg>
          </u>
          <u xml:id="i-abdeb4446f17e06c-517" prev="i-abdeb4446f17e06c-494" who="Q2029704">
            <seg>
              Det finns mycket att göra, men det kräver att man vill göra det.
              Jag tycker att regeringens ambitionsnivå har sjunkit. Man talar
              om jämställdheten ungefär som man talar om klimatet, nämligen
              att det är någonting som händer och som vi inte kan göra särskilt
              mycket åt. Men vill man göra det kan man göra det. I den utvecklingen
              är den privatiserade välfärden ett hinder och inte en tillgång.
            </seg>
          </u>
          <note type="speaker">
            Anf. 96 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-518" next="i-abdeb4446f17e06c-523" who="Q52920">
            <seg>
              Fru talman! Jonas Sjöstedt talade länge om välfärden. Göran Hägglund
              kommer att återkomma till en del av detta.
            </seg>
          </u>
          <u xml:id="i-abdeb4446f17e06c-519" prev="i-abdeb4446f17e06c-518" who="Q52920">
            <seg>
              Jag vill instämma i att deltidsarbete är någonting som huvudsakligen
              kvinnor genomför i Sverige. Det är en av våra största arbetskraftsreserver.
            </seg>
          </u>
          <u xml:id="i-abdeb4446f17e06c-520" prev="i-abdeb4446f17e06c-518" who="Q52920">
            <seg>
              Tyvärr tycker jag att vänsterledaren ofta delar in sin värld
              i det som är privat och det som är offentligt. Det privata är
              dåligt, och det offentliga är bra, och utifrån det ska man också
              bedöma deltidsarbete. Jag tror inte att det är riktigt så enkelt.
              Jag tror att omsorgstrycket på kvinnor också är en förklaringsfaktor
              som leder till att många kvinnor, oavsett om de jobbar offentligt
              eller privat, hamnar i deltidsarbete. Då vill det till att man
              säkrar kärnan i välfärden, bra kvalitet i förskolan och bra skola
              för barnen. Också RUT-avdrag, som Vänsterpartiet bekämpar, hjälper
              många människor att lätta på omsorgstrycket. Det vill till att
              förslagen man är med om eller bekämpar också understöder det man
              vill åstadkomma rent politiskt.
            </seg>
          </u>
          <u xml:id="i-abdeb4446f17e06c-521" prev="i-abdeb4446f17e06c-518" who="Q52920">
            <seg>
              Låt mig också säga att vi har utformat jobbskatteavdragen just
              för att öka drivkraften framför allt för deltidsarbetande, som
              alltså har sett en kraftig förstärkning av vad som kommer i plånboken
              av eget arbete. Det har gjort det mer möjligt bland annat för
              ensamstående kvinnor att klara försörjningen, vilket vi också
              uppfattar är en svår utmaning för många.
            </seg>
          </u>
          <u xml:id="i-abdeb4446f17e06c-522" prev="i-abdeb4446f17e06c-518" who="Q52920">
            <seg>
              Tillbaka till min fråga, som jag ställde också till Miljöpartiet:
              Jag hörde att Jonas Sjöstedt i replikväxlingen med Socialdemokraterna
              önskade både en ny regering och en ny statsminister. Kan Jonas
              Sjöstedt då svara på frågorna: Vilken regering? Vem ska vara statsminister?
            </seg>
          </u>
          <u xml:id="i-abdeb4446f17e06c-523" prev="i-abdeb4446f17e06c-518" who="Q52920">
            <seg>
              Kan Jonas Sjöstedt sedan också svara på hur han ser på de fem
              punkter som Stefan Löfven har lovat blir regeringspolitik om makten
              ges 2014 och som jag här håller upp på ett papper? Är ni redan
              överens? Ställer också Vänsterpartiet upp på den fördubblade arbetsgivaravgiften
              för unga, den fördubblade restaurangmomsen, borttagandet av lagen
              om valfrihet, avskaffandet av läx-RUT och höjningen av skatten
              för inkomster över 60 000? Är ni redan klara med detta?
            </seg>
          </u>
          <note type="speaker">
            Anf. 97 JONAS SJÖSTEDT (V) replik:
          </note>
          <u xml:id="i-abdeb4446f17e06c-524" next="i-abdeb4446f17e06c-527" who="Q2029704">
            <seg>
              Fru talman! Statsministern får ursäkta: Jag har mycket hellre
              Stefan Löfven som statsminister än Fredrik Reinfeldt. Det är bara
              så. Jag vill ha en statsminister som tar jobben på allvar. Jag
              vill ha en regering där idéerna inte är slut. Jag vill byta statsminister.
              Jag vill ha en rödgrön regering i Sverige, och jag tycker att
              de flesta av förslagen låter bra. Jag genomför gärna dem.
            </seg>
          </u>
          <note>
            (Applåder)
          </note>
          <u xml:id="i-abdeb4446f17e06c-525" prev="i-abdeb4446f17e06c-524" who="Q2029704">
            <seg>
              Det finns en viktig skillnad här. Det är lätt att vara enig när
              det är slut på idéer, och det är någonstans där alliansregeringen
              är. Då är det lätt att säga: Vi är överens. Det kommer nämligen
              ingenting nytt, och då är det inte så mycket att bråka om. Det
              finns också en viktig skillnad här. Det är att ni är fyra partier,
              men du vet ju att det är ni i Moderaterna som bestämmer. Det vet
              väljarna också. Vem man än röstar på av de fyra allianspartierna
              är det ni i Moderaterna som i praktiken bestämmer vad som får
              och inte får göras. Ofta recenserar ni det helt öppet när de andra
              partierna kommer med förslag.
            </seg>
          </u>
          <u xml:id="i-abdeb4446f17e06c-526" prev="i-abdeb4446f17e06c-524" who="Q2029704">
            <seg>
              Det är till och med så att era röster är avgörande för att två
              av dessa partier ska komma in i riksdagen. Det är inte bara så
              att ni i praktiken bestämmer, utan det är i praktiken era väljare
              som avgör vilka partier som kommer in i riksdagen, eftersom de
              har svårt att göra det av egen kraft. För mig är det inget riktigt
              föredöme när det gäller samarbeten mellan partier. Jag vill att
              det ska spela roll att man röstar just på mitt parti. Sedan förhandlar
              jag gärna, och jag kompromissar gärna.
            </seg>
          </u>
          <u xml:id="i-abdeb4446f17e06c-527" prev="i-abdeb4446f17e06c-524" who="Q2029704">
            <seg>
              Om heltiden: Vi genomför rätt till heltid i flera kommuner. Individualiserad
              föräldraförsäkring är en nyckel för att bryta dessa strukturer.
            </seg>
          </u>
          <note type="speaker">
            Anf. 98 Statsminister FREDRIK REINFELDT (M) replik:
          </note>
          <u xml:id="i-abdeb4446f17e06c-528" next="i-abdeb4446f17e06c-531" who="Q52920">
            <seg>
              Fru talman! Varje gång vi har förhandlat har jag noterat att
              alla allianspartier säger att de har fått genomslag för sin politik.
              Så tycker jag att förhandlingar ska genomföras.
            </seg>
          </u>
          <u xml:id="i-abdeb4446f17e06c-529" prev="i-abdeb4446f17e06c-528" who="Q52920">
            <seg>
              Det unika vi har haft i svensk politik vid de senaste valen är
              att vi före valet har berättat vad vi vill göra om vi tillsammans
              får regeringsmakten. Jag vill understryka att Vänsterpartiet och
              även Miljöpartiet tidigare stod här och höll långa tal om allting
              som ska komma om ni får makt och inflytande, men det ni glömmer
              att berätta är att en stor del av detta ska skäras bort. Det är
              bara det att i er värld och enligt er syn på demokrati ska väljarna
              inte få reda på det. Vi ska tydligen få följa spännande nattliga
              förhandlingar.
            </seg>
          </u>
          <u xml:id="i-abdeb4446f17e06c-530" prev="i-abdeb4446f17e06c-528" who="Q52920">
            <seg>
              Jonas Sjöstedt har just meddelat att en röst på Vänsterpartiet
              alltså är en röst på Stefan Löfven, men han kan inte lova att
              en röst på Vänsterpartiet är en röst på Vänsterpartiet i regeringen.
              Det har du nämligen ingen aning om, Jonas Sjöstedt, och det har
              ni inte heller enats kring. Du har just sagt att du ställer upp
              på hela listan. Det är bara det att denna lista, som Stefan Löfven
              har satt upp, är Socialdemokraternas budgetförslag ni tycker alltså
              inte detta. Ni har andra förslag, men du har redan sagt att du
              ställer dig bakom alla fem punkterna.
            </seg>
          </u>
          <u xml:id="i-abdeb4446f17e06c-531" prev="i-abdeb4446f17e06c-528" who="Q52920">
            <seg>
              Nu kommer du snart att säga att du inte har sagt någonting, och
              det är det som är problemet: Vi har ingen aning.
            </seg>
          </u>
          <note type="speaker">
            Anf. 99 JONAS SJÖSTEDT (V) replik:
          </note>
          <u xml:id="i-abdeb4446f17e06c-532" next="i-abdeb4446f17e06c-534" who="Q2029704">
            <seg>
              Fru talman! Statsministern får ursäkta; det är lite svårt att
              läsa listan på det här avståndet.
            </seg>
          </u>
          <u xml:id="i-abdeb4446f17e06c-533" prev="i-abdeb4446f17e06c-532" who="Q2029704">
            <seg>
              Jag skulle vilja säga till Fredrik Reinfeldt: Underskatta inte
              väljarna! De vill ha verkliga alternativ att välja mellan. Jag
              tror inte att de vill ha en allians mellan tre partier där ett
              parti bestämmer allt där man vet att det egentligen är så. De
              vill kunna lägga sin röst på Miljöpartiet, Vänsterpartiet eller
              Socialdemokraterna och veta att det faktiskt spelar roll. Sedan
              kommer vi precis som i Norge eller Danmark, Island, Göteborg,
              Umeå eller Malmö att kunna komma överens och förhandla. Vi är
              nämligen beredda att kompromissa, och det vet väljarna också.
              De får dock möjlighet att påverka politiken genom sitt val, vilket
              de inte får genom Alliansen.
            </seg>
          </u>
          <u xml:id="i-abdeb4446f17e06c-534" prev="i-abdeb4446f17e06c-532" who="Q2029704">
            <seg>
              De får också, vilket är viktigast av allt, idéerna som kan ta
              Sverige ut ur massarbetslösheten, som tar klimatfrågan på allvar
              och som vill skapa ett jämlikare samhälle. Allt det saknar ni.
            </seg>
          </u>
          <note type="speaker">
            Anf. 100 Näringsminister ANNIE LÖÖF (C) replik:
          </note>
          <u xml:id="i-abdeb4446f17e06c-535" next="i-abdeb4446f17e06c-538" who="Q439393">
            <seg>
              Fru talman! Jonas Sjöstedt satte fingret på helt rätt öm punkt
              i sitt anförande, nämligen att Vänsterpartiet försöker kalla sig
              feminister och samtidigt är emot de sektorer där kvinnor arbetar.
            </seg>
          </u>
          <u xml:id="i-abdeb4446f17e06c-536" prev="i-abdeb4446f17e06c-535" who="Q439393">
            <seg>
              Jag är feminist, och jag tycker att kvinnor ska ha samma möjlighet
              till löneutveckling, en god arbetsmiljö och karriär som män. Vänsterpartiet
              kallar sig feminister, men de säger att en undersköterska inte
              ska få välja bort en dålig arbetsgivare eller själv bli vd för
              sitt eget företag. För mig är det helt obegripligt. Över 100 000
              människor arbetar i dag inom privata vård- och omsorgsföretag.
              I enkäter visas det tydligt att anställda inom privata vård- och
              omsorgsföretag är mer nöjda med sin arbetssituation och sin lön,
              och de är mer nöjda med sin arbetsmiljö och arbetsbelastning.
              Dessutom är sjukfrånvaron 33 procent lägre bland dem som arbetar
              inom privata vårdföretag.
            </seg>
          </u>
          <u xml:id="i-abdeb4446f17e06c-537" prev="i-abdeb4446f17e06c-535" who="Q439393">
            <seg>
              Under en feministisk täckmantel för Vänsterpartiet nu en politik
              som nekar kvinnor i välfärden möjligheter som är självklara för
              män i andra sektorer. Man säger ja till att män som driver läkemedelsföretag
              ska kunna gå med vinst trots att det är skattefinansierat, men
              man säger nej till att medicinera, som vårdpersonalen gör. Man
              säger ja till att den manliga förlagschefen ska få gå med vinst
              när förlaget gör läromedel, men man säger nej till den pedagogiska
              kvinnan i klassrummet. På samma sätt är det med kvinnliga RUT
              och manliga bygg-ROT.
            </seg>
          </u>
          <u xml:id="i-abdeb4446f17e06c-538" prev="i-abdeb4446f17e06c-535" who="Q439393">
            <seg>
              Jag tycker att Vänsterpartiet har barrikaderat sig i dubbelmoralens
              högborg. Hur känns det, Jonas Sjöstedt, att försöka vara feminist
              men samtidigt neka kvinnor alla möjligheter till karriärutveckling,
              löneutveckling och en god arbetsmiljö?
            </seg>
          </u>
          <note>
            (Applåder)
          </note>
          <note type="speaker">
            Anf. 101 JONAS SJÖSTEDT (V) replik:
          </note>
          <u xml:id="i-abdeb4446f17e06c-539" next="i-abdeb4446f17e06c-541" who="Q2029704">
            <seg>
              Fru talman! Ja, Annie Lööf, jag tror inte att det är platt skatt,
              månggifte och avskaffad skolplikt som för fram kvinnornas position
              i Sverige jag tror att det krävs helt andra saker. Jag ska berätta
              om några av de saker vi vill göra.
            </seg>
          </u>
          <u xml:id="i-abdeb4446f17e06c-540" prev="i-abdeb4446f17e06c-539" who="Q2029704">
            <seg>
              Vi vill tillföra sjukvården och skolan mer resurser så att man
              får bättre arbetsförhållanden. Vi vill att man ska ha rätt att
              arbeta heltid. Vi vill att alla som arbetar i äldreomsorgen ska
              ha rätt att få utbildning, med vikarier och betalning, för att
              kunna göra ett riktigt bra arbete. Vi vill att man ska ha kollektivavtal.
              Många som arbetar i privata företag i hemtjänsten har inte det
              och är utlämnade till mycket svåra arbetsförhållanden. Vi vill
              att man ska höja kvinnors löner, och i flera kommuner där vi styr
              gör vi faktiskt det, precis som vi till exempel genomför rätt
              till heltid.
            </seg>
          </u>
          <u xml:id="i-abdeb4446f17e06c-541" prev="i-abdeb4446f17e06c-539" who="Q2029704">
            <seg>
              Detta är politik i verkligheten. Det är sådant som faktiskt förändrar
              någonting, långt ifrån det retoriska snömoset om att det är ett
              fåtal kvinnliga direktörer som har betydelse för jämställdheten.
              Merparten av kvinnorna gör jobbet på golvet, och det handlar om
              deras verklighet och deras arbetsvillkor. Det är dem vi väljer
              att försvara.
            </seg>
          </u>
          <note>
            (Applåder)
          </note>
          <note type="speaker">
            Anf. 102 Näringsminister ANNIE LÖÖF (C) replik:
          </note>
          <u xml:id="i-abdeb4446f17e06c-542" next="i-abdeb4446f17e06c-544" who="Q439393">
            <seg>
              Fru talman! Jag märker att denna fråga tydligt stressar Vänsterpartiet
              att försöka kalla sig feminist men å andra sidan göra allting
              som nekar kvinnor möjlighet till såväl karriärutveckling och möjlighet
              att välja mellan fler arbetsgivare som en god arbetsmiljö.
            </seg>
          </u>
          <u xml:id="i-abdeb4446f17e06c-543" prev="i-abdeb4446f17e06c-542" who="Q439393">
            <seg>
              Hälften av alla kvinnor jobbar inom offentlig sektor. Det finns
              mycket kvar inom såväl ideell och offentlig som privat omsorg
              och vård att göra mycket bättre. Det jag riktar in mig på här
              är dock varför Vänsterpartiet tycker att det är okej att sätta
              in ett fönster och göra avdrag för det men fel att putsa samma
              fönster. Varför är det okej att tjäna pengar på skattefinansierade
              läkemedel men inte att medicinera? På punkt efter punkt skiljer
              sig Vänsterpartiet beroende på om det är mansdominerade branscher
              eller kvinnodominerade branscher. Jag tycker att det är dubbelmoral
              och hyckleri.
            </seg>
          </u>
          <u xml:id="i-abdeb4446f17e06c-544" prev="i-abdeb4446f17e06c-542" who="Q439393">
            <seg>
              Jonas Sjöstedt! Varför nekar ni kvinnor samma utveckling som
              män har i mansdominerade branscher?
            </seg>
          </u>
          <note type="speaker">
            Anf. 103 JONAS SJÖSTEDT (V) replik:
          </note>
          <u xml:id="i-abdeb4446f17e06c-545" next="i-abdeb4446f17e06c-547" who="Q2029704">
            <seg>
              Fru talman! Annie Lööf ägnar sig åt det som är skenbar logik,
              kan man säga. Varför kan man göra vinst när man bygger en skola
              men inte när man driver en skola? Varför kan man göra vinst när
              man bygger en riksdag men inte när man driver en riksdag? Det
              kan man också fråga sig.
            </seg>
          </u>
          <u xml:id="i-abdeb4446f17e06c-546" prev="i-abdeb4446f17e06c-545" who="Q2029704">
            <seg>
              Det handlar naturligtvis om helt olika slags verksamheter. Det
              handlar om olika logiker. Det handlar om att varje skattekrona
              ska användas där den är avsedd därför att tiden är en viktig faktor.
              Omsorgen går inte alltid att mäta i pengar, och vinstmotivet driver
              fel. Det gör att man drar ned på bemanning och får fler otrygga
              anställningar. Det ser vi i praktiken.
            </seg>
          </u>
          <u xml:id="i-abdeb4446f17e06c-547" prev="i-abdeb4446f17e06c-545" who="Q2029704">
            <seg>
              Den här regeringen har, Annie Lööf, väldigt lite att lära Vänsterpartiet
              om jämställdhet. Effekten av er ekonomiska politik är att inkomstklyftan
              mellan kvinnor och män har ökat med 40 procent 40 procent på sex
              år! Vi går bakåt när det gäller jämställdheten under er ledning.
              Så fungerar er ekonomiska politik. Detsamma gäller till exempel
              för förvärvsfrekvensen mellan kvinnor och män, där skillnaden
              blir större. Du är med i en regering som faktiskt ökar ojämlikheten
              mellan könen. Jag vill vara med i en regering som gör precis tvärtom.
            </seg>
          </u>
          <note type="speaker">
            Anf. 104 Socialminister GÖRAN HÄGGLUND (KD) replik:
          </note>
          <u xml:id="i-abdeb4446f17e06c-548" next="i-abdeb4446f17e06c-551" who="Q918261">
            <seg>
              Fru talman! Vi har inom vårdens och omsorgens område, Jonas Sjöstedt,
              en väldigt positiv utveckling. Vi kan se att vi har nöjdare patienter
              och nöjdare brukare inom äldreomsorgen. Vi har fler läkare än
              någonsin. Vi satsar mer pengar än vad Sverige har gjort historiskt.
              Vi mäter upp en allt bättre kvalitet, och vi har en allt bättre
              tillgänglighet. Vårdcentralerna är fler och ligger allt tätare.
              Arbetade timmar är fler, antalet anställda är större och så vidare.
              Det finns ändå brister som vi bör ta itu med jag kommer att prata
              mer om det senare.
            </seg>
          </u>
          <u xml:id="i-abdeb4446f17e06c-549" prev="i-abdeb4446f17e06c-548" who="Q918261">
            <seg>
              Jonas Sjöstedt ger sig på det som inte är problemet, nämligen
              vilka som är utförarna. Det tycker jag är signifikativt. Jag tycker
              att diskussionen borde handla om hur vi åstadkommer en ännu bättre
              äldreomsorg där den palliativa vården för en döende, en person
              som vi inte längre kan behandla med hopp om bättring, ska fungera
              på bästa möjliga sätt. Jag tror faktiskt inte att det spelar någon
              stor roll om det är privat eller offentligt utförd vård, utan
              det handlar om kvaliteten.
            </seg>
          </u>
          <u xml:id="i-abdeb4446f17e06c-550" prev="i-abdeb4446f17e06c-548" who="Q918261">
            <seg>
              Ändå ägnar Jonas Sjöstedt närmast all tid och all kraft åt att
              bekämpa verksamheter som drivs av andra än kommuner och landsting.
              Jag tycker att det är ett ganska stort bekymmer.
            </seg>
          </u>
          <u xml:id="i-abdeb4446f17e06c-551" prev="i-abdeb4446f17e06c-548" who="Q918261">
            <seg>
              Jag skulle vilja ha Jonas Sjöstedts och Vänsterpartiets stöd
              i arbetet med kvalitetsparametrarna, för det är det som det handlar
              om. När människor får välja själva tilltror jag människor förmågan
              att göra det. När den äldre damen väljer en privat utförare framför
              den kommunala hemtjänsten betror jag henne möjligheten att göra
              det. Däri ligger den stora skillnaden. Grunden för Jonas Sjöstedts
              intresse för det här är snarare ideologiskt än kvalitetsmässigt
              motiverad.
            </seg>
          </u>
          <note type="speaker">
            Anf. 105 JONAS SJÖSTEDT (V) replik:
          </note>
          <u xml:id="i-abdeb4446f17e06c-552" next="i-abdeb4446f17e06c-557" who="Q2029704">
            <seg>
              Fru talman! Jag tycker att Göran Hägglund säger någonting viktigt
              i början av sitt anförande. Det finns väldigt mycket bra sjukvård
              i Sverige. Det finns väldigt mycket bra äldreomsorg. Ibland glömmer
              vi i debatten att det normala är att det är bra och att man gör
              ett väldigt bra jobb och är stolt över sitt arbete. Det tycker
              jag är viktigt att komma ihåg.
            </seg>
          </u>
          <u xml:id="i-abdeb4446f17e06c-553" prev="i-abdeb4446f17e06c-552" who="Q2029704">
            <seg>
              Men det finns mycket som vi kan göra någonting åt. När jag kommer
              in på ett äldreboende är det vissa saker som man alltid möter:
              Vi skulle behöva vara några till; vi är för få. Vårdtyngden har
              ökat, men vi är färre som arbetar. Vi skulle vilja arbeta heltid.
              Vi skulle vilja ha rätt till utbildning.
            </seg>
          </u>
          <u xml:id="i-abdeb4446f17e06c-554" prev="i-abdeb4446f17e06c-552" who="Q2029704">
            <seg>
              Det är precis det som är vår politik. Vi tror att det är bra
              för personalen, och vi tror att det är bra för de äldre också.
              Det är precis det ni inte gör. Det är det som är skillnaden.
            </seg>
          </u>
          <u xml:id="i-abdeb4446f17e06c-555" prev="i-abdeb4446f17e06c-552" who="Q2029704">
            <seg>
              Vi kan se hur privatiseringarna inte bara leder till lägre bemanning
              och fler otrygga anställningar. De drar också servicen mot storstädernas
              centrum och utarmar servicen både i förorter och på landsbygd.
              När marknaden styr så styr man dit där vinsten finns, inte där
              behoven är störst. Det märks allt tydligare runt om i Sverige.
              När det gäller skolan och förskolan, äldreomsorgen och sjukvården
              menar vi att det ska vara behoven som styr. Det ska inte spela
              så stor roll var du bor; du ska ha samma rätt. Det fixar inte
              marknaden, och det här håller på att tippa över i Sverige.
            </seg>
          </u>
          <u xml:id="i-abdeb4446f17e06c-556" prev="i-abdeb4446f17e06c-552" who="Q2029704">
            <seg>
              Göran Hägglund sade att man ska lägga mer fokus på omvårdnaden
              av de döende. Jag är helt överens om det, och jag är säker på
              att man på många privata äldreboenden gör ett alldeles utmärkt
              jobb. Den Caremasköterska som jag berättade om sade hon att för
              henne var det droppen när man sparade in på vak när människor
              var döende, för att göra större vinst. Jag säger inte att det
              är det normala hos de privata, men det hände där, och det hängde
              ihop med vinsttänkandet. Det leder fel när man tar hand om människor.
            </seg>
          </u>
          <u xml:id="i-abdeb4446f17e06c-557" prev="i-abdeb4446f17e06c-552" who="Q2029704">
            <seg>
              Sedan ska vi skilja två saker åt: Valfrihet är en sak valmöjligheter
              tror jag kan vara bra och vinst är något annat.
            </seg>
          </u>
          <note type="speaker">
            Anf. 106 Socialminister GÖRAN HÄGGLUND (KD) replik:
          </note>
          <u xml:id="i-abdeb4446f17e06c-558" next="i-abdeb4446f17e06c-559" who="Q918261">
            <seg>
              Fru talman! Valmöjligheter kan vara bra, men det förutsätter
              att det finns alternativ att välja mellan. Finns det bara till
              exempel kommunalt driven verksamhet är valmöjligheten för mig
              som äldre eller som patient synnerligen begränsad. Jag tror att
              det är viktigt att det finns en flora av verksamheter med tuffa
              kvalitetskrav, med en effektiv tillsyn och noggranna uppföljningar
              oavsett om verksamheten drivs privat eller offentligt.
            </seg>
          </u>
          <u xml:id="i-abdeb4446f17e06c-559" prev="i-abdeb4446f17e06c-558" who="Q918261">
            <seg>
              Vi har sett att antalet småföretag under de senaste åren i vårdsektorn
              har ökat med 1 900. Det är jättemånga nya företag som kommit till.
              60 procent av dessa drivs av kvinnor. När man pratar med människor
              som jobbar inom den här verksamheten och frågar vad som är skillnaden
              nu när de jobbar där i stället för i kommuner eller landsting
              är det vanligaste svaret: Korta beslutsvägar, jag har ett större
              inflytande över hur vi lägger upp arbetet. Däri tror jag att det
              finns mycket näring att hämta för den offentliga verksamheten,
              och det behövs säkert kunskapsöverföring åt det hållet också.
              Men det förutsätter mångfald, Jonas Sjöstedt.
            </seg>
          </u>
          <note type="speaker">
            Anf. 107 JONAS SJÖSTEDT (V) replik:
          </note>
          <u xml:id="i-abdeb4446f17e06c-560" next="i-abdeb4446f17e06c-562" who="Q2029704">
            <seg>
              Fru talman! I den stora undersökning som Kommunal nyligen presenterade
              säger de flesta medlemmar att de hellre jobbar åt en offentlig
              arbetsgivare. De har ändå en betydande erfarenhet av det vi talar
              om.
            </seg>
          </u>
          <u xml:id="i-abdeb4446f17e06c-561" prev="i-abdeb4446f17e06c-560" who="Q2029704">
            <seg>
              Det vi ser i dag är en utveckling mot att de stora kapitalstarka
              riskkapitalbolagen dominerar alltmer och slår ut den idéburna
              verksamheten. Jag var hos Stadsmissionen i Linköping till exempel,
              och de sade: Vi kan inte bedriva äldreomsorg i konkurrens med
              Carema och Attendo. Vi kan inte ha en rimlig kvalitet med tanke
              på hur de beter sig och hur buden läggs. Det är där vi är i dag.
            </seg>
          </u>
          <u xml:id="i-abdeb4446f17e06c-562" prev="i-abdeb4446f17e06c-560" who="Q2029704">
            <seg>
              Jag tycker att vi ska vara självkritiska till hur det offentliga
              har skötts. Men jag tror att man måste ha en demokratisk organisation,
              man måste kunna ha olika inriktningar på verksamheten och inflytande
              för personalen. Ingenting av detta erbjuds av riskkapitalbolagen.
              Det är fullt möjligt att kombinera valmöjligheter, utveckling
              och inspiration med att inte låta verksamheter dräneras på resurser
              som är till för barnen och de äldre.
            </seg>
          </u>
          <note type="speaker">
            Anf. 108 Socialminister GÖRAN HÄGGLUND (KD):
          </note>
          <u xml:id="i-abdeb4446f17e06c-563" next="i-abdeb4446f17e06c-580" who="Q918261">
            <seg>
              Fru talman! Som kristdemokrat vill jag gärna använda de tillfällen
              som bjuds till att diskutera frågor som kanske mer sällan befinner
              sig i politikens fokus och passa på att föra in resonemang som
              inte alltid fångas upp i ekonomiska kalkyler eller i bnp-kurvor.
              En sådan fråga kunde vi se en del reportage om i förra veckan.
              Många av oss tv-tittare och tidningsläsare kunde se nyheter som
              på ett drastiskt sätt belyste situationen för många av våra barn
              och ungdomar.
            </seg>
          </u>
          <u xml:id="i-abdeb4446f17e06c-564" prev="i-abdeb4446f17e06c-563" who="Q918261">
            <seg>
              Vi fick lära oss bland annat att förskrivningen av sömnmedel
              till barn har ökat med inte mindre än 227 procent på sex år. Även
              användning av läkemedel mot ångest och oro har ökat. Nästan 50
              000 barn behandlades förra året med sömnmedel, antidepressiva
              läkemedel eller neuroleptika. Där det är mest ändamålsenligt för
              alla barn att behandlas med läkemedel ska det självklart göras.
              Men finns det inte ett skäl för vuxenvärlden, för oss, att fundera
              över de bakomliggande orsakerna? Vad är det som gör att så många
              barn och ungdomar i så stor utsträckning behöver medicineras för
              att klara av vardagen?
            </seg>
          </u>
          <u xml:id="i-abdeb4446f17e06c-565" prev="i-abdeb4446f17e06c-563" who="Q918261">
            <seg>
              I ett inslag kunde vi höra neurologen Lena Leissner. Hon sade
              så här:
            </seg>
          </u>
          <u xml:id="i-abdeb4446f17e06c-566" prev="i-abdeb4446f17e06c-563" who="Q918261">
            <seg>
              Det signalerar att det är någonting som våra barn och ungdomar
              inte klarar av med vårt samhälle i dag. Och det är vårt ansvar
              som vuxna att ta reda på vad det är, att gå till botten med detta
              och åtgärda de bakomliggande problemen i stället för att skriva
              ut ett recept.
            </seg>
          </u>
          <u xml:id="i-abdeb4446f17e06c-567" prev="i-abdeb4446f17e06c-563" who="Q918261">
            <seg>
              I en artikel i Svenska Dagbladet bekräftar psykiatern Anna Lundh
              också att förändringar i vårt sätt att leva spelar roll för barnens
              ökande psykiska besvär. Hon säger: Vi måste fråga oss om vi ska
              ha ett samhälle där 10 procent av barnen kvalar in under diagnosen
              adhd eller om det också har att göra med hur vi organiserar vårt
              samhälle.
            </seg>
          </u>
          <u xml:id="i-abdeb4446f17e06c-568" prev="i-abdeb4446f17e06c-563" who="Q918261">
            <seg>
              Någon har ställt frågan så här: Varför mår inte våra barn så
              bra som de faktiskt har det?
            </seg>
          </u>
          <u xml:id="i-abdeb4446f17e06c-569" prev="i-abdeb4446f17e06c-563" who="Q918261">
            <seg>
              Ingen tycks i dag sitta inne med hela och fulla sanningen om
              hur vi kommer till rätta med den psykiska ohälsan bland barn och
              ungdomar, men det är förstås inte ett skäl att blunda för problemen.
              Är de här frågorna viktiga? Har de med politiken att göra? Ja,
              mitt svar på båda frågorna är förstås: Självklart, det här har
              med politik att göra. Även de frågor som inte har de lätta svaren
              bifogade behöver förstås diskuteras, för vad kan vara viktigare
              än att bygga ett samhälle som ger våra barn och ungdomar framtidstro,
              en vilja att gå vidare och glädje i livet?
            </seg>
          </u>
          <u xml:id="i-abdeb4446f17e06c-570" prev="i-abdeb4446f17e06c-563" who="Q918261">
            <seg>
              Hur åstadkoms tid för att bygga de livsviktiga relationerna mellan
              föräldrar och barn, mellan människor i stort? Hur skapas utrymme
              för vila och återhämtning i en tillvaro där aktiviteter pågår
              och pockar på ungdomarnas uppmärksamhet 24 timmar om dygnet, 7
              dagar i veckan, 365 dagar om året?
            </seg>
          </u>
          <u xml:id="i-abdeb4446f17e06c-571" prev="i-abdeb4446f17e06c-563" who="Q918261">
            <seg>
              Herr ålderspresident! Vi måste i all vår strävan att åstadkomma
              det goda samhället säkerställa goda uppväxtvillkor för våra barn
              och unga. Mycket i politiken handlar om ekonomi, och det ska inte
              råda någon som helst tvekan om att jag och Kristdemokraterna ser
              betydelsen av tillväxt, entreprenörskap och jobb och att vi driver
              på för en positiv ekonomisk utveckling med alla de medel vi har.
              Men alla de frågor som vi hanterar är inte ekonomiskt betingade.
              Ibland är kanske inte svaren mer politik utan mindre politik.
              Ibland behöver politiken ta ett steg tillbaka för att göra det
              möjligt för människor och familjer att finna lösningar utifrån
              just sina egna behov och önskemål. Och just när det gäller uppväxtvillkoren
              för våra barn och unga är inte lösningen enbart högre tillväxt
              eller jämnare fördelning. Det handlar om många andra saker, om
              hur vi utformar familjepolitiken, om att uppvärdera familjerna
              och föräldraskapet, om vuxnas ansvar för sina barn, om relationer
              och, för att ta till riktigt stora ord, om samhällsgemenskap.
            </seg>
          </u>
          <u xml:id="i-abdeb4446f17e06c-572" prev="i-abdeb4446f17e06c-563" who="Q918261">
            <seg>
              Herr ålderspresident! Jag ska övergå till att tala om våra äldre.
            </seg>
          </u>
          <u xml:id="i-abdeb4446f17e06c-573" prev="i-abdeb4446f17e06c-563" who="Q918261">
            <seg>
              På fredag sker årets första pensionsutbetalning. Inkomstpensionärerna
              kan glädja sig åt en ökning av pensionerna med 4,1 procent. Och
              vad betyder det? Ja, i genomsnitt innebär det 468 kronor mer per
              månad i plånboken. Det är den högsta reala pensionsökningen någonsin.
              Därutöver kommer den fjärde av skattesänkningar för pensionärerna.
              Totalt har då skatterna för pensionärerna sänkts med 14 miljarder
              kronor. För garantipensionärerna motsvarar skattesänkningen en
              extra pensionsutbetalning per år. Jag tar det igen: För en garantipensionär
              motsvarar skattesänkningen en extra pensionsutbetalning per år.
              För ogifta pensionärer höjs också bostadstillägget med 170 kronor
              per månad. 2013 blir ett bra år för landets pensionärer.
            </seg>
          </u>
          <u xml:id="i-abdeb4446f17e06c-574" prev="i-abdeb4446f17e06c-563" who="Q918261">
            <seg>
              Herr ålderspresident! Varje årskull som har gått i pension under
              de senaste tio åren har kunnat räkna med att den genomsnittliga
              livslängden blir 3040 dagar längre än för föregående årskull.
              Vi lever längre för varje år som går och varje årskull. Det är
              förstås en fantastisk utveckling. Allt fler friska och aktiva
              år läggs ovanpå den yrkesverksamma tiden. Allt fler väljer också
              att arbeta vidare längre, och det är förstås väldigt positivt.
              Det är bra för den egna ekonomin, det är bra för utbudet av arbetande
              personer och bra för livskvaliteten för den som vill jobba vidare.
              Men förr eller senare är det ändå så, hur obehagligt det än kan
              låta för alla i kammaren, att sjukdomar kommer i kapp oss.
            </seg>
          </u>
          <u xml:id="i-abdeb4446f17e06c-575" prev="i-abdeb4446f17e06c-563" who="Q918261">
            <seg>
              Vi vet hur den demografiska situationen ser ut, och den ställer
              oss inför väldigt stora utmaningar. Alla har vi tagit del av larmrapporter
              och skandaler i äldrevården som upprört oss. Det har varit i kommunal
              regi och i privat regi, och var det än förekommer ska det förstås
              bekämpas. I alla de sammanhang där vården och omsorgen fungerar
              så väl som den faktiskt gör på många håll blir knappast rapporteringen
              över huvud taget kommen till stånd.
            </seg>
          </u>
          <u xml:id="i-abdeb4446f17e06c-576" prev="i-abdeb4446f17e06c-563" who="Q918261">
            <seg>
              Herr ålderspresident! Regeringen bedriver tillsammans med Sveriges
              Kommuner och Landsting ett arbete för att förbättra vården, inte
              minst för de mest sjuka äldre. Regeringen satsar 4 miljarder kronor
              under en fyraårsperiod på att driva på utvecklingen, och det finns
              naturligtvis påtagliga skäl att fortsätta det arbetet. Det finns
              brister. Men vi börjar också som ett resultat av detta arbete
              att kunna avläsa en del framgångar.
            </seg>
          </u>
          <u xml:id="i-abdeb4446f17e06c-577" prev="i-abdeb4446f17e06c-563" who="Q918261">
            <seg>
              Viktiga steg har tagits för att åstadkomma en bättre och mer
              värdig vård och omsorg. Stora resurser satsas, inte i första hand
              som generella bidrag utan riktade bidrag som är prestationsbaserade.
              Det behövs förändrade synsätt och arbetssätt för att åstadkomma
              resultat, och detta förändrade arbetssätt ger nu resultat.
            </seg>
          </u>
          <u xml:id="i-abdeb4446f17e06c-578" prev="i-abdeb4446f17e06c-563" who="Q918261">
            <seg>
              Andelen äldre personer som har olämpliga läkemedel har minskat
              i alla Sveriges landsting. Vård i livets slutskede utvecklas.
              Det är inte längre bara på några få hospis eller särskilda palliativa
              enheter som människor får en god vård vid livets slut. Ytterst
              få människor är numera ensamma i dödsögonblicket.
            </seg>
          </u>
          <u xml:id="i-abdeb4446f17e06c-579" prev="i-abdeb4446f17e06c-563" who="Q918261">
            <seg>
              Det arbetas intensivt för att förebygga att människor skadas
              och säkerställa att hälsan bibehålls. Varje månad genomförs nu
              19 000 medicinska riskbedömningar för äldre på sjukhus, i hemtjänsten
              och i särskilda boenden. Genom att vård- och omsorgspersonalen
              arbetar med olika insatser för demenssjuka minskar behoven av
              läkemedel och tvångsåtgärder. Både personal och anhöriga vittnar
              om framsteg. Det är självklart bra för de människor som det handlar
              om men också bra för personalen. Vi kan se kraftiga ökningar när
              det gäller antalet demensutredningar, från 523 år 2011 till 6
              643 förra året.
            </seg>
          </u>
          <u xml:id="i-abdeb4446f17e06c-580" prev="i-abdeb4446f17e06c-563" who="Q918261">
            <seg>
              Det sker stora framsteg, men mycket jobb återstår. Vi vet, mot
              bakgrund av den demografiska situationen, att vi behöver ställa
              om, att vi bättre behöver möta de krav som kommer att ställas
              också i morgon, nästa år och om tio år. Detta arbeta pågår, och
              jag kommer inte att ge mig, vi kommer inte att ge oss från alliansregeringens
              sida, förrän alla äldre i vårt land får en god omvårdnad.
            </seg>
          </u>
          <note type="speaker">
            Anf. 109 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-581" next="i-abdeb4446f17e06c-585" who="Q2029325">
            <seg>
              Herr ålderspresident! Jag skulle vilja ställa en fråga om Alliansens
              hållning på det utrikespolitiska området.
            </seg>
          </u>
          <u xml:id="i-abdeb4446f17e06c-582" prev="i-abdeb4446f17e06c-581" who="Q2029325">
            <seg>
              De har varit många genom historien Saddam Hussein i Irak, Idi
              Amin i Uganda, Augusto Pinochet i Chile och till listan över diktatorer
              som har använt de blodigaste medel för att hålla sig kvar vid
              makten och hålla sitt folk i förtryck fogar vi nu ännu en, Syriens
              Bashar al-Asad.
            </seg>
          </u>
          <u xml:id="i-abdeb4446f17e06c-583" prev="i-abdeb4446f17e06c-581" who="Q2029325">
            <seg>
              Genom tv och twitter är vi många som de senaste månaderna har
              sett hans illdåd och den fruktansvärda situationen i Syrien. Det
              vilar en djup tragik i att världssamfundet än en gång misslyckats
              med att stoppa ett blodbad i vardande. Hela den internationella
              rättsordning som vi byggt upp finns där just för att användas
              när sådant här sker.
            </seg>
          </u>
          <u xml:id="i-abdeb4446f17e06c-584" prev="i-abdeb4446f17e06c-581" who="Q2029325">
            <seg>
              Ett stort antal länder kräver nu i ett brev att de verktyg som
              vi byggt upp används, att vi gör tydligt för Syriens diktator
              att han inte kommer att undkomma rättvisan utan ställas inför
              rätta i Internationella brottmålsdomstolen.
            </seg>
          </u>
          <u xml:id="i-abdeb4446f17e06c-585" prev="i-abdeb4446f17e06c-581" who="Q2029325">
            <seg>
              En enda EU-regering har valt att inte underteckna det brevet,
              och det är den svenska alliansregeringen. För mig är detta fullständigt
              obegripligt, och därför vill jag fråga Kristdemokraternas ledare:
              Varför vill Alliansen inte ställa Bashar al-Asad inför rätta i
              Internationella brottmålsdomstolen? Och om man vill det, varför
              valde man att inte underteckna det här brevet?
            </seg>
          </u>
          <note type="speaker">
            Anf. 110 Socialminister GÖRAN HÄGGLUND (KD) replik:
          </note>
          <u xml:id="i-abdeb4446f17e06c-586" next="i-abdeb4446f17e06c-587" who="Q918261">
            <seg>
              Herr ålderspresident! Det som pågår i Syrien är bland det allra
              mest vedervärdiga som vi kan se på den internationella arenan.
              Historiskt är det här också förfärliga illdåd där civilbefolkningen
              betalar det högsta priset. Det är en regim som uppenbarligen inte
              skyr några som helst medel när det gäller att klamra sig fast,
              trots att dess dagar är räknade, och beter sig på ett helt oacceptabelt
              sätt. Vi har sett de försök som FN har gjort att åstadkomma kraftinsatser
              från det internationella samfundet men där Ryssland och Kina tyvärr
              har blockerat de möjligheter som hade kunnat finnas.
            </seg>
          </u>
          <u xml:id="i-abdeb4446f17e06c-587" prev="i-abdeb4446f17e06c-586" who="Q918261">
            <seg>
              Jag tycker för min del att det inte finns några skäl att lägga
              fingrarna emellan utan att vi ska ta varje möjlighet vi har och
              självklart väga av dem mot vad som är mest effektivt för att åstadkomma
              det enda självklara, nämligen att den blodbesudlade regimen i
              Syrien ska störtas och att Syrien ska bli ett demokratiskt land
              där människor får en möjlighet att leva i fred och frihet.
            </seg>
          </u>
          <note type="speaker">
            Anf. 111 GUSTAV FRIDOLIN (MP) replik:
          </note>
          <u xml:id="i-abdeb4446f17e06c-588" next="i-abdeb4446f17e06c-589" who="Q2029325">
            <seg>
              Herr ålderspresident! Sverige firade inrättandet av Internationella
              brottmålsdomstolen, som var ett stort steg framåt för freden och
              för den internationella rätten. I det här fallet handlar det om
              att sätta tryck på Syriens diktator al-Asad, och det handlar om
              att isolera honom och hans regim. Men det handlar också om att
              verka lugnande i ett Syrien som alltmer slits isär genom att klargöra
              att krigsförbrytare oavsett sida kommer att ställas inför rätta,
              och så handlar det om frågan om vilka principer som ska styra.
              Menar vi allvar med de vackra orden om de mänskliga rättigheterna
              och att de gäller alla överallt på jorden, eller är det någonting
              som regimer kan strunta i när de vill?
            </seg>
          </u>
          <u xml:id="i-abdeb4446f17e06c-589" prev="i-abdeb4446f17e06c-588" who="Q2029325">
            <seg>
              Ledare som beordrar blodbad mot civila ska ställas inför rätta
              och dömas hårt och obevekligt. Sverige ska inte darra på manschetten,
              utan i varje sådant läge ska vi stå upp för den internationella
              rättsordningen. Därför är jag, och jag menar det, uppriktigt förvånad
              över att Sverige som enda EU-land valt att inte underteckna brevet
              med det här kravet. Jag skulle vilja ha en förklaring till varför
              vi inte har gjort det.
            </seg>
          </u>
          <note type="speaker">
            Anf. 112 Socialminister GÖRAN HÄGGLUND (KD) replik:
          </note>
          <u xml:id="i-abdeb4446f17e06c-590" next="i-abdeb4446f17e06c-591" who="Q918261">
            <seg>
              Herr ålderspresident! Det är fantastiskt att det har kunnat åstadkommas
              en sådan här domstol, och jag tror att det här är en fantastisk
              möjlighet för det internationella samfundet att ställa människor
              inför rätta. Det kan också i bästa fall spela roll i avskräckande
              syfte så att folkmord eller annat inte kommer till stånd.
            </seg>
          </u>
          <u xml:id="i-abdeb4446f17e06c-591" prev="i-abdeb4446f17e06c-590" who="Q918261">
            <seg>
              Jag har inte själv ställts inför den här frågan. Jag tycker att
              det är självklart att vi med de medel vi har ska verka för att
              diktatorn i Syrien ställs inför rätta och ställs till svars för
              de kränkningar av mänskliga fri- och rättigheter som han har gjort
              sig skyldig till.
            </seg>
          </u>
          <note>
            Partiledardebatten var härmed avslutad.
          </note>
          <note>
            2 § Avsägelse
          </note>
          <note>
            Tjänstgörande ålderspresidenten meddelade att Anti Avsan (M)
            avsagt sig uppdraget som suppleant i EU-nämnden.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till EU-nämnden
          </note>
          <note>
            Tjänstgörande ålderspresidenten meddelade att Socialdemokraternas
            riksdagsgrupp på grund av uppkommen vakans anmält Teres Lindberg
            som suppleant i EU-nämnden och att Moderata samlingspartiets riksdagsgrupp
            på grund av uppkommen vakans anmält Hans Wallmark som suppleant
            i EU-nämnden.
          </note>
          <note>
            Tjänstgörande ålderspresidenten förklarade valda till
          </note>
          <note>
            suppleanter i EU-nämnden
          </note>
          <note>
            4 § Meddelande om frågestund (ändring)
          </note>
          <note>
            Tjänstgörande ålderspresidenten meddelade att vid frågestunden
            torsdagen den 17 januari kl. 14.00 skulle statsrådet Catharina
            Elmsäter-Svärd (M) närvara i stället för utrikesminister Carl
            Bildt (M).
          </note>
          <note>
            5 § Uppföljning av riksdagens tillämpning av subsidiaritetsprincipen
          </note>
          <note>
            Föredrogs
          </note>
          <note type="speaker">
            Anf. 113 BILLY GUSTAFSSON (S):
          </note>
          <u xml:id="i-abdeb4446f17e06c-592" next="i-abdeb4446f17e06c-609" who="Q3375152">
            <seg>
              Herr ålderspresident! Enligt riksdagsordningen ska konstitutionsutskottet
              följa tillämpningen av subsidiaritetsprincipens tillämpning inom
              riksdagen. Vi ska också i ett betänkande meddela kammaren vilka
              iakttagelser vi har gjort och vilka slutsatser vi har dragit.
            </seg>
          </u>
          <u xml:id="i-abdeb4446f17e06c-593" prev="i-abdeb4446f17e06c-592" who="Q3375152">
            <seg>
              Vi har redovisat de här iakttagelserna under ett par års tid
              men kanske inte riktigt fått den uppmärksamhet som jag tycker
              att frågan faktiskt förtjänar. Det är lite otacksamt att försöka
              få uppmärksamhet direkt efter debatten mellan de ledande politikerna,
              men icke förty tycker jag att det här är en viktig fråga. I grund
              och botten handlar det om kompetensfördelning, eller med andra
              ord handlar det om makt. Det är väl för att vi vill få makt att
              kunna påverka samhället som vi vart fjärde år ställer upp i allmänna
              val.
            </seg>
          </u>
          <u xml:id="i-abdeb4446f17e06c-594" prev="i-abdeb4446f17e06c-592" who="Q3375152">
            <seg>
              Det här handlar om en fördelning av makt mellan nationella parlament
              och den europeiska unionen. I samband med ratificeringen av Lissabonfördraget
              framhölls ofta att det skulle stärka de nationella parlamentens
              makt och möjligheter. Bland annat skulle det ske genom de möjligheter
              som de nationella parlamenten gavs via en granskning ur subsidiaritetshänseende.
              Därför tycker jag att det är viktigt att vi, det vill säga riksdagen,
              använder den möjlighet som Lissabonfördraget ger att tillsammans
              med ett antal andra parlament antingen påverka innehållet i ett
              förslag eller till och med förhindra att förslaget behandlas vidare.
            </seg>
          </u>
          <u xml:id="i-abdeb4446f17e06c-595" prev="i-abdeb4446f17e06c-592" who="Q3375152">
            <seg>
              Med andra ord finns det i fördraget ett verktyg eller ett medel
              för vår riksdag, vårt parlament, att tillsammans med andra agera
              så att beslut tas så nära medborgarna som det är ändamålsenligt
              möjligt.
            </seg>
          </u>
          <u xml:id="i-abdeb4446f17e06c-596" prev="i-abdeb4446f17e06c-592" who="Q3375152">
            <seg>
              Herr ålderspresident! Jag tycker att det här är en viktig aspekt
              både sakligt sett och för unionens legitimitet hos de svenska
              medborgarna. Jag tänker ta tillfället i akt och kommentera valda
              delar av betänkandet.
            </seg>
          </u>
          <u xml:id="i-abdeb4446f17e06c-597" prev="i-abdeb4446f17e06c-592" who="Q3375152">
            <seg>
              Det synes som att utskotten i vår riksdag har använt den i förarbetena
              till riksdagsordningen beskrivna så kallade tvåstegsmodellen i
              större utsträckning än vad man har gjort tidigare. Det är en positiv
              utveckling. Jag vill för min del slå fast att jag tror att det
              är både nödvändigt och önskvärt att själva prövningen formmässigt
              i utskotten går så lika till som det är möjligt så att vi har
              ett någorlunda enhetligt sätt att granska lagförslagen ur subsidiaritetssynpunkt.
            </seg>
          </u>
          <u xml:id="i-abdeb4446f17e06c-598" prev="i-abdeb4446f17e06c-592" who="Q3375152">
            <seg>
              Det har kommit upp en diskussion under den pågående perioden,
              och på förekommen anledning vill jag återigen fästa kammarens
              uppmärksamhet det gäller även dem som inte finns i kammaren på
              att en prövning av ett lagförslag ur subsidiaritetssynpunkt inte
              måste ske i dess helhet utan också kan avse delar av ett lagförslag
              om det strider mot subsidiaritetsprincipen. Det har varit föremål
              för funderingar, och därför vill jag göra den markeringen.
            </seg>
          </u>
          <u xml:id="i-abdeb4446f17e06c-599" prev="i-abdeb4446f17e06c-592" who="Q3375152">
            <seg>
              Låt mig göra en reflexion om när man ska granska utfallet av
              hur vi skött granskningarna ur subsidiaritetssynpunkt. Det innehåller
              åtminstone två dimensioner, dels en kvantitativ del, dels en kvalitativ
              del. Att redovisa den kvantitativa delen är förhållandevis enkelt
              medan den kvalitativa delen är betydligt mer grannlaga. Därför
              tror jag att det är viktigt att vi i den svenska riksdagen gör
              ett arbete som syftar till att utveckla arbetssätt och metoder.
            </seg>
          </u>
          <u xml:id="i-abdeb4446f17e06c-600" prev="i-abdeb4446f17e06c-592" who="Q3375152">
            <seg>
              Jag har satt upp två mål för vad jag tycker att arbetssätten
              och metoderna i första hand ska ha som inriktning. Jag tror att
              det är viktigt att vi får metoder, system och arbetssätt som gör
              att vi kan fånga upp hur kompetensfördelningen mellan de nationella
              parlamenten och Europeiska unionen utvecklas. Därmed, kolleger,
              har jag inte sagt att utvecklingen är fel, men det vore fel att
              inte ha kunskap om på vilket sätt den framskrider.
            </seg>
          </u>
          <u xml:id="i-abdeb4446f17e06c-601" prev="i-abdeb4446f17e06c-592" who="Q3375152">
            <seg>
              Det finns ytterligare ett mål för utvecklandet av arbetsmetoder
              och arbetssätt. Jag tror att vi har ett behov av att kunna sätta
              in olika delar av de lagförslag vi får från unionen i en helhet.
              Det är nämligen lätt att hamna i situationen att ett enskilt förslag
              ur subsidiaritetssynpunkt är ganska harmlöst, men om du har tio
              harmlösa förslag kanske bilden blir en annan. Jag vet inte om
              bildspråket är tillämpligt, men det finns risk för att vi inte
              ser skogen för alla träd om vi bara tittar på dem ett och ett.
            </seg>
          </u>
          <u xml:id="i-abdeb4446f17e06c-602" prev="i-abdeb4446f17e06c-592" who="Q3375152">
            <seg>
              Jag vill lite grann kommentera en brist som vi tidigare tagit
              upp och som, glädjande nog, blivit något bättre. Enligt fördraget
              är kommissionen skyldig att motivera varför ett visst lagförslag
              passar bäst att beslutas på unionsnivå. Detta har blivit bättre
              jämfört med tidigare år, men fortfarande återstår en hel del.
              Det är faktiskt enligt fördraget en absolut skyldighet för kommissionen
              att motivera sina förslag.
            </seg>
          </u>
          <u xml:id="i-abdeb4446f17e06c-603" prev="i-abdeb4446f17e06c-592" who="Q3375152">
            <seg>
              Ska jag vara ärlig kan jag säga att jag för egen del har lite
              svårt att förstå hur vi ska kunna göra subsidiaritetsprövningen
              när motiveringarna är undermåliga, eller rentav saknas helt. Det
              är ju i förhållande till mål och motiv som vi ska göra prövningen.
              Avsaknaden av det ena borde göra det ganska svårt att göra prövningen.
              Här tror jag alltså att vi har anledning att fundera lite grann.
            </seg>
          </u>
          <u xml:id="i-abdeb4446f17e06c-604" prev="i-abdeb4446f17e06c-592" who="Q3375152">
            <seg>
              Jag kan konstatera att det fortfarande inför granskningen av
              subsidiaritetsfrågorna är väldigt lite kontakt mellan den svenska
              riksdagen och andra parlament i EU. Jag kan förstå varför. Det
              finns en tidsaspekt, de åtta veckorna, och så vidare, men det
              vore viktigt att utveckla ett bättre samarbete med de andra parlamenten.
              Även här ser jag två skäl för det. Det ena är att vi kanske går
              miste om värdefull information om vi inte kan kommunicera med
              andra parlament. Det andra är att vi går miste om möjligheten
              att uppnå de gränsvärden som finns i fördraget så att vi ska kunna
              påverka innehållet i ett lagförslag.
            </seg>
          </u>
          <u xml:id="i-abdeb4446f17e06c-605" prev="i-abdeb4446f17e06c-592" who="Q3375152">
            <seg>
              Här, herr ålderspresident, vill jag lyfta fram att vi i Sverige
              i förhållande till vår storlek har det parlament som gör överlägset
              flest subsidiaritetsprövningar. Låt det sjunka in, och låt oss
              fundera lite grann på det.
            </seg>
          </u>
          <u xml:id="i-abdeb4446f17e06c-606" prev="i-abdeb4446f17e06c-592" who="Q3375152">
            <seg>
              Av samma skäl som de jag nyss nämnde tycker jag att det också
              finns anledning att fundera på hur vi på ett bättre sätt kan tillse
              att det informationssystem som jobbats fram kommer till bättre
              användning, nämligen det som kallas för IPEX.
            </seg>
          </u>
          <u xml:id="i-abdeb4446f17e06c-607" prev="i-abdeb4446f17e06c-592" who="Q3375152">
            <seg>
              Låt mig avslutningsvis nämna ytterligare två iakttagelser. Från
              KU gav vi remissmöjlighet till andra utskott, och det har förts
              fram tankar om att riksdagen skulle göra någon form av avgränsning
              beträffande vilka ärenden som ska subsidiaritetsprövas. Frågan
              har behandlats i utskottet, och man har kommit fram till att det
              vore väldigt olyckligt; jag vill gärna understryka att det dessutom
              är min personliga uppfattning. Då skulle vi riskera att hamna
              i en situation där vi inte har kontroll över hur kompetensförflyttningen
              mellan de nationella parlamenten och EU kan ske.
            </seg>
          </u>
          <u xml:id="i-abdeb4446f17e06c-608" prev="i-abdeb4446f17e06c-592" who="Q3375152">
            <seg>
              Jag vill avsluta med att säga att det är en brist att vi inte
              har kunskap om vad som händer med de motiverade yttranden som
              vi från den svenska riksdagen lämnat och där vi haft invändningar
              ur subsidiaritetssynpunkt. Vad händer med dem när de kommer ned
              till unionen? Vi har tittat på det, och vi vet faktiskt inte vad
              som händer. Det tycker jag är ett utvecklingsområde.
            </seg>
          </u>
          <u xml:id="i-abdeb4446f17e06c-609" prev="i-abdeb4446f17e06c-592" who="Q3375152">
            <seg>
              Med dessa ord yrkar jag bifall till utskottets förslag i betänkandet.
            </seg>
          </u>
          <note type="speaker">
            Anf. 114 LARS ELINDERSON (M):
          </note>
          <u xml:id="i-abdeb4446f17e06c-610" next="i-abdeb4446f17e06c-627" who="Q5708979">
            <seg>
              Herr ålderspresident! Jag vill börja med att instämma i det som
              Billy Gustafsson sade inledningsvis, att detta är en principiellt
              viktig fråga. Det är synd att den inte väcker lika stor uppmärksamhet
              nu som den gjorde när vi slöt Lissabonfördraget. Det var en av
              de centrala frågorna beträffande hur det nationella inflytandet
              över EU och EU:s olika organ skulle lyftas fram.
            </seg>
          </u>
          <u xml:id="i-abdeb4446f17e06c-611" prev="i-abdeb4446f17e06c-610" who="Q5708979">
            <seg>
              Förutom att debatten äger rum efter partiledardebatten är det
              kanske enigheten i dessa frågor, både i utskottet och i riksdagen
              liksom i det svenska samhället i dess helhet, som gör att frågan
              i sig inte blir speciellt dramatisk. Men om vi ser till den långsiktiga
              utvecklingen tror jag dock, precis som Billy, att det är viktigt
              att följa upp konsekvenserna av subsidiaritetsgranskningen, alltså
              huruvida det över åren sker en kompetensförflyttning mellan de
              nationella parlamenten och EU:s centrala organ.
            </seg>
          </u>
          <u xml:id="i-abdeb4446f17e06c-612" prev="i-abdeb4446f17e06c-610" who="Q5708979">
            <seg>
              Det yttersta ansvaret för att föra Sveriges talan i EU ligger
              naturligtvis hos regeringen genom Europeiska rådet och indirekt
              genom kommissionen. Framför allt gäller det de områden där EU
              har exklusiv beslutanderätt, till exempel tullunionen, vissa konkurrensregler
              och den gemensamma handelspolitiken. För övriga områden är befogenheten
              delad mellan EU och medlemsländerna. Det gemensamma på dessa områden
              syftar till att harmonisera och samordna lagstiftning och regelverk
              för att underlätta den fria rörligheten och integrationen mellan
              enskilda medlemsländer och medborgarna.
            </seg>
          </u>
          <u xml:id="i-abdeb4446f17e06c-613" prev="i-abdeb4446f17e06c-610" who="Q5708979">
            <seg>
              Enligt subsidiaritetsprincipen ska unionen på de områden där
              EU inte har exklusiv befogenhet vidta en åtgärd endast om och
              i den mån som målen för den planerade åtgärden inte i tillräcklig
              utsträckning kan uppnås av de enskilda medlemsstaterna. Det är
              det som de nationella parlamentens subsidiaritetsprövning handlar
              om.
            </seg>
          </u>
          <u xml:id="i-abdeb4446f17e06c-614" prev="i-abdeb4446f17e06c-610" who="Q5708979">
            <seg>
              Som Billy var inne på har de tidigare granskningarna framför
              allt varit kvantitativa. Konstitutionsutskottet har mätt och redovisat
              antalet granskningar fördelat på olika utskott inom skilda ämnesområden.
            </seg>
          </u>
          <u xml:id="i-abdeb4446f17e06c-615" prev="i-abdeb4446f17e06c-610" who="Q5708979">
            <seg>
              Vi har också granskat den modell som har tillämpats, avgränsning
              mellan subsidiaritets- och proportionalitetsprincipen, den omtalade
              tidsfristen, kommissionens motiveringar och informationsutbytet
              mellan de enskilda parlamenten bland annat genom informationsdatabasen
              IPEX.
            </seg>
          </u>
          <u xml:id="i-abdeb4446f17e06c-616" prev="i-abdeb4446f17e06c-610" who="Q5708979">
            <seg>
              Att göra en kvalitativ bedömning av tillämpningarna av subsidiaritetsprincipen
              och huruvida de påverkar till exempel kompetensfördelningen mellan
              EU och medlemsstaterna är en svårare process. Utskottet lyfter
              i betänkandet fram några reflexioner från årets granskning. Jag
              ska avsluta med att kommentera tre av dessa.
            </seg>
          </u>
          <u xml:id="i-abdeb4446f17e06c-617" prev="i-abdeb4446f17e06c-610" who="Q5708979">
            <seg>
              Flera utskott har i sina yttranden framfört synpunkter på att
              riksdagen i likhet med andra länders parlament borde införa någon
              form av urval av vilka utkast till lagstiftningsakter som ska
              prövas. Utskottet har enhälligt uppfattningen att övervägande
              skäl talar för att behålla den nuvarande ordningen, som Billy
              Gustafsson var inne på.
            </seg>
          </u>
          <u xml:id="i-abdeb4446f17e06c-618" prev="i-abdeb4446f17e06c-610" who="Q5708979">
            <seg>
              Även om riksdagsordningen ställer krav på att samtliga utkast
              till lagstiftningsakter ska prövas i utskotten finns det inget
              som hindrar att någon form av förenklad behandling används, till
              exempel en sådan som trafikutskottet tidigare använt sig av. Men
              vi är eniga om att vi bör ha kvar principen att alla lagstiftningsärenden
              ska prövas.
            </seg>
          </u>
          <u xml:id="i-abdeb4446f17e06c-619" prev="i-abdeb4446f17e06c-610" who="Q5708979">
            <seg>
              Finansutskottet, skatteutskottet och justitieutskottet påpekar
              att tillämpningen av subsidiaritetsprincipen är svår när förslagen
              utgör en del i ett större lagstiftningsprojekt. Billy Gustafsson
              var också inne på detta. Det gäller till exempel inom finansmarknadsområdet
              och den ekonomiska monetära politiken inom unionen.
            </seg>
          </u>
          <u xml:id="i-abdeb4446f17e06c-620" prev="i-abdeb4446f17e06c-610" who="Q5708979">
            <seg>
              Även om prövningen av de enskilda delarna inte föranleder någon
              erinran av subsidiaritetsskäl innebär det samlade utfallet inom
              dessa områden att lagstiftningen på EU-nivån har stärkts på bekostnad
              av den nationella beslutskraften.
            </seg>
          </u>
          <u xml:id="i-abdeb4446f17e06c-621" prev="i-abdeb4446f17e06c-610" who="Q5708979">
            <seg>
              När EU-lagstiftning beslutas på ett område blir utrymmet för
              nationell lagstiftning i motsvarande mån mindre, och EU:s kompetens
              ökar inom de aktuella områdena. En samlad bedömning skulle därför
              eventuellt ha gett ett annat utslag i subsidiaritetsfrågan. Det
              är viktigt att fortsatt lägga tid på att studera den frågan.
            </seg>
          </u>
          <u xml:id="i-abdeb4446f17e06c-622" prev="i-abdeb4446f17e06c-610" who="Q5708979">
            <seg>
              Skatteutskottet har på samma sätt påpekat att det sker en rejäl
              kompetensöverföring om två förslag som utskottet under 2011 lämnat
              utlåtande om genomförs. Justitieutskottet konstaterar att det
              samarbete som finns inom EU på straffrättens område när det gäller
              gränskontroll också innebär att den nationella kompetensen förs
              över till EU, vilket i många fall är nödvändigt för att uppnå
              ett effektivt samarbete på området.
            </seg>
          </u>
          <u xml:id="i-abdeb4446f17e06c-623" prev="i-abdeb4446f17e06c-610" who="Q5708979">
            <seg>
              KU betonar mot denna bakgrund vikten av att uppmärksamma den
              samlade effekt som olika förslag kan ha, vilket kan vara svårt
              att överblicka vid subsidiaritetsprövningar av enskilda förslag.
            </seg>
          </u>
          <u xml:id="i-abdeb4446f17e06c-624" prev="i-abdeb4446f17e06c-610" who="Q5708979">
            <seg>
              Herr ålderspresident! Näringsutskottet har i sitt yttrande till
              KU framfört att man anser att rutiner bör införas för att följa
              upp hur riksdagens invändningar mot subsidiaritetsprincipens tillämpning
              har tillgodosetts i den antagna lagstiftningen, det vill säga
              i nästa steg i lagstiftningsprocessen. Konstitutionsutskottet
              delar denna uppfattning.
            </seg>
          </u>
          <u xml:id="i-abdeb4446f17e06c-625" prev="i-abdeb4446f17e06c-610" who="Q5708979">
            <seg>
              I dag saknas sådana fasta rutiner för informationen när lagstiftningen
              väl har antagits. Den så kallade Lissabonutredningen ansåg att
              det åligger de enskilda utskotten att bevaka den fortsatta lagstiftningsprocessen.
            </seg>
          </u>
          <u xml:id="i-abdeb4446f17e06c-626" prev="i-abdeb4446f17e06c-610" who="Q5708979">
            <seg>
              Även om det formellt sett är utskottens uppgift anser konstitutionsutskottet
              att det vore bra om det fanns ett stöd för utskotten, som kunde
              ges i en mer systematisk uppföljning, centralt i Riksdagsförvaltningen.
            </seg>
          </u>
          <u xml:id="i-abdeb4446f17e06c-627" prev="i-abdeb4446f17e06c-610" who="Q5708979">
            <seg>
              Med detta, herr ålderspresident, ställer jag mig bakom anmälan
              i konstitutionsutskottets betänkande.
            </seg>
          </u>
          <note type="speaker">
            Anf. 115 PER-INGVAR JOHNSSON (C):
          </note>
          <u xml:id="i-abdeb4446f17e06c-628" next="i-abdeb4446f17e06c-634" who="Q5889601">
            <seg>
              Herr ålderspresident! Riksdagen prövar löpande att beslut som
              kan och bör fattas i Sverige också fattas i Sverige av riksdagen
              och inte av EU, Europeiska unionen. Detta sker i form av subsidiaritetsprövningar.
            </seg>
          </u>
          <u xml:id="i-abdeb4446f17e06c-629" prev="i-abdeb4446f17e06c-628" who="Q5889601">
            <seg>
              I riksdagen görs en gång om året ett omfattande arbete, främst
              av våra utskottskanslier, för att samlat följa upp tillämpningen
              av subsidiaritetsprincipen. Det vi nu behandlar är denna uppföljning
              av subsidiaritetsprövningar som är gjorda under 2011. Denna uppföljning
              har konstitutionsutskottet och vårt kansli ett samlat huvudansvar
              för.
            </seg>
          </u>
          <u xml:id="i-abdeb4446f17e06c-630" prev="i-abdeb4446f17e06c-628" who="Q5889601">
            <seg>
              Uppföljningen visar att det gjordes 124 subsidiaritetsprövningar
              2011. Vår riksdag är det parlament inom EU som gör flest prövningar
              av om lagstiftningsförslag från EU fattas på rätt nivå. Vi prövar
              samtliga förslag från EU ur den aspekten. Sverige är också det
              land som avger flest motiverade yttranden med kritik och synpunkter
              på lagstiftningsförslagen ur subsidiaritetsprövningssynpunkt.
            </seg>
          </u>
          <u xml:id="i-abdeb4446f17e06c-631" prev="i-abdeb4446f17e06c-628" who="Q5889601">
            <seg>
              Tyvärr kan vi i uppföljningen se att vår kritik när det gäller
              rätt lagstiftningsnivå inte har haft någon effekt. Vi har inte
              haft tillräckligt många andra länder med oss som delat vår kritik.
              Det har gjort att vi inte har kunnat ändra eller stoppa, som jag
              uppfattar det, något enda lagstiftningsförslag från EU ur den
              aspekten.
            </seg>
          </u>
          <u xml:id="i-abdeb4446f17e06c-632" prev="i-abdeb4446f17e06c-628" who="Q5889601">
            <seg>
              Den slutsats som konstitutionsutskottet drar av uppföljningen
              är att vi i vår riksdag behöver bli bättre på att samarbeta med
              andra parlament inom EU för att påverka EU:s lagstiftningsarbete.
            </seg>
          </u>
          <u xml:id="i-abdeb4446f17e06c-633" prev="i-abdeb4446f17e06c-628" who="Q5889601">
            <seg>
              Vi lyfter i vårt ställningstagande från konstitutionsutskottet
              fram att riksdagens samtliga utskott borde utnyttja riksdagens
              ständige representant i Bryssel för att uppmärksamma andra länder
              på de invändningar som vi har från Sverige när det gäller vem
              som ska fatta besluten.
            </seg>
          </u>
          <u xml:id="i-abdeb4446f17e06c-634" prev="i-abdeb4446f17e06c-628" who="Q5889601">
            <seg>
              Lyckas vi inte få fler länder med oss än hittills är det stora
              arbete som görs i våra utskott och kanslier i riksdagen tyvärr
              förgäves. Därför är det viktigt att vi blir aktivare på området
              så att det jobb vi gör i kanslierna och utskotten också får effekt
              på EU. Jag ställer mig bakom utskottets anmälan.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Snabbare omval
          </note>
          <note>
            Föredrogs
          </note>
          <note type="speaker">
            Anf. 116 PETER ERIKSSON (MP):
          </note>
          <u xml:id="i-abdeb4446f17e06c-635" next="i-abdeb4446f17e06c-643" who="Q470630">
            <seg>
              Herr ålderspresident! Vi har tagit på oss en del uppgifter i
              KU när det gäller valsystemet under den här mandatperioden. Vi
              kom fram med ett betänkande med ett ganska stort tillkännagivande
              häromåret för att förbättra och förstärka valsystemet och se till
              att vi upprätthåller ett förtroende bland medborgarna för det.
              Regeringen har också tillsatt en utredning i frågan som har börjat
              komma med en rad olika svar på de frågor som vi har tagit upp
              och förslag till förbättringar för att se till att valsystemet
              fungerar.
            </seg>
          </u>
          <u xml:id="i-abdeb4446f17e06c-636" prev="i-abdeb4446f17e06c-635" who="Q470630">
            <seg>
              I dag har vi att diskutera nästa steg i detta. Det handlar om
              snabbare omval. Den som kommer ihåg vet hur det gick till vid
              det senaste valet vi hade i Sverige 2010. Efter att valet var
              färdigt och alla hade lagt sina röster kom det en fas som inte
              var så vidare vacker att se när vi fick fler överklaganden än
              tidigare som gällde valet.
            </seg>
          </u>
          <u xml:id="i-abdeb4446f17e06c-637" prev="i-abdeb4446f17e06c-635" who="Q470630">
            <seg>
              Det tog väldigt lång tid innan besluten, till att börja med,
              var fattade om dessa överklaganden. Det ledde till slut till beslut
              som innebar fler omval än vad vi brukar ha. I några fall var det
              ganska stora och viktiga val, till exempel valet till regionen
              i Västra Götaland. Det berörde många människor, och det tog flera
              månader innan omvalet kunde verkställas.
            </seg>
          </u>
          <u xml:id="i-abdeb4446f17e06c-638" prev="i-abdeb4446f17e06c-635" who="Q470630">
            <seg>
              Vi i konstitutionsutskottet har varit lite bekymrade över denna
              utveckling. Om utvecklingen med ännu fler överklaganden, fler
              omval och lång tid mellan det ordinarie valet och omvalet fortsätter
              i framtida val tror vi att det finns en risk att det undergräver
              förtroendet för våra demokratiska val i Sverige. Det är en utveckling
              som vi inte vill se. Därför har vi funderat lite extra på vad
              vi kan göra för att utvecklingen inte ska fortsätta.
            </seg>
          </u>
          <u xml:id="i-abdeb4446f17e06c-639" prev="i-abdeb4446f17e06c-635" who="Q470630">
            <seg>
              En sak som vi tog upp också i det tidigare betänkandet, som jag
              nämnde i början, är frågan om utbildning av valförrättare. När
              man tittar på detta lite noggrannare visar det sig att många av
              överklagandena rör hur man har hanterat detta på olika ställen.
              Det tycks vara så att kunskapen bland valförrättare om hur valet
              ska gå till tyvärr är sjunkande i viss utsträckning. Det är någonting
              som vi borde kunna komma till rätta med relativt lätt. Vi borde
              besluta att se till att alla valförrättare har en ordentlig utbildning
              och vet vilka regler som gäller när man medverkar i detta. Vi
              har inte konkret tagit ställning till att vi ska ha en fast utbildning
              och så vidare, men vi tror att det är viktigt att utbildningen
              stärks bland valförrättarna.
            </seg>
          </u>
          <u xml:id="i-abdeb4446f17e06c-640" prev="i-abdeb4446f17e06c-635" who="Q470630">
            <seg>
              Det handlar om att minimera antalet överklaganden och se till
              att vi får färre omval. Men det blir ändå en del omval. Vi kan
              inte helt garantera att vi trots allt inte får en utveckling där
              vi får fler omval i framtiden. Då är det viktigt att vi ser till
              att tidsperioden inte blir alltför lång. Ett dilemma med den situation
              som har rått är att när det dröjer flera månader, som det gjorde
              nu i det senaste valet, slutar det med att partierna väljer nya
              listor. Det kanske är helt andra människor än vid det ordinarie
              valet som kommer in på listorna. Detta gör att man kan ifrågasätta
              om det är ett omval. Det kanske egentligen är ett nyval, med helt
              nya förutsättningar. Det är lång tid emellan, och det handlar
              kanske också om andra människor.
            </seg>
          </u>
          <u xml:id="i-abdeb4446f17e06c-641" prev="i-abdeb4446f17e06c-635" who="Q470630">
            <seg>
              Detta gör att vi har funderat på hur vi ska kunna korta ned tiden.
              Konstitutionsutskottets mål med propositionen är i detta fall
              att vi ska få ned tiden mellan det ordinarie valet och omvalet
              så mycket som möjligt. Vi har några idéer om hur det skulle kunna
              gå till. Vi vill till exempel förstärka Valprövningsnämnden, som
              fattar beslut om överklaganden. Detta handlar ofta om personer
              som jobbar här i Riksdagsförvaltningen. Vi tycker att organisationen
              behöver förstärkas. Det vore också bra om vi kunde få en person
              som var mer av kanslichef under perioden och som kunde förbereda
              och planera verksamheten i lite större utsträckning. Detta kan
              ju beröra ganska många omval och regioner där vi har fått in överklaganden.
              På så sätt kan vi få hela processen och beslutsprocessen så effektiv
              och snabb som möjligt.
            </seg>
          </u>
          <u xml:id="i-abdeb4446f17e06c-642" prev="i-abdeb4446f17e06c-635" who="Q470630">
            <seg>
              Vi har också beslutat att vi vill göra ett tillkännagivande i
              ett antal frågor. Det handlar just om att snabba upp det hela.
              Från konstitutionsutskottet skulle vi vilja att man beslutar att
              omvalet ska ske inom en viss tidsfrist. Efter Valprövningsnämndens
              beslut ska det finnas en tidsram på ett visst antal dagar inom
              vilken omvalet måste ske. Denna tidsfrist bör vara så kort som
              möjligt. Vi vill att regeringen ska utreda detta igen, för vi
              vill till varje pris att en frist ska vara så kort som möjligt
              om man ska införa en sådan. Samtidigt bör man gå igenom det hela
              och se till att valet och det ordinarie valet är så likartade
              som möjligt. Man bör alltså inte ha nya listor. Om det inte är
              några enskilda människor som har avlidit under tiden bör man ha
              samma vallistor och så långt som möjligt samma villkor vid omvalet
              som vid det ordinarie. Detta är i korthet vad konstitutionsutskottet
              här föreslår.
            </seg>
          </u>
          <u xml:id="i-abdeb4446f17e06c-643" prev="i-abdeb4446f17e06c-635" who="Q470630">
            <seg>
              Vi har alltså ett antal uttalanden om Valprövningsnämnden och
              om hur denna organisation bör förstärkas, men också ett tillkännagivande
              i form av ett utskottsinitiativ som handlar om att få omvalet
              att fungera snabbare, bättre och effektivare så att människor
              kan göra sitt val utifrån så likartade förutsättningar som möjligt
              och så snabbt som möjligt.
            </seg>
          </u>
          <note type="speaker">
            Anf. 117 BILLY GUSTAFSSON (S):
          </note>
          <u xml:id="i-abdeb4446f17e06c-644" next="i-abdeb4446f17e06c-656" who="Q3375152">
            <seg>
              Herr ålderspresident! Som Peter Eriksson har redovisat handlar
              detta om hur vi ska hantera framtida situationer med krav på omval.
              Det finns en risk för att jag kommer att upprepa en del av vad
              Peter har sagt, men jag ska försöka skala bort det som jag snabbt
              i huvudet känner att Peter sade och som jag inte behöver tillägga.
            </seg>
          </u>
          <u xml:id="i-abdeb4446f17e06c-645" prev="i-abdeb4446f17e06c-644" who="Q3375152">
            <seg>
              Betänkandet handlar om tankar på hur man hanterar en omvalssituation.
              Låt mig först bara konstatera att vi har en parlamentarisk utredning
              som tittar på vårt vallagssystem. Utredningen lämnade ett delbetänkande
              för en vecka sedan, och den har sedan ett antal uppgifter kvar
              som ska lämnas i ett betänkande en bit in på detta nya år.
            </seg>
          </u>
          <u xml:id="i-abdeb4446f17e06c-646" prev="i-abdeb4446f17e06c-644" who="Q3375152">
            <seg>
              Jag tänker återkomma lite grann i slutet till hur vi ska koppla
              ihop dessa två delar dels det vi talar om i betänkandet, dels
              det faktum att vi har en parlamentarisk utredning. Det beror inte
              bara på att jag själv råkar sitta med i utredningen; jag har kolleger
              från utskottet som också sitter där. Jag ska återkomma till varför
              jag tycker att det hela verkar logiskt.
            </seg>
          </u>
          <u xml:id="i-abdeb4446f17e06c-647" prev="i-abdeb4446f17e06c-644" who="Q3375152">
            <seg>
              Den uppkomna situationen beror, som Peter var inne på, på det
              som hände efter valet 2010. Det finns två delar som dyker upp
              i huvudet som det på något sätt blir problem med och som vi behöver
              fundera över. Det ena är varför det uppstod ett behov av omval.
              Det andra är det faktum att vi inte har ett i författning angivet
              regelverk för hur detta ska gå till. Det är bara omval, och sedan
              finns det i princip ingenting mer. Det ena problemet är alltså
              varför behovet uppstår, och det andra är att vi inte har regler
              för hur vi ska hantera omval.
            </seg>
          </u>
          <u xml:id="i-abdeb4446f17e06c-648" prev="i-abdeb4446f17e06c-644" who="Q3375152">
            <seg>
              Peter har varit inne på orsaken till att behov av omval uppstår.
              Det finns en del handhavandebekymmer, en del missar som beror
              på mänskligt tillkortakommande och så vidare. Men alla är väl
              överens om att det var väldans olyckligt att det dröjde ända fram
              till maj månad året efter det ordinarie valet innan omvalet kom
              till stånd.
            </seg>
          </u>
          <u xml:id="i-abdeb4446f17e06c-649" prev="i-abdeb4446f17e06c-644" who="Q3375152">
            <seg>
              Grunden för den parlamentariska utredning som jag nämnde nyss
              är egentligen ett tillkännagivande ifrån riksdagen efter det att
              vi i KU hade hanterat ett antal motioner som kom efter valet 2010.
              Då tillsatte vi en arbetsgrupp som tittade på vad som hände vid
              det här tillfället 2010. Den kom då fram till behovet av regler
              för omval.
            </seg>
          </u>
          <u xml:id="i-abdeb4446f17e06c-650" prev="i-abdeb4446f17e06c-644" who="Q3375152">
            <seg>
              Med stöd av den analys som arbetsgruppen gjorde har KU enhälligt
              enats om vi genom ett utskottsinitiativ föreslår riksdagen att
              göra ett tillkännagivande till regeringen. Det är det första,
              och det handlar om de författningsregler som vi menar saknas.
              Det andra vi talar om i betänkandet är just behovet av en förstärkning
              av beredningsorganisationen, det vill säga Valprövningsnämnden.
            </seg>
          </u>
          <u xml:id="i-abdeb4446f17e06c-651" prev="i-abdeb4446f17e06c-644" who="Q3375152">
            <seg>
              Kolleger! Jag utgår ifrån att riksdagen kommer att tillse att
              Valprövningsnämnden, som är en del av riksdagens organisation,
              har erforderliga resurser i framtiden så att det inte drar ut
              så långt i tiden som skedde den här gången på grund av bristande
              resurser.
            </seg>
          </u>
          <u xml:id="i-abdeb4446f17e06c-652" prev="i-abdeb4446f17e06c-644" who="Q3375152">
            <seg>
              Herr ålderspresident! Att jag engagerar mig så mycket som jag
              gör nu för detta beror på att jag tycker att detta har en djupt
              demokratisk dimension. Tänk tanken att människor utanför det här
              huset börjar tvivla på att våra val går rätt till på grund av
              det som hände 2010! Vad händer om människor börjar svikta i sin
              tilltro till vårt demokratiska system? En förutsättning för förtroendet
              är att man känner att det går sjyst till och att det är okej.
              Den typ av tillkortakommande som det blev 2010 får inte förekomma.
              Därför tycker jag att detta är en oerhört viktig fråga.
            </seg>
          </u>
          <u xml:id="i-abdeb4446f17e06c-653" prev="i-abdeb4446f17e06c-644" who="Q3375152">
            <seg>
              Jag vill kommentera en sak till. Jag delar Peter Erikssons uppfattning
              att man ska skilja mellan omval och extraval, det som vi i folkligt
              tal brukar kalla nyval. Konstitutionellt kallas det extraval.
              Ett extraval är ett nytt val. Det sker utifrån en ny förutsättning.
            </seg>
          </u>
          <u xml:id="i-abdeb4446f17e06c-654" prev="i-abdeb4446f17e06c-644" who="Q3375152">
            <seg>
              Ett omval handlar om att göra om det ordinarie valet. Då är det
              angeläget att förutsättningarna är så lika som möjligt. Där har
              vi tidsaspekten. Det får inte gå för lång tid, för då hinner det
              hända en massa saker politiskt. De politiska förutsättningarna
              för både opposition och regeringspartier är kanske annorlunda
              och kommer därmed att påverka den framtida regeringsbildningen
              på ett sätt som inte skulle ha hänt vid det ordinarie tillfället.
              Det skulle vara djupt olyckligt.
            </seg>
          </u>
          <u xml:id="i-abdeb4446f17e06c-655" prev="i-abdeb4446f17e06c-644" who="Q3375152">
            <seg>
              Jag tror också att det är viktigt att vi får en bättre författning
              där vi har regler som klarar ut tidsgränser och den typen av saker
              i detta.
            </seg>
          </u>
          <u xml:id="i-abdeb4446f17e06c-656" prev="i-abdeb4446f17e06c-644" who="Q3375152">
            <seg>
              Jag ska sluta med att säga att det självfallet är regeringen
              som beslutar om hur den hanterar ett tillkännagivande. Jag utgår
              ifrån att regeringen kommer att hörsamma tillkännagivandet i dess
              materiella mening och göra någonting. Jag kanske till och med
              kan drista mig till att säga, och gärna få det i protokollet,
              att för mig vore det logiskt att regeringen, utifrån det här tillkännagivandet,
              gav ett tilläggsuppdrag till den sittande parlamentariska utredningen
              som jobbar med valfrågor. Jag utgår ifrån att vi fattar beslut
              om detta tillkännagivande strax efter kl. 16 i dag.
            </seg>
          </u>
          <note>
            Herr ålderspresident! Med detta yrkar jag bifall till förslaget
            i betänkande 13.
          </note>
          <note type="speaker">
            Anf. 118 ANDREAS NORLÉN (M):
          </note>
          <u xml:id="i-abdeb4446f17e06c-657" next="i-abdeb4446f17e06c-673" who="Q4755577">
            <seg>
              Herr ålderspresident! Luften var kall och klar. Det blåste lite
              lätt, och löven skiftade i gult och rött. Jag begav mig till min
              gamla högstadieskola, Lysingskolan i Ödeshög. Där utanför möttes
              jag av vänliga personer som gav mig valsedlar. Jag log och tog
              emot dem, men jag hade redan bestämt mig. Jag skulle bidra på
              det sätt jag kunde till att Carl Bildt kunde bli Sveriges statsminister.
              Dessutom fanns mitt namn på en av de vita valsedlarna. Jag stod
              ganska långt ned 17:e plats tror jag att det var men redan det
              var stort. Det var den 15 september 1991, och jag var på väg för
              att rösta för allra första gången.
            </seg>
          </u>
          <u xml:id="i-abdeb4446f17e06c-658" prev="i-abdeb4446f17e06c-657" who="Q4755577">
            <seg>
              Jag tror att många känner igen den känsla av högtid och spänning
              som jag upplevde när jag skulle rösta för första gången. Det är
              ett steg in i vuxenlivet. Man har fått en liten del av ansvaret
              för att påverka landets utveckling. Jag vet att många, även om
              man har röstat många gånger genom livet, upplever lite av samma
              känsla av högtid och spänning när man går till vallokalen på valdagen
              för att avlägga sin röst i ett demokratiskt val. Demokratin ska
              självfallet leva varje dag, men den manifesteras aldrig så tydligt
              som just på valdagen. Till detta kommer att vi också ofta blir
              smärtsamt påminda om att medborgare i en hel del av världens länder
              aldrig någonsin har fått uppleva den här känslan av att vara en
              del av landets utveckling och kunna påverka hur landet utvecklas
              i demokratisk ordning.
            </seg>
          </u>
          <u xml:id="i-abdeb4446f17e06c-659" prev="i-abdeb4446f17e06c-657" who="Q4755577">
            <seg>
              Allt detta sammantaget illustrerar tydligt att vi måste värna
              och vårda vår valprocess av respekt för vår demokrati, för väljarna
              i vårt land och för dem som lever i ofria länder.
            </seg>
          </u>
          <u xml:id="i-abdeb4446f17e06c-660" prev="i-abdeb4446f17e06c-657" who="Q4755577">
            <seg>
              Med tanke på den respekt som vi är skyldiga så många har konstitutionsutskottet
              ansett att det finns anledning att stanna upp och närmare studera
              vilka erfarenheter vi kan dra av de val som ägde rum 2010. Sättet
              på vilket 2010 års val genomfördes gav upphov till mycket kritik
              och fler överklaganden än någonsin.
            </seg>
          </u>
          <note>
            De här överklagandena ledde som bekant så småningom till att
            Valprövningsnämnden den 11 februari 2011 beslutade om omval i
            Västra Götalandsregionen och i en av valkretsarna i Örebro kommun.
            De här omvalen genomfördes den 15 maj 2011, det vill säga åtta
            månader efter de ordinarie valen och tre månader efter Valprövningsnämndens
            beslut.
          </note>
          <u xml:id="i-abdeb4446f17e06c-661" prev="i-abdeb4446f17e06c-657" who="Q4755577">
            <seg>
              En del av de problem som ledde fram till omvalen och de många
              överklagandena hanteras inom ramen för den vallagskommitté som
              regeringen har tillsatt. Det handlar till exempel om utbildning
              av valförrättare men också om andra frågor.
            </seg>
          </u>
          <u xml:id="i-abdeb4446f17e06c-662" prev="i-abdeb4446f17e06c-657" who="Q4755577">
            <seg>
              En del andra aspekter har behandlats och analyserats i en arbetsgrupp
              som konstitutionsutskottet har tillsatt. Där har jag varit en
              av åtta ledamöter. Vi har varit en ledamot från vart och ett av
              riksdagens partier. Vår arbetsgrupp lade fram ett antal förslag,
              framför allt om processen när det gäller hur val överklagas och
              hur överklagandena hanteras. De förslagen har sedermera hela konstitutionsutskottet
              ställt sig bakom och funnit för gott att framlägga för kammarens
              behandling i dag.
            </seg>
          </u>
          <u xml:id="i-abdeb4446f17e06c-663" prev="i-abdeb4446f17e06c-657" who="Q4755577">
            <seg>
              En del av de här förslagen handlar om hur Valprövningsnämnden
              arbetar. Valprövningsnämnden är en myndighet under riksdagen.
              Själva nämnden är i första hand sammansatt av personer som tidigare
              har arbetat politiskt. Den har en domare eller före detta domare
              som ordförande. Beredningen, det praktiska arbetet, sköts i hög
              grad av tjänstemän som har sin ordinarie anställning inom Riksdagsförvaltningen.
            </seg>
          </u>
          <u xml:id="i-abdeb4446f17e06c-664" prev="i-abdeb4446f17e06c-657" who="Q4755577">
            <seg>
              En del av förslagen från utskottet och arbetsgruppen handlar
              därför om att det är centralt att Riksdagsförvaltningen säkerställer
              att Valprövningsnämnden har en tillräckligt stark beredningsorganisation
              för att kunna hantera även en stor mängd överklaganden, som blev
              fallet efter 2010 års val. Riksdagsförvaltningen måste också ha
              beredskap för att kunna tillsätta ytterligare resurser efter ett
              val om man ser att det krävs på grund av att antalet överklaganden
              blir större än man har väntat sig. Det är centralt för förtroendet
              för demokratin att överklaganden av val kan beredas snabbt och
              rättssäkert. Jag tvivlar inte på att rättssäkerheten upprätthölls
              i den process som följde efter 2010 års val, men däremot kan man
              ha synpunkter på snabbheten. Det är den ena delen av vårt arbete.
            </seg>
          </u>
          <u xml:id="i-abdeb4446f17e06c-665" prev="i-abdeb4446f17e06c-657" who="Q4755577">
            <seg>
              Den andra delen handlar om förslag som kräver lagändringar. Det
              är förslag som går ut på att förutsättningarna vid ett omval ska
              bli så lika de förutsättningar som rådde vid det ordinarie valet
              som möjligt. Det ska vara samma röstlängd, samma partier och samma
              kandidater med undantag för personer som har avlidit under perioden
              mellan det ordinarie valet och omvalet. Det här kan motiveras
              utifrån både praktiska och principiella utgångspunkter.
            </seg>
          </u>
          <u xml:id="i-abdeb4446f17e06c-666" prev="i-abdeb4446f17e06c-657" who="Q4755577">
            <seg>
              Praktiskt sett bör det rimligen gå att få omvalet genomfört snabbare
              om det är samma röstlängd, samma partier och samma kandidater
              som blir aktuella, men det principiella är minst lika viktigt.
            </seg>
          </u>
          <u xml:id="i-abdeb4446f17e06c-667" prev="i-abdeb4446f17e06c-657" who="Q4755577">
            <seg>
              Ett omval handlar ju om att göra om någonting som inte fungerade
              bra första gången. Då är det rimligt att det är samma väljare,
              samma partier och samma kandidater som i det ordinarie valet.
              Med dagens ordning tillför man de väljare som fyller 18 år under
              perioden mellan det ordinarie valet och omvalet. Man kan anmäla
              nya kandidater från partiernas sida. Man kan registrera nya partier
              som ställer upp i valet. Då blir det i praktiken snarare fråga
              om ett extraval än om ett omval.
            </seg>
          </u>
          <u xml:id="i-abdeb4446f17e06c-668" prev="i-abdeb4446f17e06c-657" who="Q4755577">
            <seg>
              Det är den ena delen, att förutsättningarna ska vara så likartade
              som möjligt. Det andra förslaget som kräver lagändring handlar
              om att det borde fastställas en tidsfrist mellan Valprövningsnämndens
              beslut om omval och omvalets genomförande. En sådan tidsfrist
              finns inte i dag.
            </seg>
          </u>
          <u xml:id="i-abdeb4446f17e06c-669" prev="i-abdeb4446f17e06c-657" who="Q4755577">
            <seg>
              Min erfarenhet är att det finns få saker som är så effektiva
              för att få saker och ting att hända som en deadline. Det vet jag
              inte minst utifrån egna erfarenheter. Det var någon som sade att
              det finns få saker som är så upplyftande som att höra det svischande
              ljudet av en deadline som far förbi.
            </seg>
          </u>
          <u xml:id="i-abdeb4446f17e06c-670" prev="i-abdeb4446f17e06c-657" who="Q4755577">
            <seg>
              Jag tror att det är centralt att man har en tidsfrist, en deadline,
              för när omvalet ska genomföras, för det ställer krav på alla inblandade
              aktörer att faktiskt se till att saker och ting händer.
            </seg>
          </u>
          <u xml:id="i-abdeb4446f17e06c-671" prev="i-abdeb4446f17e06c-657" who="Q4755577">
            <seg>
              Båda de här förslagen kräver alltså lagändringar och därmed en
              närmare beredning. KU föreslår då att riksdagen ska be regeringen
              att arbeta med det.
            </seg>
          </u>
          <u xml:id="i-abdeb4446f17e06c-672" prev="i-abdeb4446f17e06c-657" who="Q4755577">
            <seg>
              Herr ålderspresident! Sverige är en stabil demokrati. Förtroendet
              för våra demokratiska institutioner är stort. Det har till och
              med, enligt vissa mätningar, vuxit på senare år. Det är mycket
              viktigt att se till att det förblir på det sättet.
            </seg>
          </u>
          <u xml:id="i-abdeb4446f17e06c-673" prev="i-abdeb4446f17e06c-657" who="Q4755577">
            <seg>
              KU:s förslag innebär några steg för att förstärka förtroendet
              för demokratin och göra att den fungerar lite bättre. Det innebär
              ingen revolution men väl en evolution. Och det är väl så, genom
              stegvisa förbättringar, som vi har byggt och utvecklat vår demokrati.
              Det är bra, och så ska vi fortsätta.
            </seg>
          </u>
          <note>
            Med det yrkar jag bifall till förslaget i utskottets betänkande.
          </note>
          <note type="speaker">
            Anf. 119 ÅSA TORSTENSSON (C):
          </note>
          <u xml:id="i-abdeb4446f17e06c-674" next="i-abdeb4446f17e06c-683" who="Q271235">
            <seg>
              Herr ålderspresident! Vad gäller konstitutionsutskottets förslag
              om snabbare omval finns det inga skiljelinjer mellan partierna.
              Men jag vill ändå betona vikten av att KU13:s tillkännagivande
              leder just till konkreta förslag i frågor kring omvalsförfarandet.
              Det gäller till exempel en given tidsfrist.
            </seg>
          </u>
          <note>
            Efter 2010 års val kom det ovanligt många överklaganden till
            Valprövningsnämnden. Den 11 februari 2011 beslöt Valprövningsnämnden
            att omval i regionen i Västra Götaland och i en valkrets i Örebro
            kommun skulle genomföras. Omvalet skedde den 15 maj. Omvalet genomfördes
            alltså åtta månader efter ordinarie valdag.
          </note>
          <u xml:id="i-abdeb4446f17e06c-675" prev="i-abdeb4446f17e06c-674" who="Q271235">
            <seg>
              Det kunde konstateras redan under omvalskampanjen, och sedan
              efter att omvalet genomförts, att det var en alldeles för lång
              tid för att väljaren ens skulle kunna komma ihåg vilket fel som
              hade begåtts och varför det var så viktigt att återigen gå till
              valurnorna. De hade ju redan gjort detta en gång.
            </seg>
          </u>
          <u xml:id="i-abdeb4446f17e06c-676" prev="i-abdeb4446f17e06c-674" who="Q271235">
            <seg>
              Jag vet detta eftersom jag själv var aktiv i omvalskampanjen
              och lade mycket kraft på att just samtala om sambandet mellan
              de fel som begåtts och det omval som skulle genomföras.
            </seg>
          </u>
          <u xml:id="i-abdeb4446f17e06c-677" prev="i-abdeb4446f17e06c-674" who="Q271235">
            <seg>
              Det blev också en efterföljande debatt om att det egentligen
              borde ha kallats nyval, eftersom förutsättningarna hade förändrats
              för detta omval.
            </seg>
          </u>
          <u xml:id="i-abdeb4446f17e06c-678" prev="i-abdeb4446f17e06c-674" who="Q271235">
            <seg>
              Själva tidpunkten för omvalet har mycket stor betydelse för väljarens
              tilltro till både själva valet och valsystemet. Det är fler som
              har betonat det. Det handlar också om att man som väljare ska
              förstå och känna tilltro till att omvalet faktiskt har betydelse.
            </seg>
          </u>
          <u xml:id="i-abdeb4446f17e06c-679" prev="i-abdeb4446f17e06c-674" who="Q271235">
            <seg>
              Det är viktigt att själva prövningen av om fel begåtts i valet
              hanteras på så sätt att både den som har överklagat och därefter
              väljaren vid ett eventuellt beslut om omval förstår och känner
              sambandet mellan att felet har begåtts i valet och att omvalet
              genomförs.
            </seg>
          </u>
          <u xml:id="i-abdeb4446f17e06c-680" prev="i-abdeb4446f17e06c-674" who="Q271235">
            <seg>
              Det är viktigt att ha ett regelverk som anpassas så att förutsättningarna
              för omvalet är i princip desamma som för det ordinarie valet.
              Det gäller till exempel röstlängd, valsedlar, partier och kandidater.
            </seg>
          </u>
          <u xml:id="i-abdeb4446f17e06c-681" prev="i-abdeb4446f17e06c-674" who="Q271235">
            <seg>
              Det är också, enligt utskottets mening, på sin plats att Valprövningsnämndens
              beredningsorganisation förstärks. Det ligger, som tidigare har
              nämnts, på Riksdagsförvaltningens eget ansvar. De resurser som
              Valprövningsnämnden behöver måste ställas till dess förfogande.
              Utskottet framhåller att Valprövningsnämndens arbete med överprövning
              av val är av utomordentligt stor betydelse för förtroendet för
              demokratin och därför måste ges högsta prioritet. På så sätt har
              man också möjligheter från nämndens sida att just hantera själva
              överklagandeprocessen på kortare tid.
            </seg>
          </u>
          <u xml:id="i-abdeb4446f17e06c-682" prev="i-abdeb4446f17e06c-674" who="Q271235">
            <seg>
              Herr ålderspresident! Jag vill avslutningsvis säga att jag ställer
              mig bakom Billy Gustafssons hänvisning till att det vore logiskt
              att tillföra den sittande vallagskommittén ett tilläggsdirektiv.
              Även om det inte är det vi hanterar här kan jag bekräfta att jag
              tycker att det var ett klokt resonemang.
            </seg>
          </u>
          <u xml:id="i-abdeb4446f17e06c-683" prev="i-abdeb4446f17e06c-674" who="Q271235">
            <seg>
              I övrigt yrkar jag bifall till förslaget i KU13.
            </seg>
          </u>
          <note type="speaker">
            Anf. 120 JONAS ÅKERLUND (SD):
          </note>
          <u xml:id="i-abdeb4446f17e06c-684" next="i-abdeb4446f17e06c-688" who="Q6255280">
            <seg>
              Herr ålderspresident! Jag instämmer gärna i all den klokskap
              som jag har lyssnat till här. Jag vill egentligen bara komplettera
              med någon liten reflexion kring det som är sagt.
            </seg>
          </u>
          <u xml:id="i-abdeb4446f17e06c-685" prev="i-abdeb4446f17e06c-684" who="Q6255280">
            <seg>
              Även om vi skulle få optimala förhållanden vid ett omval röstlängden
              är identisk, tidsfristen är mycket kort, och kandidaterna är desamma
              innebär det inte att det blir som det uttrycks här: Förutsättningarna
              för omval ska vara i princip desamma som för det ordinarie valet.
            </seg>
          </u>
          <u xml:id="i-abdeb4446f17e06c-686" prev="i-abdeb4446f17e06c-684" who="Q6255280">
            <seg>
              Så är det långt ifrån. Vid ett omval är valresultatet i övrigt
              väl känt. Och när loppet är kört är det inga problem att veta
              vilken häst man skulle ha satsat på.
            </seg>
          </u>
          <u xml:id="i-abdeb4446f17e06c-687" prev="i-abdeb4446f17e06c-684" who="Q6255280">
            <seg>
              Folk som deltar i ett omval vet om det är idé att försöka rädda
              det sjunkande skeppet eller om man ska pumpa in mer gas i den
              stigande ballongen. Självklart påverkar utfallet av valet kraftigt
              i det enskilda fallet hur man väljer att lägga sin röst.
            </seg>
          </u>
          <u xml:id="i-abdeb4446f17e06c-688" prev="i-abdeb4446f17e06c-684" who="Q6255280">
            <seg>
              Det hindrar inte på något sätt, menar jag, att vi naturligtvis
              ska göra allt som går för att förhållandena vid omvalet ska vara
              så bra som möjligt. Men det är ändå ett oerhört misslyckande när
              ett val hanteras på ett sådant sätt att det ger upphov till ett
              befogat överklagande och ett omval. Rimligtvis bör det absoluta
              fokuset ligga på att förhindra att ett omval över huvud taget
              blir befogat, just därför att det aldrig kan ske under samma omständigheter.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Insolvens- och utsökningsrätt
          </note>
          <note>
            Föredrogs
          </note>
          <note type="speaker">
            Anf. 121 HILLEVI LARSSON (S):
          </note>
          <u xml:id="i-abdeb4446f17e06c-689" next="i-abdeb4446f17e06c-703" who="Q3375042">
            <seg>
              Herr ålderspresident! Jag vill börja med att yrka bifall till
              reservationen. Jag vill även nämna att det finns ett särskilt
              yttrande där vi slår fast att vi vidhåller vårt krav att regeringen
              ska presentera förslag till ny skuldsaneringslag, så att riksdagen
              hinner fatta beslut före mandatperiodens slut. Den här frågan
              har dragits i långbänk, och den är väldigt viktig för de överskuldsatta.
            </seg>
          </u>
          <u xml:id="i-abdeb4446f17e06c-690" prev="i-abdeb4446f17e06c-689" who="Q3375042">
            <seg>
              Det är just de överskuldsattas situation som jag ska prata om
              i dag. Det här är ett stort problem. Man räknar med att ungefär
              400 000 människor i Sverige är överskuldsatta. När det gäller
              denna siffra kan man också räkna in de berörda familjerna runt
              omkring. Väldigt många får sina liv förstörda.
            </seg>
          </u>
          <u xml:id="i-abdeb4446f17e06c-691" prev="i-abdeb4446f17e06c-689" who="Q3375042">
            <seg>
              Det finns också ett bortfall. Det är svårt med exakta siffror.
              Men det finns beräkningar på att det är mellan 30 och 50 miljarder
              kronor i form av produktionsbortfall. Människor som är skuldsatta
              skulle kunna arbeta. Det är även sjukskrivningar som gör att det
              blir ett ekonomiskt bortfall, alltså sjukskrivningar till följd
              av överskuldsättning.
            </seg>
          </u>
          <u xml:id="i-abdeb4446f17e06c-692" prev="i-abdeb4446f17e06c-689" who="Q3375042">
            <seg>
              Hur hamnar man då i överskuldsättning? Vi har väl alla någon
              gång sett Lyxfällan på tv. Det finns en myt om att det är så man
              hamnar i skuldfällan, och det förekommer naturligtvis. Men forskningen
              visar att de vanligaste orsakerna till överskuldsättning är att
              man drabbas av olycka på olika sätt i sitt liv, till exempel genom
              arbetslöshet, sjukdom, skilsmässa, konkurs eller dödsfall i familjen.
              Det är alltså väldigt tragiska händelser som kan få som konsekvens
              att man dessutom blir överskuldsatt.
            </seg>
          </u>
          <u xml:id="i-abdeb4446f17e06c-693" prev="i-abdeb4446f17e06c-689" who="Q3375042">
            <seg>
              Man kan också se att det framför allt är de som inte har marginaler
              som drabbas av överskuldsättning, inte i första hand höginkomsttagare.
              En försämring av privatekonomin kan få dramatiska konsekvenser
              för den som har en låg inkomst och saknar marginaler.
            </seg>
          </u>
          <u xml:id="i-abdeb4446f17e06c-694" prev="i-abdeb4446f17e06c-689" who="Q3375042">
            <seg>
              Det jag vill slå ett slag för är att man ser över hela kreditsystemet
              och gör det mer ekonomiskt och socialt hållbart. Vi lever i dag
              till stor del i ett kreditsamhälle. Den gamla tesen om att den
              som är satt i skuld är icke fri är det inte så många som lever
              efter, utan en stor del av svenska folket är skuldsatt på ett
              eller annat sätt, även om det inte automatiskt betyder att man
              är överskuldsatt och inte kan betala sina räkningar. Men detta
              finns såklart latent ju fler som är skuldsatta.
            </seg>
          </u>
          <u xml:id="i-abdeb4446f17e06c-695" prev="i-abdeb4446f17e06c-689" who="Q3375042">
            <seg>
              Vi skuldsätter oss i förhållande till bostäder med bostadslån
              och utbildning med studielån. Många skuldsätter sig när de konsumerar;
              man lånar alltså till konsumtion. Samtidigt är det konsumtion
              som får hjulen att rulla i samhället, men det kan ha sitt pris
              för den enskilde om han eller hon hamnar i skuldfällan och inte
              kan betala sina skulder.
            </seg>
          </u>
          <u xml:id="i-abdeb4446f17e06c-696" prev="i-abdeb4446f17e06c-689" who="Q3375042">
            <seg>
              Det som krävs är att man reglerar kreditmarknaden. Det har tillsatts
              en utredning på uppdrag av riksdagen, alltså genom ett tidigare
              tillkännagivande, om att se över de överskuldsattas situation
              och kartlägga problemet med hur många som är drabbade, inte minst
              hur många barn och unga som berörs, och vilka åtgärder som kan
              vidtas.
            </seg>
          </u>
          <u xml:id="i-abdeb4446f17e06c-697" prev="i-abdeb4446f17e06c-689" who="Q3375042">
            <seg>
              Det är dock inte så tydligt i detta uppdrag att se över kreditsystemet
              som en lösning på det hela, och jag tror att det är väldigt svårt
              att komma till rätta med de här problemen om man inte även ser
              över kreditsystemet. Man kan se att det i dag är väldigt förmånligt
              för dem som lånar ut pengar och även för dem som driver in skulderna
              och väldigt oförmånligt för den enskilde som hamnar i överskuldsättning.
              Det är bara ett fåtal som får skuldsanering, och det är ett jätteproblem
              för dem som inte får det.
            </seg>
          </u>
          <u xml:id="i-abdeb4446f17e06c-698" prev="i-abdeb4446f17e06c-689" who="Q3375042">
            <seg>
              Vi har väldigt många evighetsgäldenärer som har en skuld som
              säljs vidare. Skulderna preskriberas så småningom, men det är
              möjligt att återuppliva en skuld som är preskriberad, alltså att
              köpa upp en gammal skuld och göra den levande igen, vilket innebär
              att man kan jaga människor livet ut med denna skuld. Om vi jämför
              med till exempel Finland har man där infört absolut preskription,
              vilket innebär att det finns en yttre tidsgräns som innebär att
              man inte längre kan återuppliva en gammal skuld. På så sätt kan
              den skuldsatte äntligen bli fri.
            </seg>
          </u>
          <u xml:id="i-abdeb4446f17e06c-699" prev="i-abdeb4446f17e06c-689" who="Q3375042">
            <seg>
              Vi har även regler i Sverige som gör att inkassobolag till och
              med kan få en ekonomisk förmån vid handel med skulder. Det går
              till så att ett inkassobolag köper upp en mängd skulder som de
              sedan försöker driva in så långt det går. Sedan kan de sälja de
              skulder vidare som de inte lyckats få in, och då kan de göra skatteavdrag
              för mellanskillnaden. Det är alltså ett väldigt förmånligt system,
              och det innebär också att man kan fortsätta att jaga de överskuldsatta.
              Man kan till och med säga att det delvis är på grund av de regler
              vi har i dag och som gör att man kan hålla skulder levande som
              vi har evighetsgäldenärer som aldrig blir fria.
            </seg>
          </u>
          <u xml:id="i-abdeb4446f17e06c-700" prev="i-abdeb4446f17e06c-689" who="Q3375042">
            <seg>
              Det är också så att även om man har betalat in sin skuld så dras
              den av mot räntor och avgifter som kan vara orimligt höga egentligen
              rena ockerräntor. Det kan till och med vara räntor på hundratals
              procent, och det innebär att risken är att skulden bara minskar
              lite grann när den skuldsatte betalar in, eller att den till och
              med ökar till följd av de räntor som tickar på.
            </seg>
          </u>
          <u xml:id="i-abdeb4446f17e06c-701" prev="i-abdeb4446f17e06c-689" who="Q3375042">
            <seg>
              Detta är naturligtvis väldigt negativt för den enskilde som aldrig
              kommer loss och blir fri. I slutändan kan man till och med få
              betala mer än man från början hade i skuld, men det är också väldigt
              negativt för samhället i form av sjukskrivningar och produktionsbortfall.
              De människor som är överskuldsatta mår verkligen inte bra. Vi
              kan inte bara se ohälsa, utan vi kan också se en hög andel självmord
              jämfört med ett genomsnitt av befolkningen. Människor drivs alltså
              till och med till döds av de här skulderna.
            </seg>
          </u>
          <u xml:id="i-abdeb4446f17e06c-702" prev="i-abdeb4446f17e06c-689" who="Q3375042">
            <seg>
              När man ser över de här frågorna får man inte glömma bort kreditsystemet
              som är väldigt gynnsamt för dem som lånar ut och driver in pengar
              och väldigt ogynnsamt för den enskilde. Där ska vi såklart ta
              till oss förslag som kommer upp i debatten om hur man kan förbättra
              det här och inte minst titta på exempel från andra länder där
              man har löst det på ett annat sätt. Vi är ett av de länder i världen
              som är värst när det gäller detta att man kan bli evighetsgäldenär
              och aldrig komma ur det. Det tycker jag inte är en bra placering
              för Sverige, och det är inget som gynnar vårt land.
            </seg>
          </u>
          <u xml:id="i-abdeb4446f17e06c-703" prev="i-abdeb4446f17e06c-689" who="Q3375042">
            <seg>
              Avslutningsvis vill vi vidhålla att man måste se över själva
              kreditsystemet. Det är någonting som fattas i de utredningar som
              hittills är tillsatta. Man måste helt enkelt reglera kreditmarknaden
              och få ett ekonomiskt och socialt hållbart kreditsystem för att
              komma till rätta med situationen. Förutom att det är en allmän
              långbänk från regeringen när det gäller dessa frågor måste det
              upp till debatt. Balansen mellan den överskuldsatte och dem som
              försöker driva in skulden är i dag en obalans till nackdel för
              den överskuldsatte och till nackdel för samhället.
            </seg>
          </u>
          <note type="speaker">
            Anf. 122 JAN LINDHOLM (MP):
          </note>
          <u xml:id="i-abdeb4446f17e06c-704" next="i-abdeb4446f17e06c-705" who="Q5956750">
            <seg>
              Herr ålderspresident! Jag hade skrivit en lapp att hålla mig
              till i den här debatten, men när jag har lyssnat på Hillevi Larsson
              konstaterar jag att jag inte har lyckats skriva någonting som
              inte redan är sagt.
            </seg>
          </u>
          <u xml:id="i-abdeb4446f17e06c-705" prev="i-abdeb4446f17e06c-704" who="Q5956750">
            <seg>
              Det fanns egentligen inget som jag inte kan ställa upp på, så
              därför tänkte jag för en gångs skull vara väldigt kort, vilket
              kanske förvånar mina utskottskolleger. Jag yrkar bifall till reservationen.
            </seg>
          </u>
          <note>
            (Applåder)
          </note>
          <note type="speaker">
            Anf. 123 MARIANNE BERG (V):
          </note>
          <u xml:id="i-abdeb4446f17e06c-706" next="i-abdeb4446f17e06c-710" who="Q517921">
            <seg>
              Herr ålderspresident! Jan Lindholm slog i alla fall inte mina
              elva sekunder, så där ligger jag i topp.
            </seg>
          </u>
          <u xml:id="i-abdeb4446f17e06c-707" prev="i-abdeb4446f17e06c-706" who="Q517921">
            <seg>
              I dag breder fattigdomen ut sig. Det kan ha olika orsaker. Det
              kan vara utförsäkringar. Det kan vara arbetslöshet. Det kan vara
              sjukdom. I detta paket finns det otroligt många barn. Vi har hundratusentals
              barn i Sverige i dag som lever under fattigdomsbegreppet. Så ser
              verkligheten ut. Det är bara att konstatera.
            </seg>
          </u>
          <u xml:id="i-abdeb4446f17e06c-708" prev="i-abdeb4446f17e06c-706" who="Q517921">
            <seg>
              När det gäller överskuldsättning, herr ålderspresident, har regeringen
              tillsatt en särskild utredare med uppdrag att se över just de
              här situationerna med ett särskilt fokus på barnen. Det välkomnar
              jag. Jag tycker att det är jättebra, för barnen måste alltid sättas
              i fokus och beaktas särskilt. Något annat är inte tänkbart.
            </seg>
          </u>
          <u xml:id="i-abdeb4446f17e06c-709" prev="i-abdeb4446f17e06c-706" who="Q517921">
            <seg>
              Antalet överskuldsatta ökar här i landet, och ingen vet egentligen
              hur många barn som lever med dessa vuxna så kallade evighetsgäldenärer.
              Det här måste regeringen lägga ned mycket mer krut på, till exempel
              att reglera kreditmarknaden. Även Hillevi Larsson tog upp kreditmarknaden
              i sitt anförande, och jag ställer mig bakom allt hon har sagt.
              Regeringen måste verkligen ta tag i detta och bör ta initiativ
              till att skapa ett ekonomiskt och socialt hållbart samhälle, ett
              hållbart kreditsystem som gör det möjligt för människor att kunna
              komma tillbaka och känna sig trygga i sin vardag.
            </seg>
          </u>
          <u xml:id="i-abdeb4446f17e06c-710" prev="i-abdeb4446f17e06c-706" who="Q517921">
            <seg>
              Med detta sagt, herr ålderspresident, yrkar jag bifall till reservationen
              i betänkandet.
            </seg>
          </u>
          <note type="speaker">
            Anf. 124 JESSIKA VILHELMSSON (M):
          </note>
          <u xml:id="i-abdeb4446f17e06c-711" next="i-abdeb4446f17e06c-724" who="Q4984640">
            <seg>
              Herr ålderspresident! I det aktuella betänkandet har utskottet
              behandlat nio motionsyrkanden från den allmänna motionsperioden.
              De handlar om många saker: auktorisation av konkursförvaltare,
              överskuldsättning, ändringar i skuldsaneringslagen, med mera.
              En del av de här sakerna har behandlats med så kallad förenklad
              beredning. Jag ska i mitt anförande endast beröra överskuldsättning,
              där det också finns en reservation.
            </seg>
          </u>
          <u xml:id="i-abdeb4446f17e06c-712" prev="i-abdeb4446f17e06c-711" who="Q4984640">
            <seg>
              Vi vet att långvarig överskuldsättning skapar sociala problem
              och utanförskap, vilket i sin tur leder till kostnader för samhället.
              Vi vet också att överskuldsättning är ett stort problem i Sverige
              och att problemet växer.
            </seg>
          </u>
          <u xml:id="i-abdeb4446f17e06c-713" prev="i-abdeb4446f17e06c-711" who="Q4984640">
            <seg>
              För att få en tydligare och samlad bild av orsakerna och problematiken
              bakom skuldsättningen gav regeringen i april förra året direktiv
              till en utredning som heter Strategi för att motverka överskuldsättning.
              Utredningen ska bland annat kartlägga och beskriva de problem
              som skuldsättningen medför, analysera problemens omfattning, vilka
              orsaker som ligger bakom och varför enskilda personer hamnar i
              skuldsättning samt också analysera de insatser som görs i dag.
              Dessutom ska utredaren föreslå en strategi för att motverka överskuldsättning.
            </seg>
          </u>
          <u xml:id="i-abdeb4446f17e06c-714" prev="i-abdeb4446f17e06c-711" who="Q4984640">
            <seg>
              Jag har uppfattat det som att vi alla i och för sig är överens
              om att det här är någonting bra. Utredaren ska lämna sitt förslag
              i oktober i år. Vi vet också att regeringen efter förra vårens
              tillkännagivande från riksdagen frågade utredaren om det var möjligt
              att skynda på utredningen. Svaret var dock entydigt att det inte
              gick därför att utredningens arbete är för omfattande. Det är
              ett stort arbete som ska göras, det är komplexa frågor och det
              är viktigt att vi får en bra utredning.
            </seg>
          </u>
          <u xml:id="i-abdeb4446f17e06c-715" prev="i-abdeb4446f17e06c-711" who="Q4984640">
            <seg>
              Vidare ska den här utredningen samordnas med den utredning som
              också ska vara klar i oktober i år och som heter Skuldsanering
              för evighetsgäldenärer.
            </seg>
          </u>
          <u xml:id="i-abdeb4446f17e06c-716" prev="i-abdeb4446f17e06c-711" who="Q4984640">
            <seg>
              Överskuldsättningen hör ju nära samman med skuldsanering. Den
              första skuldsaneringslagen infördes 1994. Den har sedan ersatts
              2007. Möjlighet till skuldsanering har alltså funnits i snart
              tjugo år. Trots detta ökar, precis som Hillevi Larsson sade, antalet
              överskuldsatta i Sverige. En förklaring till det sägs vara att
              ett stort antal människor som har rätt till skuldsanering inte
              söker skuldsanering. Varför inte? Det är en av de saker som utredningen
              ska titta på. Det är rimligt att de här två utredningarna samordnas
              och att vi väntar in dem båda.
            </seg>
          </u>
          <u xml:id="i-abdeb4446f17e06c-717" prev="i-abdeb4446f17e06c-711" who="Q4984640">
            <seg>
              Ansvarsfulla kreditbedömningar är också en viktig del för att
              förhindra överskuldsättning. Här har det skett en del förändringar,
              men en del andra förändringar är också aviserade, bland annat
              en översyn av kreditgivning av snabblån. Kreditprövning är en
              del, avbetalningsplaner en annan. De kommunala budget- och skuldrådgivarna
              är en tredje. Vad gäller de senare vet vi det har framkommit i
              debatten tidigare att det finns stora skillnader över landet.
              Vissa får vänta väldigt länge på att träffa en budget- och skuldrådgivare,
              och det är naturligtvis inte bra. Vi vet också att de som söker
              budget- och skuldrådgivare blir fler.
            </seg>
          </u>
          <u xml:id="i-abdeb4446f17e06c-718" prev="i-abdeb4446f17e06c-711" who="Q4984640">
            <seg>
              Regeringen har i budgeten i år givit ett stärkt uppdrag till
              Konsumentverket att ge ett ökat stöd till budget- och skuldrådgivarna.
            </seg>
          </u>
          <u xml:id="i-abdeb4446f17e06c-719" prev="i-abdeb4446f17e06c-711" who="Q4984640">
            <seg>
              Det finns också sedan i höstas ett betänkande, Konsumenten i
              centrum , med flera förslag om just detta, bland annat om en rikstäckande
              så kallad vägledningstjänst. Den här utredningen har varit ute
              på remiss, och vi får se vad som kommer att hända med den.
            </seg>
          </u>
          <u xml:id="i-abdeb4446f17e06c-720" prev="i-abdeb4446f17e06c-711" who="Q4984640">
            <seg>
              Som jag sade kommer utredningen om överskuldsättning att analysera
              de insatser som i dag görs, och det är mycket som görs. Jag tänkte
              ta tillfället i akt och säga någonting om det.
            </seg>
          </u>
          <u xml:id="i-abdeb4446f17e06c-721" prev="i-abdeb4446f17e06c-711" who="Q4984640">
            <seg>
              Det finns många olika myndigheter som jobbar med just skuldsättning.
              Kronofogdemyndigheten är förstås en. De har i sitt regleringsbrev
              uppdraget att motverka överskuldsättning, och de bedriver ett
              förebyggande arbete. Finansinspektionen har i uppdrag att stärka
              konsumenternas ställning på finansmarknaden och driva utbildningsprojekt
              i privatekonomi. Regeringen har tillsatt en utredning som ska
              förbättra konsumenternas ställning vid finansiell rådgivning.
              Det är inte så att ingenting görs.
            </seg>
          </u>
          <u xml:id="i-abdeb4446f17e06c-722" prev="i-abdeb4446f17e06c-711" who="Q4984640">
            <seg>
              Parallellt med dessa utredningar satsar regeringen ytterligare
              2 miljoner kronor per år på Konsumentverket för tillsyn av den
              finansiella marknaden och för att motverka konsumenters överskuldsättning.
              För år 2013 avsatte regeringen 196 miljoner kronor till konsumentpolitik.
              Så mycket har aldrig tidigare satsats.
            </seg>
          </u>
          <u xml:id="i-abdeb4446f17e06c-723" prev="i-abdeb4446f17e06c-711" who="Q4984640">
            <seg>
              Avslutningsvis, herr ålderspresident, vill jag säga att det 2011
              var drygt 430 000 fysiska gäldenärer som hade restförda skulder
              hos Kronofogdemyndigheten. Det är självklart en dyster siffra
              och någonting som vi tar på största allvar. Enligt kronofogden
              är det främst dessa redan skuldsatta personer som nyttjar så kallade
              snabblån med hög ränta. Tyvärr är kunskapen när det gäller finansiella
              frågor som rör privatekonomi otillräcklig hos många. Därför behövs
              det mer insatser.
            </seg>
          </u>
          <u xml:id="i-abdeb4446f17e06c-724" prev="i-abdeb4446f17e06c-711" who="Q4984640">
            <seg>
              Det var en lång redogörelse för mycket av det som regeringen
              faktiskt gör på området. Jag avvaktar och inväntar de två utredningar
              som kommer i oktober och yrkar bifall till utskottets förslag.
            </seg>
          </u>
          <note type="speaker">
            Anf. 125 CARINA HERRSTEDT (SD):
          </note>
          <u xml:id="i-abdeb4446f17e06c-725" next="i-abdeb4446f17e06c-731" who="Q4988712">
            <seg>
              Herr ålderspresident! Frågan om insolvens är en väldebatterad
              fråga. Den är återkommande och är en fråga som berör väldigt många
              människor någon gång i deras liv.
            </seg>
          </u>
          <u xml:id="i-abdeb4446f17e06c-726" prev="i-abdeb4446f17e06c-725" who="Q4988712">
            <seg>
              Jag hade kunnat göra det enkelt för mig och bara hållit med Jan
              Lindholm, som i sin tur höll med Hillevi, men jag kan göra en
              kort sammanfattning så förstår ni att vi alla är hyfsat överens.
            </seg>
          </u>
          <u xml:id="i-abdeb4446f17e06c-727" prev="i-abdeb4446f17e06c-725" who="Q4988712">
            <seg>
              Runt en halv miljon människor har ett skuldkonto hos kronofogden.
              Förutom de personliga problem som detta innebär, som spiller över
              på både familj och på nära anhöriga, är det också en enorm samhällskostnad,
              precis som Hillevi sade, i form av sjukdom och utebliven produktion.
              Det rör sig om 3050 miljarder om året. Därför anser jag att det
              är väldigt olyckligt att vi inte har kunnat göra mer, att vi inte
              ens har kunnat åstadkomma ett konkret förslag. Än mer olyckligt
              är det att vi inte har lyckats vidmakthålla riksdagens beslut
              från förra året och att det inte har kunnat efterlevas.
            </seg>
          </u>
          <u xml:id="i-abdeb4446f17e06c-728" prev="i-abdeb4446f17e06c-725" who="Q4988712">
            <seg>
              De vanligaste anledningarna till överskuldsatthet är sjukdom,
              skilsmässa, arbetslöshet och konkurs, många gånger en kombination
              av dem. En sjukdom, en konkurs eller en skilsmässa ska inte få
              ödelägga enskilda personers liv, än mindre en hel familjs. Barn
              som växer upp i hem där föräldrarna är överskuldsatta får extremt
              dåliga förutsättningar längre fram i livet. Det är orimligt att
              samhället sviker dessa barn i stället för att skapa bättre förutsättningar.
            </seg>
          </u>
          <u xml:id="i-abdeb4446f17e06c-729" prev="i-abdeb4446f17e06c-725" who="Q4988712">
            <seg>
              Vi verkar, som sagt, väldigt överrens om att det inte är fullt
              tillfredsställande som det är i dag. Nu gäller det bara att hitta
              en gemensam väg för att nå förbättringar för att ge dessa människor
              hopp om en fungerande framtid och ge dem tillbaka deras framtidstro.
            </seg>
          </u>
          <u xml:id="i-abdeb4446f17e06c-730" prev="i-abdeb4446f17e06c-725" who="Q4988712">
            <seg>
              Det allra mesta som omfattas av det här betänkandet har vi debatterat
              redan tidigare. Det har, som sagt, behandlats i en förenklad form.
              Jag tror att vi är överens om att överskuldsättning skapar sociala
              problem och utanförskap. Det är därför angeläget att en lagstiftning
              har den samhällsekonomiskt mest effektiva utformningen.
            </seg>
          </u>
          <u xml:id="i-abdeb4446f17e06c-731" prev="i-abdeb4446f17e06c-725" who="Q4988712">
            <seg>
              Det är smått motvilligt som jag trots detta ställer mig bakom
              utskottets förslag under punkt 2. Jag instämmer i problembeskrivningen,
              men jag ser också vikten av att vi tar ett stort och övergripande
              grepp i dessa frågor. Jag väljer därför att inte föregripa det
              pågående arbetet för att därefter se om jag är nöjd med de åtgärder
              som föreslås eller inte.
            </seg>
          </u>
          <note type="speaker">
            Anf. 126 OTTO VON ARNOLD (KD):
          </note>
          <u xml:id="i-abdeb4446f17e06c-732" next="i-abdeb4446f17e06c-744" who="Q5559774">
            <seg>
              Herr ålderspresident! Det är glädjande att se ålderspresidenten
              i detta sammanhang också.
            </seg>
          </u>
          <note>
            Ärade kolleger och opposition! Vi har att debattera civilutskottets
            betänkande nr 4 om insolvens- och utsökningsrätt.
          </note>
          <u xml:id="i-abdeb4446f17e06c-733" prev="i-abdeb4446f17e06c-732" who="Q5559774">
            <seg>
              Den som är satt i skuld är icke fri. Det är ett uttalande som
              är väl känt i kammaren. Det förefaller som om uttalandet ligger
              lite till grund för den gemensamma reservationen från S, MP och
              V.
            </seg>
          </u>
          <u xml:id="i-abdeb4446f17e06c-734" prev="i-abdeb4446f17e06c-732" who="Q5559774">
            <seg>
              Om vi reglerar kreditmarknaden, blir vi då av med överskuldsättningen?
              Nej, såklart inte. Verkligheten ser annorlunda ut. En väl fungerande
              kreditmarknad är ett alldeles utmärkt instrument för att skapa
              välfärd. Det är väl känt. En balanserad, klok och ansvarstagande
              låntagare kan alldeles utmärkt hantera en kreditmarknad även om
              den har sina avarter och besvär. Hillevi Larsson nämnde avarter
              på kreditmarknaden, till exempel att ett företag köper upp ett
              konkursbos skulder och efter många år ställer krav på gäldenären.
              Oftast har man glömt bort sina skulder och papperen är försvunna.
              Detta har satts i system på flera olika ställen.
            </seg>
          </u>
          <u xml:id="i-abdeb4446f17e06c-735" prev="i-abdeb4446f17e06c-732" who="Q5559774">
            <seg>
              Jag kan glädja oppositionen med att regeringen kommer att vidta
              kraftiga åtgärder i dessa frågor. Det händer en hel del.
            </seg>
          </u>
          <u xml:id="i-abdeb4446f17e06c-736" prev="i-abdeb4446f17e06c-732" who="Q5559774">
            <seg>
              Grunden till överskuldsättning är inte en väl eller dåligt fungerande
              kreditmarknad, utan det är fråga om människor som av olika anledningar
              sätter sig eller kommer i skuld, oftast utan egen förskyllan.
            </seg>
          </u>
          <u xml:id="i-abdeb4446f17e06c-737" prev="i-abdeb4446f17e06c-732" who="Q5559774">
            <seg>
              Låt mig få ge ett exempel, tyvärr alldeles för vanlig förekommande.
              Lena är gift med Hasse. Han har en liten mekanisk verkstad. Den
              är nystartad, och de har lämnat den gemensamt ägda villan som
              säkerhet. Det blir lågkonjunktur. Företaget går i konkurs. Det
              blir exekutiv försäljning av villan till underpris. Lena krävs
              på sin andel i skulderna, och de täcks inte. Det blir osämja i
              familjen. Hon skiljer sig. Hon kommer i dåligt sällskap med missbruk,
              hamnar i hemlöshet och förlorar sina barn, och så vidare. Efter
              många års kämpande får Lena kontakt med en släkting som hjälper
              henne att träffa kommunens budget- och skuldrådgivare, göra upp
              med sina borgenärer och komma tillbaka till ett fungerande liv.
              Det tar tid, kostar pengar och alldeles för mycket lidande.
            </seg>
          </u>
          <u xml:id="i-abdeb4446f17e06c-738" prev="i-abdeb4446f17e06c-732" who="Q5559774">
            <seg>
              Alla kommer inte igenom processen helskinnade eller levande.
              Det vet vi alldeles för mycket om. Det är ett problem som vi har
              debatterat i kammaren ända sedan jag kom in i riksdagen för ett
              antal år sedan och även innan jag kom in i riksdagen. Dessa problem
              kostar 3050 miljarder om året enligt Kronofogdemyndighetens beräkningar.
              430 000 personer finns med i kronofogdens register för stora skulder.
              Ett fåtal av dessa beviljas skuldsanering 8 00010 000. Dessa siffror
              varierar, tyvärr, mellan olika landsdelar eftersom frågan är en
              kommunal angelägenhet. Kommunerna har olika sätt att hantera dessa
              problem, och det finns kommuner som har lång väntetid eller som
              inte ger budget- och skuldrådgivning.
            </seg>
          </u>
          <u xml:id="i-abdeb4446f17e06c-739" prev="i-abdeb4446f17e06c-732" who="Q5559774">
            <seg>
              Jag måste erkänna att vi har haft en rätt moraliserande syn på
              att stå i skuld. Den som är satt i skuld är icke fri. Se på det
              exempel jag tog upp. Det är fråga om ett mänskligt beteende att
              försöka optimera sig, att göra det bästa man kan i varje situation.
            </seg>
          </u>
          <u xml:id="i-abdeb4446f17e06c-740" prev="i-abdeb4446f17e06c-732" who="Q5559774">
            <seg>
              Därför har regeringen tillsatt två parallella utredningar som
              på ett brett sätt i första hand ska titta på hur överskuldsättning
              ska förebyggas. Det hindrar inte att en av utredningarna kan titta
              på hur kreditmarknaden fungerar, vilka bitar i kreditmarknadens
              regler som kan påverka och så vidare. Med lite klarsynthet, bredd
              och idétänkande är reservationen från oppositionen onödig. I och
              för sig sätter reservationen fingret på en viktig sak, men i ljuset
              av de två utredningarna är den onödig. Den andra utredningen gäller
              skuldsanering för evighetsgäldenärer.
            </seg>
          </u>
          <u xml:id="i-abdeb4446f17e06c-741" prev="i-abdeb4446f17e06c-732" who="Q5559774">
            <seg>
              Avsikten med de två utredningarna är inte bara en ren ekonomisk
              analys utan även att göra en sociologisk analys, nämligen att
              titta på vilka faktorer som påverkar. Hur ska vi förebygga skuldsättning?
              Är det med hjälp av utbildning eller ändrade regler? Vem har ansvaret?
              Går det att minska på risktagandet hos människor genom att de
              tidigt lär sig hur en marknad fungerar i skolan? Det är inte givet
              att vi skulle få med andra länder om vi begränsar kreditmarknaden
              i Sverige. Det kommer alltid att finnas långivare på internet.
            </seg>
          </u>
          <u xml:id="i-abdeb4446f17e06c-742" prev="i-abdeb4446f17e06c-732" who="Q5559774">
            <seg>
              Det är mänskligt beteende som vi måste hantera. Vem har ansvaret?
              Är det kronofogden? Är det kommunerna? Hur mycket ansvar ska man
              själv ta? Det kan finnas sådana situationer där man är långt nedgången
              och inte klarar av detta. Kan borgenärerna komma in tidigare?
            </seg>
          </u>
          <u xml:id="i-abdeb4446f17e06c-743" prev="i-abdeb4446f17e06c-732" who="Q5559774">
            <seg>
              Det är fråga om att ta ett brett grepp i utredningarna. Jag ser
              fram emot att få ta del av presentationen av utredningarna den
              13 oktober.
            </seg>
          </u>
          <u xml:id="i-abdeb4446f17e06c-744" prev="i-abdeb4446f17e06c-732" who="Q5559774">
            <seg>
              Det är mänskligt att fela. Ingen är ofelbar, trots de bästa avsikterna.
              Det är viktigt att ta in dessa aspekter i problemkomplexet. Som
              kristdemokrat ser jag fram emot den 13 oktober då utredningarna
              ska presenteras, en snabb remissrunda och sedan att en väl fungerande
              lagstiftning träder i kraft.
            </seg>
          </u>
          <note type="speaker">
            Anf. 127 HILLEVI LARSSON (S) replik:
          </note>
          <u xml:id="i-abdeb4446f17e06c-745" next="i-abdeb4446f17e06c-748" who="Q3375042">
            <seg>
              Herr ålderspresident! Jag håller med om mycket av vad Otto von
              Arnold sade, men jag reagerade över att vår reservation skulle
              vara totalt onödig. Innehållet i vår reservation är en av de springande
              punkterna i frågan, det vill säga hur kreditsystemet fungerar.
              Såsom det fungerar hålls skulderna vid liv och därmed skapas evighetsgäldenärer.
              Därför är det viktigt att ta med det problemet när frågan om överskuldsättning
              ska lösas i sin helhet.
            </seg>
          </u>
          <u xml:id="i-abdeb4446f17e06c-746" prev="i-abdeb4446f17e06c-745" who="Q3375042">
            <seg>
              Dessutom har riksdagen tillkännagivit till regeringen om att
              ta fram en ny skuldsaneringslag, just på grund av att så få överskuldsatta
              beviljas skuldsanering. Denna fråga dras i långbänk, trots riksdagens
              tillkännagivande. Därför är både reservationen och det särskilda
              yttrandet väsentliga.
            </seg>
          </u>
          <u xml:id="i-abdeb4446f17e06c-747" prev="i-abdeb4446f17e06c-745" who="Q3375042">
            <seg>
              För den utredning som ska se över och kartlägga överskuldsättningen,
              hur barn och unga drabbas, och lägga fram förslag på förebyggande
              insatser, finns inget speciellt uppdrag att se över kreditsystemet
              och göra det mer ekonomiskt och socialt hållbart. Det är nödvändigt
              för att komma åt problemet. Det är en viktig del av det hela.
              Det är därför reservationen är viktig. Någonstans måste denna
              fråga tas upp. Den har hamnat mellan stolarna.
            </seg>
          </u>
          <u xml:id="i-abdeb4446f17e06c-748" prev="i-abdeb4446f17e06c-745" who="Q3375042">
            <seg>
              Även om denna fråga inte i första hand handlar om att förebygga
              överskuldsättning är den viktig för att hjälpa dem som ändå hamnar
              i överskuldsättning. Precis som har nämnts är det många gånger
              människor som utan egen förskyllan hamnar i skuldfällan. Då är
              det extra viktigt att vi hjälper människor ur denna skuldfälla.
              Det finns i dag inget svar på detta.
            </seg>
          </u>
          <note type="speaker">
            Anf. 128 OTTO VON ARNOLD (KD) replik:
          </note>
          <u xml:id="i-abdeb4446f17e06c-749" next="i-abdeb4446f17e06c-751" who="Q5559774">
            <seg>
              Herr ålderspresident! Jag tror att vi är ganska överens om att
              överskuldsättningen är ett stort problem i Sverige. Det råder
              det ingen tvekan om.
            </seg>
          </u>
          <u xml:id="i-abdeb4446f17e06c-750" prev="i-abdeb4446f17e06c-749" who="Q5559774">
            <seg>
              Nu har regeringen gått riksdagen till mötes när det gäller att
              hantera de här bitarna och lovat komma med en bred lagstiftning.
              Vi har sett att de försök som har gjorts tidigare inte har räckt
              till. Det här är ett betydligt större problemkomplex än vad vi
              har kunnat ana tidigare. Därför blir jag lite bekymrad när man
              hittar en ny punkt som man kan opponera mot, för det riskerar
              att fördröja hela processen. Det är den ena biten.
            </seg>
          </u>
          <u xml:id="i-abdeb4446f17e06c-751" prev="i-abdeb4446f17e06c-749" who="Q5559774">
            <seg>
              När det gäller att titta på kreditsystemet är det en komplex
              fråga. Ska man ha två kreditsystem, Hillevi Larsson? Ska man ha
              tre kreditsystem och göra olika bedömningar? Har ni några konkreta
              förslag? Det är väldigt lätt att säga att det handlar om kreditsystemet
              och att vi lätt kan slå på bankerna. Hur menar ni? Kan du precisera
              lite grann hur ni har tänkt kring de här frågorna när det gäller
              att ändra på kreditsystemet?
            </seg>
          </u>
          <note type="speaker">
            Anf. 129 HILLEVI LARSSON (S) replik:
          </note>
          <u xml:id="i-abdeb4446f17e06c-752" next="i-abdeb4446f17e06c-756" who="Q3375042">
            <seg>
              Herr ålderspresident! Ja, det första steget är att reglera systemet
              när det gäller dem som hamnar i skuldfällan, att se till att det
              görs en bättre kartläggning av redan skuldsatta och vilka möjligheter
              man har att betala. Det finns exempelvis företag som ger sms-lån
              till människor som inte har möjlighet att betala och som kanske
              redan är överskuldsatta. Det första steget är att reglera så att
              detta inte blir möjligt.
            </seg>
          </u>
          <u xml:id="i-abdeb4446f17e06c-753" prev="i-abdeb4446f17e06c-752" who="Q3375042">
            <seg>
              Sedan handlar det om ockerräntorna. Det kallas avgifter, men
              det är ockerräntor. Jag har hört talas om ockerränta på 800 procent.
              Det är helt horribelt att detta kan vara tillåtet. Eftersom det
              är bara ett fåtal fall som leder någonstans måste tillsynen över
              den här oseriösa verksamheten förbättras så att man stoppar dem
              som har orimliga villkor. Det är den första delen.
            </seg>
          </u>
          <u xml:id="i-abdeb4446f17e06c-754" prev="i-abdeb4446f17e06c-752" who="Q3375042">
            <seg>
              Den andra delen gäller dem som redan har hamnat i överskuldsättning.
              Det är ett märkligt system vi har när skulder kan återupplivas
              gång på gång efter att de har blivit preskriberade. Jag tycker
              att det vore intressant att titta på det finländska exemplet,
              där de har infört en absolut preskription som har lett till att
              de har kunnat minska antalet evighetsgäldenärer. Det är någonting
              som jag tycker att vi seriöst skulle bedöma. Visst är det komplicerat,
              men det är inte desto mindre viktigt att ta tag i.
            </seg>
          </u>
          <u xml:id="i-abdeb4446f17e06c-755" prev="i-abdeb4446f17e06c-752" who="Q3375042">
            <seg>
              Det gäller även avarten att inkassobolag kan köpa upp en mängd
              skulder, försöka driva in dem, sedan sälja dem vidare och dra
              av mellanskillnaden så att det till och med blir en ekonomisk
              vinning.
            </seg>
          </u>
          <u xml:id="i-abdeb4446f17e06c-756" prev="i-abdeb4446f17e06c-752" who="Q3375042">
            <seg>
              En annan fråga att titta närmare på är de räntor och avgifter
              som är orimligt höga redan från början och som tickar på trots
              att den enskilde betalar allt han har i överskott varje månad.
              Där borde vi se till att det blir en rimlig nivå så att man kan
              bli av med skulden någon gång och den inte fortsätter i all evighet.
            </seg>
          </u>
          <note type="speaker">
            Anf. 130 OTTO VON ARNOLD (KD) replik:
          </note>
          <u xml:id="i-abdeb4446f17e06c-757" next="i-abdeb4446f17e06c-765" who="Q5559774">
            <seg>
              Herr ålderspresident! Att det finns avarter av sms-lån i vårt
              system känner vi mycket väl till. Vi ska ha en hearing i civilutskottet
              ganska snart där vi ska titta på de här bitarna. Det är en allmän
              bit och drabbar inte bara överskuldsatta, utan det är en kostnad
              för hela samhällsmaskineriet.
            </seg>
          </u>
          <u xml:id="i-abdeb4446f17e06c-758" prev="i-abdeb4446f17e06c-757" who="Q5559774">
            <seg>
              Man har trots allt tittat på detta med att hindra uppköp av skulder
              som krävs tillbaka efter ett antal år, som jag nämnde. När det
              gäller preskription är det möjligt så länge en skuld löper är
              den giltig. Om den är preskriberad är den preskriberad efter tio
              år, och då kan den inte väckas till liv igen. Men det är en detalj.
            </seg>
          </u>
          <u xml:id="i-abdeb4446f17e06c-759" prev="i-abdeb4446f17e06c-757" who="Q5559774">
            <seg>
              Jag tror att det är betydligt viktigare att titta på sociala
              beteendefunktioner hos människor och sätta sig in i hur detta
              över huvud taget är möjligt. Man måste skilja ut det här från
              kreditmarknaden, och att den fungerar på ett riktigt sätt är väldigt
              viktigt. Avarterna ska vi givetvis titta på.
            </seg>
          </u>
          <u xml:id="i-abdeb4446f17e06c-760" prev="i-abdeb4446f17e06c-757" who="Q5559774">
            <seg>
              Men om vi nu går in och börjar peta i det här fördröjer vi hela
              processen med den viktiga skuldsaneringen. Jag tror att man är
              inne på en farlig väg.
            </seg>
          </u>
          <u xml:id="i-abdeb4446f17e06c-761" prev="i-abdeb4446f17e06c-757" who="Q5559774">
            <seg>
              Nu har vi två eminenta utredningar på gång. Vi vet att det tar
              tid. Vi kristdemokrater har också legat på för att få en förändring
              av det hela, och nu har vi lyckats med det. Låt oss inte gå in
              med nya bitar och fördröja utredningarna. Att titta på en icke
              fungerande kreditmarknad är en annan sak, men att få till stånd
              detta är ytterligt viktigt.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 14.46 på förslag av tjänstgörande ålderspresidenten
            att ajournera förhandlingarna till kl. 16.00 då votering skulle
            äga rum.
          </note>
          <u xml:id="i-abdeb4446f17e06c-762" prev="i-abdeb4446f17e06c-757" who="Q5559774">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            8 § Beslut om ärenden som slutdebatterats vid dagens sammanträde
          </note>
          <note>
            Punkt 2
          </note>
          <note>
            Övriga punkter
          </note>
          <note>
            9 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 16 januari
          </note>
          <note>
            Peter Persson
          </note>
          <note>
            Interpellationen redovisas i bilaga som fogats till riksdagens
            snabbprotokoll tisdagen den 22 januari.
          </note>
          <note>
            10 § Anmälan om frågor för skriftliga svar
          </note>
          <u xml:id="i-abdeb4446f17e06c-763" prev="i-abdeb4446f17e06c-757" who="Q5559774">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 16 januari
          </note>
          <note>
            Krister Örnfjäder
          </note>
          <u xml:id="i-abdeb4446f17e06c-764" prev="i-abdeb4446f17e06c-757" who="Q5559774">
            <seg>
              Mats Pertoft
            </seg>
          </u>
          <note>
            Helene Petersson
          </note>
          <note>
            Penilla Gunther
          </note>
          <note>
            Penilla Gunther
          </note>
          <note>
            Johan Andersson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 22 januari.
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 16 januari
          </note>
          <note>
            Carina Hägg
          </note>
          <note>
            Hans Hoff
          </note>
          <note>
            Anders Karlsson
          </note>
          <note>
            Anders Karlsson
          </note>
          <note>
            Anders Karlsson
          </note>
          <note>
            Carina Hägg
          </note>
          <note>
            Carina Hägg
          </note>
          <note>
            Peter Persson
          </note>
          <note>
            Agneta Luttropp
          </note>
          <note>
            Helene Petersson
          </note>
          <note>
            Helena Leander
          </note>
          <note>
            Lena Olsson
          </note>
          <note>
            Pia Nilsson
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 22 januari.
          </note>
          <note>
            12 § Kammaren åtskildes kl. 16.01.
          </note>
          <u xml:id="i-abdeb4446f17e06c-765" prev="i-abdeb4446f17e06c-757" who="Q5559774">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
