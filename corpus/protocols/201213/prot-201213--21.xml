<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--21</head>
          <docDate when="2012-11-08">2012-11-08</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2012/13:21
          </note>
          <note>
            Torsdagen den 8 november
          </note>
          <note>
            Kl. 12:00 - 16:09
          </note>
          <note>
            1 § Ledighet
          </note>
          <note>
            Talmannen meddelade att Sofia Arkelsten (M) ansökt om ledighet
            under tiden den 19 november 201231 mars 2013.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Mohamoud M. Enow (M) skulle tjänstgöra
            som ersättare för Sofia Arkelsten.
          </note>
          <note>
            2 § Avsägelse
          </note>
          <note>
            Talmannen meddelade att Gunilla Nordgren (M) avsagt sig uppdraget
            som suppleant i socialförsäkringsutskottet.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till socialförsäkringsutskottet
          </note>
          <note>
            Talmannen meddelade att Moderata samlingspartiets riksdagsgrupp
            på grund av uppkommen vakans anmält Gunilla Nordgren som ledamot
            i socialförsäkringsutskottet.
          </note>
          <note>
            Talmannen förklarade vald till
          </note>
          <note>
            ledamot i socialförsäkringsutskottet
          </note>
          <note>
            4 § Anmälan om vice ordförande i näringsutskottet
          </note>
          <note>
            Talmannen anmälde att Jonas Eriksson (MP) återinträtt som vice
            ordförande i näringsutskottet från och med den 3 november.
          </note>
          <note>
            5 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2012/13:88
          </note>
          <note>
            Interpellation 2012/13:88 Syrien
          </note>
          <note>
            Interpellationen kommer att besvaras tisdagen den 20 november
            2012.
          </note>
          <u>
            <seg>
              Skälet till dröjsmålet är resor.
            </seg>
          </u>
          <note>
            Fredrik Jörgensen
          </note>
          <note>
            6 § Anmälan om inkommet protokollsutdrag från utskott
          </note>
          <note>
            Talmannen anmälde att ett utdrag ur prot. 2012/13:7 för torsdagen
            den 25 oktober i ärende om subsidiaritetsprövning av EU-förslag
            inkommit från utrikesutskottet.
          </note>
          <note>
            7 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note>
            KOM(2012) 573
          </note>
          <note>
            8 § Subsidiaritetsprövning av förslag till förordning om Europeiska
            centralbankens tillsyn över kreditinstitut
          </note>
          <note>
            Föredrogs
          </note>
          <note>
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker">
            Anf. 1 ULLA ANDERSSON (V):
          </note>
          <u>
            <seg>
              Herr talman! Det riksdagen ska ta ställning till i dag är om
              förslaget om kredittillsyn som SCB föreslås ta över är förenligt
              med subsidiaritetsprincipen. Det anser egentligen inget parti
              i riksdagen, vilket jag tycker är glädjande.
            </seg>
          </u>
          <u>
            <seg>
              Men det ärendet egentligen handlar om är att Sverige ska ta ett
              första steg in i den föreslagna bankunionen. Det skriver också
              utskottsmajoriteten själv i sitt yttrande. Jag menar att det är
              mycket oroväckande att majoriteten så tydligt är beredd att gå
              i den riktningen.
            </seg>
          </u>
          <note>
            Majoriteten skriver i sitt utlåtande: Enligt riksdagens uppfattning
            hänger regelverk, beslutsregler och finansiering av samt ansvar
            för att bedriva tillsyn, krishantering och avveckling ihop.
          </note>
          <u>
            <seg>
              Det går inte att säga så mycket tydligare att man är beredd att
              ta steget in i den föreslagna bankunionen även om man vill ändra
              lite för att kunna gå med.
            </seg>
          </u>
          <u>
            <seg>
              Det vi ska besluta om i dag är helt enkelt det första steget
              där ansvaret för tillsyn ska föras över från många nationella
              parlament men också från EBA, dit Sverige redan har överlåtit
              en del beslutsbefogenheter men av mindre karaktär än den överföring
              och den makt som nu föreslås läggas på ECB. Jag delar inte majoritetens
              hållning att om Sverige bara får rösträtt i den nya tillsynen
              i ECB är vi villiga att vara med. Visst säger de också att vi
              ska kunna ha högre kapitaltäckningsregler i Sverige eftersom vi
              själva vill ha det, men kapitaltäckningen har inget med detta
              ärende att göra utan beslutas i Basel III. Jag menar helt enkelt
              att ni är helt fel ute och att det är oroväckande att ni så villigt
              bollar med vår framtid.
            </seg>
          </u>
          <u>
            <seg>
              Herr talman! Jag vill passa på att problematisera kring den resa
              majoriteten är beredd att göra och som i sak återkommer hit till
              riksdagen framöver. Det är mycket svårt att hålla sig från saken
              när ett sådant här centralt ärende ska avgöras även om det handlar
              om en subsidiaritetsprövning. Ingen vet hur en överföring av makt
              och tillsyn till ECB kommer att påverka den svenska tillsynen
              av banker och andra finansinstitut. Dessutom kommer de kommande
              stegen med en gemensam insättningsgaranti och en gemensam avveckling
              att påverka oss både demokratiskt och ekonomiskt.
            </seg>
          </u>
          <u>
            <seg>
              Regeringen brukar påstå att om man ska vara med i en gemensam
              insättningsgaranti ska alla andra länder också ha avsatt pengar
              först. Jag skulle vilja kalla det för en ren fantasi med tanke
              på hur det ser ut i Europa i dag, framför allt i EMU-länderna.
            </seg>
          </u>
          <u>
            <seg>
              Dessutom brukar regeringen påstå att man inte är villig att betala
              för andra länders havererade banker, utan de länderna måste i
              så fall ha någon form av fond. Men ska sanningen fram har inte
              ens Sverige en egen fond som klarar av ett bankhaveri liknande
              det som skedde i början av 90-talet. Dessutom är vår banksektor
              ännu större i dag. Och inte heller något annat land har en sådan
              fond. Jag tror inte att det är många som tror att de länder som
              i dag befinner sig i djup kris kommer att lyckas avsätta pengar
              till en sådan fond eller att de banker som nu krisar skulle kunna
              klara av att göra det i nuvarande läge.
            </seg>
          </u>
          <u>
            <seg>
              Jag menar att regeringen spelar med argument där man tar upp
              villkor för att vara med som inte har någon reell bas i verkligheten,
              och ändå är man beredd att ta det här steget och överlåta tillsyn
              och makt till ECB, det vill säga Europeiska centralbanken.
            </seg>
          </u>
          <u>
            <seg>
              Ingen kan ha undgått att euroländerna betalar ett högt pris för
              det politiska experiment de deltar i med en gemensam valuta, och
              vi hade också varit med i det om vi haft otur och Borg, Reinfeldt
              och övriga gänget hade fått bestämma. Det är tur att andra var
              mer ekonomiskt och demokratiskt ansvarsfulla.
            </seg>
          </u>
          <u>
            <seg>
              Till detta valutaexperiment ska läggas alla de konsekvenser som
              den nästan helt avreglerade finanssektorn fått och som EU, och
              även sådana partier som Moderaterna, gått i bräschen för.
            </seg>
          </u>
          <u>
            <seg>
              Nu räddas bankerna och medborgarna runt om i Europa, men folket
              lämnas i fattigdom och arbetslöshet.
            </seg>
          </u>
          <u>
            <seg>
              Men för tydlighets skull vill jag också säga att det är klart
              att EMU-länderna måste vidta åtgärder, men de måste bygga sina
              egna institutioner och fatta sådana beslut som inte påverkar de
              länder som inte är med, vilket förslaget om en bankunion och det
              förslag vi i dag har på bordet faktiskt gör. Jag tror inte att
              någon i finansutskottets majoritet skulle kunna förklara för mig
              vilken påverkan detta får på vår egen tillsyn över våra egna finansinstitut.
              Utifrån det perspektivet tycker jag att det är mycket oroväckande
              att man är beredd att ta steget in.
            </seg>
          </u>
          <u>
            <seg>
              Kort och gott anser Vänsterpartiet att den tillsyn och makt som
              ECB föreslås få är ett för stort ingrepp. Vi anser att det här
              första steget mot en gemensam bankunion är fel väg att gå eftersom
              det är helt omöjligt att se vilka konsekvenser det här beslutet
              får för vår tillsyn över kreditinstituten. Det vet nog inte majoriteten
              heller, men trots det öppnar man dörren och tar steget in.
            </seg>
          </u>
          <u>
            <seg>
              Herr talman! Jag yrkar bifall till vår reservation.
            </seg>
          </u>
          <note>
            I detta anförande instämde Lena Olsson (V).
          </note>
          <note type="speaker">
            Anf. 2 PEDER WACHTMEISTER (M):
          </note>
          <u>
            <seg>
              Herr talman! Låt mig börja med att yrka bifall till finansutskottets
              förslag.
            </seg>
          </u>
          <u>
            <seg>
              Jag kan inte låta bli att referera vad riksbankschefen har sagt.
              Vi i finansutskottet hade ju en utfrågning av honom i dag på förmiddagen.
              Om bankkriser i Europa sade han att det till syvende och sist
              är nationernas eget ansvar. Det står jag gärna bakom.
            </seg>
          </u>
          <u>
            <seg>
              På en fråga om bankunionen sade han dessutom att det är svårt
              att förhålla sig till den frågan när förhandlingarna pågår. Jag
              vill då säga att när vi talar om bankunionen skjuter vi just nu
              på ett mycket rörligt mål eftersom frågan hela tiden rör sig långsamt
              framåt och är borttagen ur helheten.
            </seg>
          </u>
          <u>
            <seg>
              Kommissionen sände sin handling till oss den 13 september 2012.
              Därefter har det hänt mycket. Förhandlingarna pågår, och vi kommer
              att få ytterligare information i EU-nämnden i morgon. Frågan kommer
              tillbaka till riksdagen.
            </seg>
          </u>
          <u>
            <seg>
              Man kan ha synpunkter på bankkrisen. Någon sade att det är ungefär
              som när huset har brunnit ned och man dagen efter ringer till
              försäkringsbolaget och ber att få en försäkring. Det vi lärde
              oss av den kris vi hade i början av 90-talet var att se till att
              inte hamna i en sådan kris igen. Vi gjorde en avsättning och fonderade
              pengar. Även om Ulla Andersson påstår att den fonderingen inte
              räcker har vi i alla fall kommit en bra bit längre än många andra
              länder i Europa.
            </seg>
          </u>
          <u>
            <seg>
              Alla partier i Sverige känner en väldig oro över vad som kan
              hända i den här frågan. Som sann europé är jag orolig för att
              det blir en splittring i Europa, att somliga hamnar innanför och
              andra utanför de uttrycken används i debatten. Därför tycker jag
              att det är viktigt att vara ödmjuk inför frågan tills vi får veta
              var det hela landar. Först då kan vi ta ställning till om vi ska
              vara med eller inte.
            </seg>
          </u>
          <u>
            <seg>
              Samtidigt är det oerhört viktigt att den demokratiska processen
              fullföljs på så sätt att vi som medlemmar i en union har lika
              mycket att säga till om som andra. Det får inte vara så att några
              är innanför och andra utanför.
            </seg>
          </u>
          <note type="speaker">
            Anf. 3 ULLA ANDERSSON (V) replik:
          </note>
          <u>
            <seg>
              Herr talman! Peder Wachtmeister tar upp en viktig sak i sitt
              anförande när han säger att vi fick detta den 13 september och
              mycket har hänt sedan dess. De olika parlamenten ska svara före
              den 12 november. Det menar jag visar på en brist i systemet. Medan
              vi diskuterar om vi ska ta första steget in, med subprövningen,
              pågår hela tiden förhandlingar om vad det faktiskt ska innehålla.
              Från ett demokratiperspektiv är det oroväckande.
            </seg>
          </u>
          <u>
            <seg>
              Jag tänkte passa på att ställa en fråga till majoriteten i kammaren.
              Peder säger att ingen vet vart bankunionen är på väg. Så är det,
              det är mycket tydligt. Ingen vet egentligen vilket underlag vi
              faktiskt tar ställning till, och det i sig är ganska oroväckande.
              Majoriteten skriver att tillsyn hör ihop med avveckling och finansiering.
              Trots att ni, Peder Wachtmeister, konstaterar att ingen vet vart
              det är på väg säger ni att ni ändå är villiga att gå med.
            </seg>
          </u>
          <u>
            <seg>
              Vad gäller tillsynen är ni villiga att vara med på den bara ni
              får rösträtt, och ni är beredda att ta steget att både vara med
              på en gemensam insättningsgaranti och en avvecklingsfond för banker
              runt om i Europa. Det är dit ni är på väg helt enkelt. Sedan försöker
              ni lägga in kapitaltäckningsreglerna som någon form av argument,
              något som över huvud taget inte hanteras i detta ärende.
            </seg>
          </u>
          <u>
            <seg>
              Jag tycker att ni är ute på svag is och skulle därför vilja fråga:
              Är ni beredda att ta dessa steg? Nu tar ni det första steget,
              trots att ni inte vet vilka konsekvenser det får för vår egen
              tillsyn. Dessutom säger ni tydligt att vi ska vara med hela vägen,
              för det hänger ihop.
            </seg>
          </u>
          <note type="speaker">
            Anf. 4 PEDER WACHTMEISTER (M) replik:
          </note>
          <u>
            <seg>
              Herr talman! Jag kan inte här och nu säga vilka ställningstaganden
              vi kommer att göra, för ingen vet hur det slutgiltiga förslaget
              kommer att se ut. Vi har ett antal krav, bland annat att vi ska
              kunna höja kapitaltäckningskravet för våra egna banker. Om vi
              inte får igenom de krav som vi ställt i förhandlingarna, som vi
              delvis är med i och delvis inte, tycker jag att vi ska överväga
              om vi ska vara med.
            </seg>
          </u>
          <u>
            <seg>
              Samtidigt har vi ett bankväsen i Sverige som är stort och dessutom
              finns i Baltikum, Danmark, Norge, England och så vidare. Då kan
              man inte rakt av säga att vi inte ska vara med ifall det skulle
              skada hela banksystemet. Det är helt enkelt för tidigt att svara
              på det. Vi får hoppas att vi kan diskutera frågan igen i riksdagen
              och att vi då vet mer.
            </seg>
          </u>
          <note type="speaker">
            Anf. 5 ULLA ANDERSSON (V) replik:
          </note>
          <u>
            <seg>
              Herr talman! Nu är vi där igen och talar om kapitaltäckningsreglerna
              fast de inte har någonting med det här ärendet att göra. De hör
              till Basel III. Där bestäms vilka kapitaltäckningsregler de olika
              nationerna får sätta, om det blir ett minimiregelverk eller om
              det blir lika över hela skalan. Där har vi en gemensam syn. Vi
              vill att Sverige ska kunna ha högre kapitalteckningskrav på grund
              av att vi har en så stor banksektor. Just därför är också tillsynen
              över den mycket central, för om den brister kommer det att få
              enorma konsekvenser i form av arbetslöshet, fattigdom och sådant.
            </seg>
          </u>
          <u>
            <seg>
              Därför blir jag orolig när Peder Wachtmeister medger att ingen
              vet vart det hela är på väg och att vi inte vet vad det får för
              effekter på vår egen tillsyn. Jag tycker att man som ansvarig
              riksdagsledamot och regering borde ha mer på fötterna innan man
              bestämmer sig för att vi ska försöka vara med på resan. Utifrån
              mitt perspektiv borde man helt enkelt inte vara med i en bankunion,
              för jag har svårt att se hur det ska gå ihop. Om vi för över tillsynen
              dit är vi sedan tvungna, enligt er egen argumentation, Peder Wachtmeister,
              att vara med också i de andra två delarna, det vill säga den gemensamma
              insättningsgarantin och den gemensamma avvecklingsfonden.
            </seg>
          </u>
          <u>
            <seg>
              Menar Moderaterna på fullt allvar att det är den vägen vi ska
              gå, att vi ska garantera verksamheten i andra länders banker?
              Jag tycker att det är helt horribelt. Jag menar att svenska skattebetalare
              och medborgare inte ska utsättas för det. Men ni är beredda att
              pröva den vägen, och om ni då är nöjda med steg ett är vi därmed
              med i steg två och steg tre eftersom ni säger att de hänger ihop.
            </seg>
          </u>
          <note type="speaker">
            Anf. 6 PEDER WACHTMEISTER (M) replik:
          </note>
          <u>
            <seg>
              Herr talman! Jag kanske kan svara bättre på frågan i morgon eftermiddag
              när vi hört vad finansministern har att säga om förhandlingarna.
              Moderaterna eller majoriteten har inte på något sätt tagit ställning
              för detta. När det gäller kapitaltäckningskravet vet vi att det
              varit en av de frågor som finansministern förhandlat om. Även
              om det ligger i Basel III har man haft den synpunkten. I den diskussion
              som förts om bankunionen har man velat lägga ribban lägre. Fortfarande
              finns ingenting på pränt, och det är därför svårt att stå här
              och försvara någonting som man ännu inte sett.
            </seg>
          </u>
          <u>
            <seg>
              För en gångs skull kan jag delvis hålla med Ulla Andersson när
              det gäller några av dessa frågor.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Att hantera brottmål effektivt en utmaning för regeringen
            och rättsväsendet
          </note>
          <note>
            Föredrogs
          </note>
          <note type="speaker">
            Anf. 7 ELIN LUNDGREN (S):
          </note>
          <u>
            <seg>
              Herr talman! I dag debatterar vi alltså regeringens skrivelse
              om Riksrevisionens rapport Att hantera brottmål effektivt . Den
              har undertiteln, kan man säga, En utmaning för regeringen och
              rättsväsendet . Samtidigt hanterar vi också en del motioner som
              passar bra i detta sammanhang.
            </seg>
          </u>
          <u>
            <seg>
              Den granskning som Riksrevisionen gjort gäller perioden 20002011
              och utgår från fyra centrala mål för rättsväsendet, nämligen minskad
              brottslighet, återfall i brott, ökad uppklaring och kortare genomströmningstider.
              Om man ska göra en enkel sammanfattning av resultatet kan man
              säga att det inte alls gått särskilt bra. Riksrevisionen har även
              tittat på samverkan, kompetensförsörjning och kunskapsstöd i rättsväsendet.
              Där kan man säga att resultatet är ungefär likadant.
            </seg>
          </u>
          <u>
            <seg>
              Utifrån dessa genomgångar lämnar Riksrevisionen rekommendationer
              både till berörda myndigheter och till regeringen. Bland myndigheterna
              finns exempelvis polisen, Kriminalvården och Sveriges domstolar.
              Myndigheterna får rekommendationer som att sätta mål som kan följas
              upp, att ha bra systemuppföljning och att ha ett system för hur
              analyser kan göras och varför problem inte har lösts.
            </seg>
          </u>
          <u>
            <seg>
              Om vi sedan tittar på rekommendationerna till regeringen kan
              vi se att en huvudrekommendation är att en grundläggande analys
              behöver göras av hela verksamheten. Det är en ganska tung rekommendation.
              Vidare finns rekommendationen att se över stärkt samverkan i rättsväsendet
              och att formulera gemensamma och sammanhängande mål för hela rättsväsendet.
            </seg>
          </u>
          <u>
            <seg>
              De av er som i söndags läste en stor svensk dagstidning kunde
              läsa en intervju med justitieminister Beatrice Ask. Journalisten
              undrade följande: Polisen har fått mångmiljardbelopp i ökat anslag,
              och ändå minskar andelen uppklarade brott. Hur är det möjligt?
              Justitieminister Beatrice Ask tyckte själv att det var en ganska
              bra fråga.
            </seg>
          </u>
          <u>
            <seg>
              Socialdemokraterna har lagt fram en del olika förslag på det
              här området, självklart sådant som vi tror kan ge bättre resultat
              i rättsväsendet. Ett förslag som vi har lagt fram har vi fått
              majoritet för i utskottet. Det handlar om att specifikt ange en
              inriktning för polisen; det behövs fler civilanställda som utför
              arbeten som poliser i dag gör men som civilanställda skulle kunna
              göra med enkelhet, till exempel sitta som arrestvakt, svara i
              telefon eller sitta i receptionen. Vi tror att det skulle effektivisera
              polisens arbete väldigt mycket.
            </seg>
          </u>
          <u>
            <seg>
              På temat polis har vi också polisutbildningen. Vi har debatterat
              den flera gånger sedan jag kom in i riksdagen för två år sedan,
              senast bara härommånaden, när jag hade en interpellationsdebatt
              med Beatrice Ask där hon lovade att besked om hur polisutbildningen
              ska se ut i framtiden skulle komma under hösten. Nu är det snart
              mitten av november, och vi har fortfarande inte hört någonting.
              Vi i Socialdemokraterna vill se en treårig högskoleutbildning,
              liksom Polisförbundet, som också väntar. Riksrevisionen påpekade
              i den rapport som vi diskuterar i dag att regeringen släpar efter
              i den här frågan och behöver lämna ett besked.
            </seg>
          </u>
          <u>
            <seg>
              Vi har också lämnat förslag om en utslussningspeng i kriminalvården.
              Vi tror att det är viktigt att staten går in och säkrar upp detta,
              så att det finns en bra mottagning med boende och sysselsättning
              när människor kommer ut från kriminalvården. De har då möjlighet
              att starta om livet på ett bra sätt och inte återfalla i kriminalitet,
              någonting som man väl lugnt kan säga att alla tjänar på.
            </seg>
          </u>
          <u>
            <seg>
              Herr talman! Vi ställer oss naturligtvis bakom alla våra reservationer,
              men för att vinna tid väljer jag att yrka bifall endast till reservation
              3.
            </seg>
          </u>
          <note type="speaker">
            Anf. 8 KRISTER HAMMARBERGH (M):
          </note>
          <u>
            <seg>
              Herr talman! Som den tidigare talaren nämnde är det här ett betänkande
              som justitieutskottet skrivit med anledning av en skrivelse som
              regeringen gjort med anledning av en slutrapport från Riksrevisionen.
              Det handlar egentligen om åtta olika rapporter som skrivits under
              en följd av år, där Riksrevisionen gått igenom effektiviteten
              inom rättsväsendet. Det nämndes också tidigare att den omfattar
              en ganska lång period, elva år, med början år 2000. Det är sex
              år med socialdemokratiskt styre och fem år med alliansstyre.
            </seg>
          </u>
          <u>
            <seg>
              Det är bra att Riksrevisionen gör de här genomgående granskningarna,
              tittar på vad som hänt och följer ärendena. Det är ett ganska
              gediget arbete som sker under en lång tid. När Riksrevisionen
              gör sin slutrapport och sammanfattar de åtta olika rapporterna
              till en helhet innebär detta de facto att en stor del av de problem
              man tagit upp redan är åtgärdade. Det gäller också i detta fall.
              De omfattande problem som fanns före regeringsskiftet jobbar vi
              nu med. En del är åtgärdat, men allt har vi inte hunnit med. Det
              finns dock anledning att observera en del punkter som Riksrevisionen
              tar upp och se till att vi får en bättre styrning och ledning.
              Då tänker jag inte minst på polisen.
            </seg>
          </u>
          <u>
            <seg>
              Under perioden har det skett en del väsentliga saker vad gäller
              myndighetsstyrningen i Sverige. Före 2008 var det en annan myndighetsstyrning.
              Det var en mycket högre detaljgrad när regeringen skrev regleringsbrev.
              Man gick in mer i olika typer av detaljer. Detta ledde till problem
              som riksdagen kunde konstatera och som riksdagen också kritiserade.
              Det var svårt att följa upp verksamheten. Det stod en sak i budgeten,
              men det redovisades på ett annat sätt, och det var väldigt svårt
              att följa upp det hela.
            </seg>
          </u>
          <u>
            <seg>
              Därefter har vi fått en annan myndighetsstyrning. Det betyder
              att myndigheterna har ett större fristående ansvar, precis som
              det ska vara i Sverige enligt det system vi har byggt upp. Regeringen
              petar mindre i detaljer och talar i stället i större drag om vilka
              mål myndigheten ska uppnå. Myndigheten har då inom sitt anslag
              friheten och ansvaret att se till att styra verksamheten så att
              målen uppnås. Då är det viktigt att vi som riksdagsledamöter följer
              upp att myndigheten också når uppsatta mål.
            </seg>
          </u>
          <u>
            <seg>
              Däremot är det inte meningen att vi riksdagsledamöter så fort
              vi får en snilleblixt ska tala om exakt hur polisen ska utreda
              ett brott eller hur domstolen ska göra när de dömer. Det blir
              sällan bra. Då är vi inne på ett område som vi absolut ska avhålla
              oss från. Vi ska inte heller tala om för åklagarna hur de ska
              sköta sitt jobb. Det kan de bättre än vi. Men vi ska vara noga
              med att se till att medborgarna får det som de har rätt att kräva
              med tanke på att skattebetalarna avstår 40 miljarder kronor för
              att se till att rättsväsendet fungerar.
            </seg>
          </u>
          <u>
            <seg>
              Det ingår inte i oppositionens roll att tala om de positiva förändringar
              som skett, så Elin Lundgren avstod naturligtvis från att tala
              om det, men faktum är att vi i dag, trots den kritik som förts
              fram mot polisen, har fler misstänkta för brott än 2005. Det betyder
              att polisen har gjort ett större arbete. År 2010 nådde man de
              högsta talen; antalet misstänkta för brott var då 20 procent högre
              än 2005. Med andra ord var det 20 procent högre med nuvarande
              regering än med den tidigare. Det har säkert inte bara att göra
              med regeringsskiftet, men det handlar om en tydlighet i målstyrningen;
              vi vill se resultat.
            </seg>
          </u>
          <u>
            <seg>
              Tittar man på åklagarna, som är nästa del i rättskedjan, kan
              man konstatera att antalet lagförda är 20 procent högre jämfört
              med 2005, vilket är viktigt och väsentligt. Vi har fler avgjorda
              mål i domstolarna, och ekonomer, som gärna talar om produktivitet
              och effektivitet, kan konstatera att fler mål avgörs per domare
              i dag än tidigare. Det är positivt.
            </seg>
          </u>
          <u>
            <seg>
              Det har gjorts en hel del. För att inte bli för långrandig ska
              jag bara nämna ett par brister vi sett när det gäller ökning av
              effektiviteten. En sak är problemet med myndighetssamverkan när
              det gäller polisen och grov organiserad brottslighet. Det är en
              mycket väsentlig del där myndigheterna måste arbeta tillsammans.
              Detta arbete har pågått ett par år nu, och den första utvärderingen
              har gjorts. Man kan säkerligen fortsätta att effektivisera arbetet,
              men det är viktigt att alla delar i samhället samverkar och arbetar
              på det sättet. Det är en av de punkter som Riksrevisionen tar
              upp i sin rapport och som man absolut har helt rätt i. Samhället
              kan arbeta bättre, och samhället ska fortsätta att arbeta bättre.
            </seg>
          </u>
          <u>
            <seg>
              En annan sak när det gäller att få detta att fungera bättre ihop
              är den så kallade seriebrottsligheten och mängdbrottsligheten.
              Polisen och åklagarna har i regleringsbreven fått i uppdrag att
              se till att arbetet med mängdbrotten fungerar bättre tillsammans,
              att det blir en bättre samverkan. Det är också väsentligt för
              att kunna få upp effektiviteten i rättsväsendet. Vi har inte minst
              inom ramen för Polisorganisationskommittén sett att det finns
              brister i dag. Det finns konstiga gränsdragningar inom polisen
              som gör att man många gånger inte ser systemen i den här typen
              av brottslighet.
            </seg>
          </u>
          <u>
            <seg>
              Vi har uppenbarligen problem, inte minst när det gäller antalet
              utredningar polisen har i dag. Det handlar om ett klart och tydligt
              uppdrag att se till att antalet utredningar blir mindre. Vi säger
              väldigt tydligt från Alliansens sida att det måste finnas en måluppfyllelse
              och en målsättning att alla utredbara brott ska utredas. Där tycker
              vi i dag att det brister. Det finns absolut förutsättningar att
              kunna göra saker bättre.
            </seg>
          </u>
          <u>
            <seg>
              Alliansen har tillfört snart 6 miljarder mer i resurser till
              rättsväsendet. Slutsatsen av det måste bli att medborgarna nu
              har större rätt än tidigare att kräva resultat, inte minst när
              det gäller polisens arbete.
            </seg>
          </u>
          <u>
            <seg>
              Vi fick alltså ett förslag från den så kallade Polisorganisationskommittén,
              vilket innebär att vi kommer att få en polismyndighet. Vi kommer
              i december att fatta beslut i riksdagens kammare om att det ska
              genomföras. Det kommer inte att lösa alla problem inom polisen,
              det ska ingen tro, men det är en förutsättning för att kunna ta
              tag i de problem som finns i dag.
            </seg>
          </u>
          <u>
            <seg>
              Jag tror att vi måste ta ett steg vidare. Vi måste börja fundera
              lite på polisens arbetsmetoder. I första hand måste polisen själv
              göra det, men vi kan gärna ta initiativ i likhet med vad vi i
              Nya Moderaterna gjorde och börja titta lite på arbetsmetoderna.
              Det kan vara fråga om lean production, som vi hade ett seminarium
              om i januari. Tanken med det är helt enkelt att det måste kunna
              finnas inom polisen en diskussion om hur man arbetar snarare än
              att ha en lång diskussion om ett förändrat arbete.
            </seg>
          </u>
          <u>
            <seg>
              Polisutbildningen har ministern lovat ett besked om före årsskiftet.
              Det är ett ansvar inom alla partier inom regeringen att se till
              att så kommer att ske.
            </seg>
          </u>
          <u>
            <seg>
              Sedan har vi tillkännagivandet om civilanställda lite märkligt,
              lite konstigt. Låt mig först konstatera att man tydligen, precis
              innan vi har beslutat att polisen ska ha en ny organisation, direkt
              ska gå in och tala om för polisen att man ska öka en del av de
              anställda innan polisen har hunnit sätta sig in i sin nya organisation,
              och detta trots att vi har fler civilanställda inom polisen än
              tidigare. Man kan säga att målet redan är uppfyllt, förhoppningsvis.
              Men tydligen är fler än tidigare redan för lite.
            </seg>
          </u>
          <u>
            <seg>
              Det här har de fyra oppositionspartierna lyckats komma överens
              om, trots att man inte har finansierat någonting på motsvarande
              sätt. Något av oppositionspartierna vill ge betydligt mer pengar
              till polisen, något vill finansiera polisen med betydligt mindre
              pengar, exempelvis Miljöpartiet som har föreslagit 300 miljoner
              mindre till polisen i år, eller Vänsterpartiet som välvilligt
              och gärna ger ett uppdrag som kostar mer resurser men finansierar
              det med 5 miljoner mindre totalt.
            </seg>
          </u>
          <u>
            <seg>
              De fyra oppositionspartierna har inte något som helst gemensamt
              budgetförslag. Det enda man är överens om är att tillföra mer
              resurser, men det utan pengar. Det mest anmärkningsvärda är väl
              att det parti som har ambitioner att kunna utmana och som under
              de senaste månaderna har gjort sken av att vilja ta ansvar för
              den ekonomiska politiken försöker driva på ett beslut från Sveriges
              riksdag utan att själva ha finansierat det med en enda krona.
            </seg>
          </u>
          <u>
            <seg>
              Från utskottets sida har vi tagit in ett yttrande från Rikspolisstyrelsen
              för att få en bedömning av vad detta kostar. Rikspolisstyrelsen
              meddelar att det handlar om ungefär 300 miljoner kronor 300 miljoner
              kronor! Socialdemokraterna har finansierat det med 10 öre per
              krona. Varje kronas ökning ska från Socialdemokraternas sida finansieras
              med 10 öre. Var de övriga 90 ören per krona ska tas ifrån är fullständigt
              okänt. Det är inte ansvarsfull ekonomisk politik.
            </seg>
          </u>
          <u>
            <seg>
              Vad värre är, är att den här 10-öringen per krona har man inte
              heller finansierat. Man har gått in i polisens anslag och har
              så kallat öronmärkt. Det låter ju fint, men det betyder att man
              har tagit pengar som redan skulle användas till något annat. Det
              måste rimligen innebära att polisen måste dra ned på någonting
              annat. Då är man svaret skyldig: Vad ska polisen dra ned på?
            </seg>
          </u>
          <u>
            <seg>
              Polisen har två stora kostnadsposter: den ena är personal och
              den andra är lokaler. Om det är personal man ska dra ned på, vilken
              är den personalkategori som man vill minska? Ja, det måste rimligen
              vara poliser, alltså färre poliser inom polisen. Eller så måste
              det vara lokaler. Vad är det för lokaler? Det kan säkert vara
              ett och annat garage för polisbilar eller en skyddad uppställningsplats
              för en helikopter, men sannolikt är det i de allra flesta fall
              fråga om polisstationer.
            </seg>
          </u>
          <u>
            <seg>
              Vad vi menar i första hand är anmärkningsvärt är att trots att
              vi har fått in ett yttrande från ett enigt finansutskott som talar
              om att den här typen av beslut ska tas i den ordinarie budgetprocessen
              väljer man att vilja driva igenom ett beslut utgående från en
              rapport från Riksrevisionen, som omfattar en granskning från elva
              år tillbaka, 20002011. Den här frågan hade kunnat drivas i den
              ordinarie budgetprocessen. Ni hade kunnat skriva ihop er om ekonomin
              och lämna ett seriöst förslag, men det här visar att Socialdemokraterna
              har tappat greppen om den ekonomiska politiska och därmed också,
              åtminstone när det gäller rättsväsendet, tappat en stor del av
              trovärdigheten.
            </seg>
          </u>
          <note type="speaker">
            Anf. 9 ELIN LUNDGREN (S) replik:
          </note>
          <u>
            <seg>
              Herr talman! Jag skulle vilja börja med att resonera kring det
              som Krister Hammarbergh tog upp absolut sist och där han kritiserar
              Socialdemokraterna och säger att Socialdemokraternas förslag skulle
              strida mot ramverket. Krister Hammarbergh är väl medveten om att
              det ju var på hans initiativ som justitieutskottet bad att få
              ett utlåtande från finansutskottet. Jag förutsätter att Krister
              Hammarbergh har läst samma utlåtande från finansutskottet som
              jag. Där står det absolut ingenting om att det här skulle bryta
              mot det finanspolitiska ramverket. I finansutskottet sitter även
              Krister Hammarberghs partikamrater som i så fall hade kunnat lyfta
              upp frågan, men det kan jag inte se någonstans.
            </seg>
          </u>
          <u>
            <seg>
              Hammarbergh talar en del om uppklaringsandelen vad gäller brott.
              Där skulle jag kunna säga att en del är siffertricksande. Andelen
              uppklarade brott har definitivt inte ökat. Det är någonting som
              jag tycker att våra medborgare har att förvänta sig.
            </seg>
          </u>
          <u>
            <seg>
              Beträffande polisutbildningen tycker jag mig höra att det finns
              ett slags splittring bland allianspartierna, så vi får se vad
              de som står längre ned på talarlistan kommer att säga i den frågan.
            </seg>
          </u>
          <u>
            <seg>
              Jag tycker att Krister Hammarbergh ger ett visst uttryck för
              att det finns problem inom hela rättsväsendet. Jag tycker att
              det är ganska tydligt i hela rapporten, och det blir tydligt när
              man läser i medier om hur det ser ut. Tycker då inte Krister Hammarbergh
              att det faktiskt är ett slöseri när polisens resurser inte främst
              går till polisarbete, utan poliser får sitta och svara i telefon?
              Tycker Hammarbergh att det är ett korrekt sätt att använda polisens
              pengar?
            </seg>
          </u>
          <note type="speaker">
            Anf. 10 KRISTER HAMMARBERGH (M) replik:
          </note>
          <u>
            <seg>
              Herr talman! Det du säger om andelen uppklarade brott är alldeles
              riktigt, och vi är inte nöjda med resultaten. Men en anledning
              till resultatet när det gäller den procentuella andelen uppklarade
              brott det var lite av det gamla vanliga att man väljer att lägga
              fram den statistik man vill är att det är fler misstänkta. Polisen
              har fler misstänkta för brott, 20 procent fler misstänkta. Däremot
              kan man göra mer inom polisen för att ta itu med detta på ett
              bättre sätt och få upp effektiviteten. Där har vi exakt samma
              uppfattning. Det är en del av bakgrunden till att det har tillförts
              så pass stora anslag till polisen som det gjorts. Det är en del
              av bakgrunden till att det har utbildats betydligt fler poliser
              så att vi i dag har över 20 000 poliser. Men det kan göras mer,
              och det nämnde jag i mitt anförande.
            </seg>
          </u>
          <u>
            <seg>
              Jag kan ta det där med finansutskottet senare och läsa upp direkt
              vad finansutskottet skriver om den ordinarie budgetprocessen.
            </seg>
          </u>
          <u>
            <seg>
              Jag vill passa på att ställa en fråga till dig. Ni är inte överens
              med de övriga oppositionspartierna om en enda krona i budgeten.
              Men problemet är att ni inte ens är överens om vad de civila som
              ni vill anställa ska göra. Du pratar om att svara i telefon. Miljöpartiet
              har, liksom Jusek som skriver om det i en artikel i Svenska Dagbladet,
              en mer genomtänkt tanke som jag sympatiserar med, nämligen att
              man ska ha fler kvalificerade utredare. Problemet med oppositionen
              är att ni har sagt att det ska vara fler som inte ska vara poliser
              inom polisen, men ni har inte klart för er vad de ska göra. Vad
              ska de göra utreda brott, svara i telefon eller vara arrestvakter?
              Hur många blir det med 30 miljoner som är tagna från polisens
              befintliga budget?
            </seg>
          </u>
          <note type="speaker">
            Anf. 11 ELIN LUNDGREN (S) replik:
          </note>
          <u>
            <seg>
              Herr talman! Jag hör att Krister Hammarbergh säger att han inte
              är nöjd. Då är vi väl åtminstone överens i den frågan hur rättsväsendet
              presterar.
            </seg>
          </u>
          <u>
            <seg>
              Hammarbergh talar också om alla de resurser som är tillförda
              rättsväsendet. Om han nogsamt har läst Riksrevisionens rapport
              ser han att det tydligt står där att det främst inte är en fråga
              om resurser. Det är andra saker som gör att rättsväsendet inte
              fungerar som det ska, det vill säga arbetsmetoder och liknande.
              Jag tror absolut att resurser är bra, men det är inte hela lösningen.
              Man ska inte slå sig för mycket för bröstet utifrån det.
            </seg>
          </u>
          <u>
            <seg>
              Jag kan naturligtvis inte kommentera de andra partierna, men
              från Socialdemokraterna tyckte jag att jag var tydlig med att
              vi ser att det är ett problem att utbildade poliser sitter och
              gör uppgifter som någon annan hade kunnat göra. Jag har inte heller
              sagt någonting annat än att civil personal också kan göra utredningar
              och utföra andra kvalificerade uppgifter. Men det är inte specifikt
              detta som vi har talat om i dag.
            </seg>
          </u>
          <note type="speaker">
            Anf. 12 KRISTER HAMMARBERGH (M) replik:
          </note>
          <u>
            <seg>
              Herr talman! Ska vi ta det där med finansutskottet och bristen
              på ansvarsfull ekonomisk politik? Finansutskottet skriver enigt
              att man vill betona vikten av att nya utgifter för staten alltid
              föregås av en grundlig beredning av regeringen och att utgiftspåverkande
              beslut och detta är onekligen ett utgiftspåverkande beslut fattas
              inom ramen för den ordinarie budgetprocessen.
            </seg>
          </u>
          <u>
            <seg>
              Elin Lundgren! Det här är inte den ordinarie budgetprocessen.
              Vi följer alltså inte finansutskottets yttrande. Det är sanningen.
            </seg>
          </u>
          <u>
            <seg>
              Vi är överens om att saker kan bli bättre i rättsväsendet. Men
              jag hoppas att vi trots allt kan vara överens om ytterligare en
              sak. Elin Lundgren har läst Riksrevisionens rapport. Rättsväsendet
              presterar bättre i dag än det gjorde 2006. Det innebär inte att
              vi är fullständigt nöjda med resultaten, men det innebär trots
              allt att vi kan vara lite stolta över att vi har förbättrat det
              som inte fungerade så bra, särskilt tidigare. Vi har förslag och
              åtgärder nu som ger stora förutsättningar för att lyfta resultaten
              framöver. Det är viktigt.
            </seg>
          </u>
          <u>
            <seg>
              Jag noterar att Elin Lundgren inte vill ge ett svar på hur många
              civilanställda man får för 50 miljoner kronor. Och det är definitivt
              lite tveksamt vad dessa personer ska göra, utom möjligen att svara
              i telefon.
            </seg>
          </u>
          <note type="speaker">
            Anf. 13 Tredje vice talman JAN ERTSBORN (FP):
          </note>
          <u>
            <seg>
              Herr talman! Riksrevisionen har satt strålkastarljuset på en
              synnerligen viktig fråga, nämligen hur regeringen och de ansvariga
              myndigheterna i rättsväsendet hanterar brottsligheten på ett samlat
              och effektivt sätt.
            </seg>
          </u>
          <u>
            <seg>
              Man har särskilt satt upp fyra mål, som vi har hört tidigare:
              minskad brottslighet och återfall i brott, ökad uppklarning och
              kortare genomströmningstider. Det är viktiga målsättningar.
            </seg>
          </u>
          <u>
            <seg>
              Det är naturligt att regeringen inte delar alla synpunkter och
              rekommendationer som kommer från Riksrevisionen i anledning av
              den genomförda granskningen. Men regeringen instämmer helt i att
              måluppfyllelsen ska öka och att resultatet i rättsväsendet måste
              förbättras. Detta tror jag att vi alla här i riksdagen är överens
              om. Frågan gäller hur man ska åstadkomma detta.
            </seg>
          </u>
          <u>
            <seg>
              Som Krister Hammarbergh angav har det gjorts en hel del förändringar
              av regeringens styrning av myndigheterna under de år som granskningen
              har pågått. Samtidigt har man gjort en stor satsning på rättsväsendet.
              Antalet poliser, åklagare och domare är nu större än någonsin
              tidigare. Allmänheten, och naturligtvis också vi här i riksdagen,
              vill självfallet se resultat av dessa satsningar. Men här har
              vi vissa svårigheter med att mäta effektiviteten på detta område.
            </seg>
          </u>
          <u>
            <seg>
              För min del, och för Folkpartiets del, tror vi att ett nyckelord
              i sammanhanget är en ytterligare utvecklad samverkan mellan de
              olika aktörerna samtidigt som man fortsätter att arbeta med mer
              kompetens- och kunskapsstöd. Det är säkert oerhört viktigt.
            </seg>
          </u>
          <u>
            <seg>
              Jag ska nämna något lite om reservationerna i betänkandet. Vi
              är säkert alla överens om att de civilanställda inom polisen utför
              mycket viktiga uppgifter, och vi tror också att det finns utrymme
              för att öka antalet civilanställda. Men i denna fråga är jag helt
              på samma linje som Krister Hammarbergh; detta ska inte skötas
              inom ramen för detta betänkande och ett riksdagsbeslut. Det ska
              antingen ske via budgeten eller genom att Rikspolisstyrelsen sköter
              det hela inom ramen för de befintliga ekonomiska resurserna. Just
              nu är det dessutom viktigare att vi får till stånd den förändrade
              polisorganisationen. I det sammanhanget kan säkert personalsituationen
              också komma upp till bedömning.
            </seg>
          </u>
          <u>
            <seg>
              Jag förstår mycket väl om oppositionen tycker att det dröjer
              med förändringar av polisutbildningen. Ibland får vi acceptera
              att det blir vissa fördröjningar, men vi hoppas att det ska komma
              något ganska snart.
            </seg>
          </u>
          <u>
            <seg>
              Vad gäller reservationen om utslussningspeng kan den vid första
              tanken vara tilltalande. Men är det inte egentligen också här
              fråga om att förstärka samverkan mellan de olika berörda myndigheterna
              och jag betonar åter ordet samverkan mellan de olika aktörerna
              eller myndigheterna i stället för att man bara kommer med yrkanden
              om att det ska ut mer statliga pengar?
            </seg>
          </u>
          <u>
            <seg>
              I övrigt ansluter jag mig till vad Krister Hammarbergh har anfört
              i sitt anförande.
            </seg>
          </u>
          <note type="speaker">
            Anf. 14 JOHAN LINANDER (C):
          </note>
          <u>
            <seg>
              Herr talman! Dagens betänkande utgår från Riksrevisionens granskningsrapport
              som heter Att hantera brottmål effektivt en utmaning för regeringen
              och rättsväsendet .
            </seg>
          </u>
          <u>
            <seg>
              Det är en rapport som kom för nästan ett helt år sedan och som
              gäller elva år dessförinnan. Utöver denna rapport, som regeringen
              har yttrat sig över i en skrivelse, behandlar vi följdmotioner
              på skrivelsen samt motioner från denna höst och från förra hösten.
              Detta gör att det plötsligt finns yrkanden och reservationer som
              egentligen inte har ett dugg med Riksrevisionens ursprungliga
              granskningsrapport att göra, och därför kan denna debatt kanske
              kännas något otydlig.
            </seg>
          </u>
          <u>
            <seg>
              I grunden är vi i utskottet överens om att det är bra att Riksrevisionen
              granskar rättsväsendet och dess effektivitet. Att det finns brister
              i effektiviteten är vi också överens om. De stora satsningar på
              rättsväsendet som Alliansen har gjort borde resultera i ett betydligt
              bättre resultat med bättre brottsförebyggande arbete, fler utredda
              brott och fler skyldiga som döms.
            </seg>
          </u>
          <u>
            <seg>
              Precis som Krister Hammarbergh och Jan Ertsborn tidigare har
              nämnt finns det också positiva indikatorer, till exempel att antalet
              misstänkta för brott ökar och att antalet avgjorda mål i tingsrätterna
              också ökar. Men vi får inte glömma och jag tycker att detta ska
              betonas varje gång vi debatterar dessa frågor att det varje dag
              är tusentals poliser som utför ett alldeles utmärkt arbete där
              ute på våra gator för att göra samhället tryggare.
            </seg>
          </u>
          <u>
            <seg>
              Med detta sagt måste man också se att det finns problem. Antalet
              uppklarade och lagförda brott måste öka, och handläggningstiderna
              måste minska. Regeringen redogör i sin skrivelse för vilka åtgärder
              för att uppnå detta som kommer att vidtas, och utskottet konstaterar
              att dessa är väl avvägda och ändamålsenliga.
            </seg>
          </u>
          <u>
            <seg>
              Men sedan, herr talman, kommer vi till de övriga motionsförslagen,
              som har debatterats tidigare och som också jag känner att jag
              måste säga några ord om.
            </seg>
          </u>
          <u>
            <seg>
              Allra mest intressant är tydligen antalet civilanställda inom
              polisen. Jag är den förste att säga att vi behöver välutbildade
              och ambitiösa civilt anställda inom polisen. Polismyndigheterna
              kan inte bara ha poliser som anställda. Vi behöver civilt anställda
              för allt från löneadministration och it-service till att sitta
              i receptionen och att utreda brott. Det är framför allt det senare
              som brukar föranleda en diskussion. Men som jag ser det har specialister
              inom till exempel it och ekonomi en given plats. De har mycket
              att tillföra polisen även i det brottsutredande arbetet. Man kan
              konstatera att denna utveckling också pågår sedan ett antal år
              tillbaka.
            </seg>
          </u>
          <u>
            <seg>
              Det är intressant att titta på detta historiskt. Eftersom granskningsrapporten
              från Riksrevisionen gäller ett antal år tillbaka har jag plockat
              fram gamla siffror för att se hur utvecklingen av antalet civilanställda
              har sett ut de senaste åren. Eftersom tonläget från Socialdemokraterna
              är högt just nu är det intressant att se hur det såg ut under
              den förra socialdemokratiska regeringsperioden 19942006.
            </seg>
          </u>
          <u>
            <seg>
              Jag har inte hittat någon exakt siffra för hur många civilanställda
              det fanns inom svensk polis precis när Socialdemokraterna tog
              över regeringsmakten 1994. Men den 31 maj 1994 var det nästan
              exakt 7 700 civilanställda, och det bör inte ha förändrats speciellt
              mycket till oktober samma år.
            </seg>
          </u>
          <note>
            Därefter började den socialdemokratiska regeringen jobba. Den
            inledde med en historisk slakt av svensk polis. Fram till 1998,
            på fyra år, försvann det över 2 000 civilanställda inom svensk
            polis. Samtidigt försvann det ungefär 1 700 poliser. Efter det
            påbörjades en uppbyggnad igen, men den var mycket långsam.
          </note>
          <u>
            <seg>
              År 2006, när Alliansen vann valet, fanns det 7 200 civilanställda
              och 17 400 poliser. Det innebär alltså att det totala resultatet
              av tolv år med socialdemokratisk regering, 19942006, var minus
              ca 700 poliser och nästan 500 civilanställda.
            </seg>
          </u>
          <u>
            <seg>
              Vi gick till val 2006 på att öka antalet poliser, och vi gjorde
              en rivstart. Polisen fick förstärkta resurser från första början.
              Men eftersom det inte kom ut speciellt många poliser från Polishögskolan
              just åren 2007 och 2008 anställdes ännu fler civilanställda. År
              2008 var vi uppe på all-time-high med över 8 500 civilanställda.
              Det var alltså en ökning med 1 300 personer på två år. Det minskade
              sedan under 2009 och 2010 för att åter öka under 2011 och i år.
            </seg>
          </u>
          <u>
            <seg>
              Nu det är väl det intressanta, eftersom tillkännagivandet kommer
              nu har vi ca 8 250 civilanställda i svensk polis. Det är alltså
              mer än 1 000 fler än 2006 när alliansregeringen tog över.
            </seg>
          </u>
          <u>
            <seg>
              Sedan kan man titta på andelen. Eftersom antalet poliser också
              har ökat är andelen intressant. Nästan 29 procent av det totala
              antalet anställda i svensk polis är civila. Nu, 2012, är andelen
              större än den var 2009, 2010 och 2011. Ändå har oppositionen nu
              plötsligt upptäckt att det behövs fler civilanställda. Det borde
              ni kanske ha kommit på för två år sedan. Då var det möjligtvis
              mer aktuellt. Men nu när både regeringen och Rikspolisstyrelsen
              jobbar i den här riktningen vill ni ge ert tillkännagivande.
            </seg>
          </u>
          <u>
            <seg>
              Herr talman! För att vi skulle få in synpunkter från Rikspolisstyrelsen
              har de fått yttra sig över det här förslaget. I yttrandet är de
              mycket tydliga med att det behövs en satsning på breddad och fördjupad
              kompetens genom fler civilanställda men att det inte ryms inom
              beslutade och anvisade ramar. Samtidigt säger Socialdemokraterna,
              Miljöpartiet, Sverigedemokraterna och Vänsterpartiet i det här
              utskottsbetänkandet att åtgärder kan vidtas redan inom de gällande
              ekonomiska ramarna.
            </seg>
          </u>
          <u>
            <seg>
              Rikspolisstyrelsen beräknar att en sådan här satsning uppgår
              till 300 miljoner kronor, och de säger alltså att det inte ryms
              inom befintligt anslag. Oppositionen i riksdagen vill detaljstyra
              hur polisens resurser ska användas inom de befintliga ramarna.
              Vad leder det till? Ja, det är ganska enkelt. Ska man ta 300 miljoner
              kronor till någonting annat måste man också flytta de pengarna.
            </seg>
          </u>
          <u>
            <seg>
              Poliser kan inte sägas upp och ska inte sägas upp. Då återstår
              det egentligen bara en enda stor utgiftspost, och det är lokalkostnader.
              Då är frågan till Socialdemokraterna: Är det polisstationer ni
              vill lägga ned? Vi vet att det försvann mängder av polisstationer
              under Thomas Bodströms tid som justitieminister. Vill ni göra
              det igen?
            </seg>
          </u>
          <u>
            <seg>
              Jag är övertygad om att medborgarna i Bromölla, Fagersta eller
              Söderhamn är intresserade av att höra om det är de som ska bli
              av med sin polisstation med ert sätt att bedriva politik.
            </seg>
          </u>
          <u>
            <seg>
              För oss i Centerpartiet är det avgörande för människors trygghet
              att ha polisen nära och tillgänglig i lokalsamhället. Målsättningen
              är att ha polis stationerad i alla landets kommuner för att skapa
              ett bra samarbete mellan polisen, kommunens socialtjänst och skolan
              men också med föreningsliv och näringsliv. Det är så, herr talman,
              vi vill skapa en effektiv polis med närhet till medborgarna.
            </seg>
          </u>
          <note type="speaker">
            Anf. 15 KENT EKEROTH (SD):
          </note>
          <u>
            <seg>
              Herr talman! I det här betänkandet har Sverigedemokraterna sex
              reservationer. Jag vill yrka bifall till samtliga av dem. Jag
              ska gå igenom dem lite kort.
            </seg>
          </u>
          <u>
            <seg>
              En av de här reservationerna handlar om att föra över uppgifter
              som i dag ligger på polisen till andra aktörer. Anledningen är
              att vissa av dem inte borde vara polisiära eftersom de inte över
              huvud taget handlar om brottslig verksamhet. Det handlar till
              exempel om att inspektera istappar, utfärda tillstånd för fyrverkeri,
              utfärda pass eller inspektera utrymningsvägar.
            </seg>
          </u>
          <u>
            <seg>
              Detta är också förändringar som rikspolischefen vill se. Att
              renodla polisens verksamhet och gå ifrån denna typ av verksamhet
              borde vara en naturlig del i att effektivisera polisen.
            </seg>
          </u>
          <u>
            <seg>
              En annan reservation handlar om utökade möjligheter att avvisa
              anmälningar. Sveriges poliser är skyldiga att behandla en anmälan
              om brott, muntlig eller skriftlig, utan uppskov och oavsett till
              vilken polismyndighet den lämnats.
            </seg>
          </u>
          <u>
            <seg>
              Det kan vara problematiskt. Det förekommer till exempel att polisen
              vid en viss tid måste överge en plats där det finns risk för bråk,
              misshandel eller våld mot andra människor.
            </seg>
          </u>
          <u>
            <seg>
              Jag pratade med en polis som berättade om precis det här. Han
              stod på ett torg där det fanns klubbar. Det var en fredagskväll.
              På grund av att någon anmälde en parkeringsskada var han tvungen
              att gå från platsen för att ta emot den här anmälan. Då blev någon
              misshandlad, och förövaren kom undan. Det här inträffar säkert
              i fler än hans fall.
            </seg>
          </u>
          <u>
            <seg>
              Det kan också handla om rena försäkringsärenden, där det inte
              är ett brott över huvud taget. Någon kan ha tappat bort sin plånbok
              eller vad det nu kan vara, och en polis måste gå från en plats
              där andra människor kanske riskerar att skadas.
            </seg>
          </u>
          <u>
            <seg>
              Vi menar att man ska kunna hänvisa sådana ärenden till nästa
              dag, om inte skadan kan förvärras eller liknande, så att en sådan
              anmälan kan göras i en reception på en polismyndighet.
            </seg>
          </u>
          <u>
            <seg>
              Riksrevisionen menar att det i genomsnitt tar 60 minuter från
              en sådan här anmälan till avskrivning. Vi menar att man borde
              kunna avvisa sådana anmälningar som inte uppenbart utgör brott.
              Enligt Riksrevisionen skulle det kunna frigöra uppemot 320 årsarbetskrafter
              inom polisen.
            </seg>
          </u>
          <u>
            <seg>
              Konsekvensen av nuvarande system kan bli att allvarliga brott
              begås som polisen skulle ha kunnat förhindra om de inte tvingats
              lämna platsen. Med det här förslaget kanske vi kan undvika sådana
              situationer.
            </seg>
          </u>
          <u>
            <seg>
              En annan av reservationerna handlar om snatteribrott, som är
              det vanligaste tillgreppsbrottet i Sverige. År 2010 var det nästan
              17 000 snatteribrott. Alla sådana går givetvis inte till domstol,
              utan åklagare kan besluta om strafföreläggande eller åtalsunderlåtelse
              för att snabba på processen. Men det är fortfarande så att det
              kan gå åt väldigt mycket tid åt ett sådant här ärende i dagens
              läge.
            </seg>
          </u>
          <u>
            <seg>
              Jag fick ett exempel från en polis en gång. Han kom till en plats.
              Det var ett par personer som hade snattat i en butik vid 12-tiden
              på dagen. Utan att läsa hela berättelsen kan jag säga att han
              var klar med det här kl. 21.
            </seg>
          </u>
          <u>
            <seg>
              Han fick först göra en butiksanmälan, som blev klar ungefär 45
              minuter efteråt. Sedan skulle de identifiera gärningsmännen, som
              inte kunde svenska. Då var de tvungna att ta dit tolkar. Sedan
              skulle de visitera. Då behövde de skicka dit en annan polis för
              att visitera den kvinnliga tjuven. Då hade klockan blivit 14.
              Sedan var det en hel återrapportering när de kom tillbaka till
              polisstationen. Den här polisen var klar kl. 21. Det tog nio timmar.
              De fick använda två eller tre radiobilar och flera poliser. Detta
              är ett enormt resursslöseri.
            </seg>
          </u>
          <u>
            <seg>
              Om man skulle kunna utfärda ordningsbot på samma sätt som man
              till exempel kan göra när det gäller fortkörning skulle man åtminstone
              i en stor andel av de här fallen kunna undgå sådana här långa,
              omständliga och byråkratiska processer. Effektiviteten skulle
              öka markant, som vi ser det, med ordningsbot för snatteri, och
              byråkratin skulle minska.
            </seg>
          </u>
          <u>
            <seg>
              Vi har också en reservation om en tredje-gången-gillt-princip,
              som handlar om att man ska få maxstraff om man döms för ett brott
              för tredje gången inom en viss tidsperiod och inom samma brottskategori.
            </seg>
          </u>
          <u>
            <seg>
              Man kan undra om detta hör hemma i det här betänkandet om effektiviteten
              i rättsväsendet. Men vi ser det som att den här tredje-gången-gillt-principen
              är förebyggande. Det kommer att bli mycket jobbigare att begå
              det tredje brottet det gäller våldsbrott, sexualbrott eller narkotikabrott
              för då åker man dit på maxstraffet.
            </seg>
          </u>
          <u>
            <seg>
              Dessutom kan man hindra återfall i brott om de personer som uppenbarligen
              har en vana att begå brott, eftersom detta är tredje gången, sitter
              inlåsta. Då har de inte möjlighet att begå brott.
            </seg>
          </u>
          <u>
            <seg>
              Tittar man till exempel på dem som kommer ut från livstidsstraff
              i Sverige, alltså de som har fått tidsbestämning, har de en lägre
              återfallsgrad än vad man generellt har för vanliga fängelsestraff,
              vilket kanske kan indikera att längre fängelsestraff också kan
              hindra återfall i brott. Tredje-gången-gillt-principen är alltså
              något vi vill införa.
            </seg>
          </u>
          <u>
            <seg>
              Vi har också ett förslag om att införa fotboja för dem som begår
              grövre brott, framför allt vålds-, sexual- och narkotikabrott
              eller för dem som är en del av organiserad brottslighet. Fotbojan
              ska bäras i proportion till den tid de suttit av i fängelset och
              kommer också att kunna förebygga återfall i brottslighet. De kommer
              att ha frihet att röra på sig som de vill men hämmas när det gäller
              att begå brott eftersom de vet att deras position vid varje givet
              tillfälle kan kontrolleras om det behövs. Detta skulle också vara
              ett väldigt kostnadseffektivt sätt eftersom fotboja är billigt
              jämfört med andra medel. Det är alltså också något vi vill införa.
            </seg>
          </u>
          <u>
            <seg>
              Sist men inte minst menar vi att sekretessen mellan SOS Alarm
              och polisen ska upphävas. En person som ringer till SOS Alarm
              i dag får svara på en rad frågor från operatören och redogöra
              för vad som hänt, men polisen har inte nödvändigtvis tillgång
              till dessa uppgifter omedelbart, vilket medför att det tar längre
              tid innan polis hinner komma på plats och kan hjälpa till. Ibland
              kan det också vara så att den som ringer blir stressad av att
              få upprepa det han eller hon har sagt ytterligare en gång för
              polisen ifall det skulle behövas.
            </seg>
          </u>
          <u>
            <seg>
              Dessutom är polisen som en del i sin naturliga verksamhet dagligen
              ute och kör runt om i samhället. Vid en olycka eller ett brott
              är det alltså ofta troligt att polisen är närmare än vad ambulans
              kan vara och kan snabbare vara på plats för att ta hand om någon
              som är skadad.
            </seg>
          </u>
          <u>
            <seg>
              Dessutom kan det vara så att om polisen får tillgång till dessa
              uppgifter omedelbart finns det en större chans att gripa gärningsmän
              i det fall det har begåtts ett brott. Vi menar därför att det
              är nödvändigt att reglerna om sekretess mellan SOS Alarm och polismyndigheternas
              länskommunikationscentral ändras så att polisen får tillgång till
              uppgifter om akuta ärenden samtidigt som övrig räddningstjänst.
            </seg>
          </u>
          <note type="speaker">
            Anf. 16 JOHAN LINANDER (C) replik:
          </note>
          <u>
            <seg>
              Herr talman! Jag har två konkreta frågor till Kent Ekeroth. Den
              första gäller tredje-gången-gillt-principen. Kent Ekeroth hävdar
              att detta skulle innebära att människor begår färre brott. Jag
              undrar vilka vetenskapliga belägg ni har för det. Det finns länder
              som utövar den här typen av straff där man får maxstraff vid det
              tredje brottet, men det är länder som har en långt mycket större
              brottslighet än vad vi har i Sverige. Jag undrar därför vilka
              vetenskapliga belägg Kent Ekeroth har för detta påstående eller
              om det bara är något som ni tror.
            </seg>
          </u>
          <u>
            <seg>
              Sedan tar Kent Ekeroth upp ett intressant faktum: att de som
              är livstidsdömda och sedan får tidsbegränsning faktiskt har en
              väldigt låg återfallsfrekvens. Ändå är Sverigedemokraterna det
              parti som säger att de inte alls ska få någon tidsbestämning,
              utan de ska sitta inne på livstid oavsett hur gamla, sjuka, senila
              eller ofarliga för samhället de är. De ska ändå sitta kvar i fängelset
              enligt er politik. Är det då inte rimligt att livstidsdömda kan
              få komma ut när du själv säger att de har en låg återfallsfrekvens?
            </seg>
          </u>
          <note type="speaker">
            Anf. 17 KENT EKEROTH (SD) replik:
          </note>
          <u>
            <seg>
              Herr talman! Om vi börjar med de livstidsdömda är det så att
              de har en återfallsgrad på 37 procent, vilket är lägre än för
              andra fängelsestraff. Det är dock fortfarande en ansenlig del
              som begår brott igen. Vi ser även straff som en moralisk fråga.
              Det finns människor som har begått sådana brott att de moraliskt
              sett inte har rätt att vistas ute i samhället igen.
            </seg>
          </u>
          <u>
            <seg>
              Jag vet att vi har diskuterat livstidsstraffen förut, och det
              finns många riktigt grova och fruktansvärda brott som vi menar
              att riktiga livstidsstraff ska utfärdas för. Ett exempel var en
              person som försökte göra inbrott i en bil. Så kom en 81-åring
              ut det var hans bil och blev nedslagen av den här personen. När
              81-åringen låg avsvimmad på marken fortsatte personen slå på honom
              så att han bröt några revben. Efter detta släpade han den 81-årige
              pensionären till en sjö och dränkte honom.
            </seg>
          </u>
          <u>
            <seg>
              Detta var utdraget under lång tid och är ett exempel på ett sadistiskt
              brott där vi menar att ett riktigt livstidsstraff borde vara aktuellt.
              Det är alltså en moralisk fråga när det gäller livstidsstraff.
              Vissa förtjänar helt enkelt inte att vara ute i samhället. Vissa
              förtjänar inte att få leva i frihet mer. Vissa förtjänar inte
              att få njuta av livet längre, eftersom de har förstört någon annan
              människas liv på ett väldigt brutalt sätt. Inte minst gäller det
              anhöriga.
            </seg>
          </u>
          <u>
            <seg>
              När det gäller tredje gången gillt är det återigen en moralisk
              fråga. Om någon har begått ett brott för tredje gången har personen
              uppenbarligen inte fattat vad det handlar om de första två gångerna.
              Då menar vi att ett maxstraff framför allt är en moralisk fråga
              för att samhället ska säga till på skarpen och ge upprättelse
              till brottsoffren.
            </seg>
          </u>
          <u>
            <seg>
              Uppenbarligen har en sådan person en historia av återfall i brottslighet.
              Jag drar då slutsatsen att om man ger honom ett så pass långt
              fängelsestraff så skulle han naturligtvis inte kunna återfalla
              i brottslighet, för han skulle sitta inburad i stället. Det är
              också någonting som flera poliser som jag har pratat med vittnat
              om skulle hjälpa.
            </seg>
          </u>
          <note type="speaker">
            Anf. 18 JOHAN LINANDER (C) replik:
          </note>
          <u>
            <seg>
              Herr talman! Det är intressant att diskutera vad som är moral.
              Är det moral att låta en dödssjuk människa sitta i fängelse? Oavsett
              hur sjuk man är ska man sitta kvar. Även om man har suttit 4050
              år i fängelse och inte är ett dugg farlig för sin omgivning eller
              för samhället på något sätt ska man sitta kvar i fängelse. Är
              det moral? Är det egentligen inte dödstraff Kent Ekeroth i så
              fall förespråkar? Eller så får man ha något slags äldrevård eller
              avancerad sjukvård inne på fängelset, för vi lär ju få en situation
              med människor som när de börjar komma upp i 8590-årsåldern eller
              ännu äldre kräver ganska mycket vård.
            </seg>
          </u>
          <u>
            <seg>
              Jag vet inte riktigt hur ni har tänkt lösa det. Jag tycker åtminstone
              inte att det handlar om moral om man vill låta människor sitta
              inne och aldrig kan förlåta, aldrig kan säga att en människa har
              tagit sitt straff.
            </seg>
          </u>
          <u>
            <seg>
              Kent Ekeroth sade väldigt tydligt i sitt anförande att det skulle
              ha en preventiv effekt om man införde tredje gången gillt. Jag
              frågade då vilka vetenskapliga belägg ni har för det. Kent Ekeroth
              menade i sitt anförande att människor inte begår det tredje brottet
              om man har den principen, men om han hävdar en sådan sak måste
              han också kunna hänvisa till något slags forskning som visar detta.
            </seg>
          </u>
          <u>
            <seg>
              I själva verket är det tvärtom så att de länder som har den typen
              av rättssystem också har en mycket högre brottslighet än vad vi
              har i Sverige. Den typen av rättssystem skapar inte tryggare samhällen.
            </seg>
          </u>
          <note type="speaker">
            Anf. 19 KENT EKEROTH (SD) replik:
          </note>
          <u>
            <seg>
              Herr talman! Även om en person inte är ett dugg farlig kan han
              fortfarande sitta inne. Det handlar inte om farlighet för andra;
              det handlar om brottet han har begått och om att sona det. Vissa
              kan aldrig sona sitt brott. Exemplet som jag tog var ett av dem.
              Jag har en lång, lång lista på liknande brott. De förtjänar inte
              att leva i frihet igen, de förtjänar inte att komma ut igen, de
              förtjänar inte att njuta av samhället eller livet igen. De förtjänar
              att sitta inlåsta för det brott de har begått. Det är moral.
            </seg>
          </u>
          <u>
            <seg>
              När det gäller preventiv effekt för det tredje brottet handlar
              det ju om när de har begått det tredje brottet. Då ska de sitta
              inlåsta under mycket längre tid. De har uppenbarligen inte fattat
              den första gången, de har inte fattat den andra gången och de
              har inte fattat den tredje gången. Okej, då kommer de att sitta
              inne så länge att vi kanske kan förhindra att de begår det fjärde
              brottet för att bespara vissa människor det lidandet.
            </seg>
          </u>
          <u>
            <seg>
              Johan Linander hänvisar till andra länder som har three strikes
              and youre out. Jag antar att han syftar på det. USA är ett av
              dem. Men att jämföra USA med Sverige, två länder som har så olika
              rättstraditioner och så olika uppbyggda samhällen med helt olika
              välfärdssystem och en helt annan befolkningsstruktur, blir väldigt
              konstigt.
            </seg>
          </u>
          <u>
            <seg>
              Den preventiva effekten blir framför allt när de sitter inlåsta
              och inte kan begå nya brott under den tiden, plus den moraliska
              aspekten.
            </seg>
          </u>
          <note type="speaker">
            Anf. 20 LENA OLSSON (V):
          </note>
          <u>
            <seg>
              Herr talman! Vi debatterar i dag Riksrevisionens rapport angående
              rättsväsendets effektivitet, eller kanske man ska säga ineffektivitet,
              och den skrivelse som har kommit från regeringen.
            </seg>
          </u>
          <u>
            <seg>
              Mycket har sagts här, och jag kan ställa mig bakom det som Elin
              Lundgren från Socialdemokraterna har sagt och hålla med henne
              om till exempel det som också Alliansen tar upp när det gäller
              civilanställd personal. Ni får det att låta som att det bara är
              dem som svarar i telefon och utför lönedistribution och sådant
              som vi i oppositionen pratar om. Så är det faktiskt inte. Vi vill
              såklart ha civila utredare. Då har jag gjort det tydligt.
            </seg>
          </u>
          <u>
            <seg>
              Jag vill också säga att vi träffar poliser som faktiskt intygar
              att de får svara i telefonen, de får sköta vissa receptionssysslor
              och de får sitta arrestvakt. Ni kan väl inte på allvar mena att
              det var det som de 20 000 poliserna skulle göra. De 20 000 poliser
              som ni har anslagit medel till ska vara ute och visa sig i förebyggande
              syfte, och de ska finnas för människor när brott har begåtts.
              Det var väl själva syftet med den här satsningen.
            </seg>
          </u>
          <u>
            <seg>
              Om vi tittar på hur det såg ut 2006/07 kan vi notera att man
              hade 16 728 miljoner. I dag är det 20 500 miljoner. Då är det
              väldigt märkvärdigt att man inte ser bättre resultat. Poliser
              säger själva också: Jag gick inte Polishögskolan för att jag skulle
              sitta och svara i telefon eller göra enklare kontorssysslor. Det
              är i alla fall det svar jag får när jag är ute och diskuterar
              med poliser. Det kan ju inte vara så att de ljuger mig rätt upp
              i ansiktet. Det har jag väldigt svårt att tro.
            </seg>
          </u>
          <u>
            <seg>
              Johan Linander tog ganska stora ord i sin mun om vad som hände
              under 90-talet. Om jag inte helt missminner mig var Centern med
              i det regeringsunderlaget. Man samarbetade med socialdemokratin
              under den tiden. Då är man ju svaret skyldig om varför man i så
              fall gick med på det här då.
            </seg>
          </u>
          <u>
            <seg>
              Jag skulle också vilja diskutera den motion som gäller polisutbildning.
              Krister Hammarbergh uttryckte det så att Alliansens partier skulle
              ta sitt ansvar för att se till att det kom en ny polisutbildning
              på plats. Gör man inte det som utlovat tycker jag att det är tragiskt.
              Den här utredningen fyller fem år i vår, och vi är överens om
              att polisen ska bli en myndighet. Det är vi alla överens om. Det
              är jättebra.
            </seg>
          </u>
          <u>
            <seg>
              Jag tycker att det är väldigt sorgligt att man inte samtidigt
              såg till att vi fick den förnyade polisutbildningen, och då menar
              jag en högskolebaserad polisutbildning. Den behöver vi ha. Det
              här ska ju också vara en lärande organisation. Man behöver forskningsdelen
              för att ta fram sina egna metoder för att kunna bli bättre. Vi
              får medhåll från många håll om att det verkligen behövs. Till
              exempel Polisförbundet stöttar oss i det här. De stöttar också
              påståendet att man har sagt upp civilanställda, just de som gör
              enklare kontorsgöromål, och att poliser får göra de här jobben
              i stället.
            </seg>
          </u>
          <u>
            <seg>
              Herr talman! Jag vill avsluta med att yrka bifall till reservation
              nr 3 i betänkandet.
            </seg>
          </u>
          <note type="speaker">
            Anf. 21 KRISTER HAMMARBERGH (M) replik:
          </note>
          <u>
            <seg>
              Herr talman! Jag ser också gärna fler civilanställda, Lena Olsson.
              Vi har långt fler civilanställda inom polisen redan i dag, men
              jag ser också gärna fler.
            </seg>
          </u>
          <u>
            <seg>
              Skillnaden är att jag inte vill lägga ut sådana här beställningar
              utan att skicka med resurser. Det är ju så att vill vi ha fler
              civilanställda måste vi lägga ut lite mer resurser. De ska ju
              ha lön. Det brukar Vänsterpartiet tycka är viktigt. De ska ha
              någonstans att jobba. Det kommer säkert att krävas både en och
              annan skrivare och dator också. Det kostar i alla fall pengar
              och någon ska betala. Därför skulle jag vilja veta varifrån du
              ska ta de här resurserna. Du har ju själv föreslagit att poliserna
              ska ha 5 miljoner kronor mindre totalt sett, och så kommer det
              här till. Kan du berätta för riksdagen och för svenska folket
              var du har tänkt skära ned inom resten av polisen? Är det annan
              personal, är det lokaler eller är det polisbilar?
            </seg>
          </u>
          <note type="speaker">
            Anf. 22 LENA OLSSON (V) replik:
          </note>
          <u>
            <seg>
              Herr talman! Att människor behöver sin lön om de är på jobbet
              tycker Vänsterpartiet. Jag hoppas ju att Moderaterna också tycker
              det. Naturligtvis är det så.
            </seg>
          </u>
          <u>
            <seg>
              Vi har lagt en ram. Det är dryga 34 miljarder till rättsväsendet,
              så jag tror inte att de här 5 miljonerna har någon väldigt stor
              effekt. Men Krister Hammarbergh kan påminna sig vad jag alltid
              har sagt i alla budgetdebatter: Nu har man satsat dryga 4 miljarder
              under den här tiden, och hur mycket bättre polisverksamhet har
              man fått ut av det?
            </seg>
          </u>
          <u>
            <seg>
              Där står vi. Vi håller ju med varandra. Vi tycker att det här
              är olyckligt. Man har fått så mycket mer pengar, men man gör inte
              mycket bättre resultat. Det beklagar jag. Men jag har också för
              Vänsterpartiets räkning i budgetdebatterna sagt att vi måste kräva
              större effektivitet. Jag har beställt och velat ha utredningar
              om det här därför att det inte går att bara stoppa in pengar och
              tro att resultatet ska bli så mycket förbättrat. Det har jag alltid
              sagt.
            </seg>
          </u>
          <u>
            <seg>
              Man ska också passa sig för att ange en bas, att vi ska ha 20
              000 poliser. Vi ska ha så många poliser som det behövs för att
              klara upp brott och för att förebygga brott. Vi ska ha en effektiv
              polis.
            </seg>
          </u>
          <u>
            <seg>
              Det ramanslag som läggs fast har vi ifrågasatt, men vi har ju
              gått med på det i stort sett. Där ryms civilanställd personal,
              punkt slut. Får vi nu till en organisation som blir effektivare
              får vi också pengar över till annat.
            </seg>
          </u>
          <note type="speaker">
            Anf. 23 KRISTER HAMMARBERGH (M) replik:
          </note>
          <u>
            <seg>
              Herr talman! Lena Olsson undviker att svara på frågan över huvud
              taget. Du vill driva igenom ett uppdrag som direkt kostar pengar.
              Det kan du inte förneka. Samtidigt ska du skära ned på de totala
              resurserna till samma myndighet. Det kommer att kosta pengar.
              Du kan inte hänvisa till att man ska göra om organisationen senare.
              Det här är nästa år. Var ska du ta pengarna ifrån?
            </seg>
          </u>
          <u>
            <seg>
              Jag ska väl inte behöva tolka dig. Det blir ju bättre om du själv
              svarar. Om du nu väljer att inte svara i nästa inlägg måste jag
              göra en tolkning utifrån det du nämnde om poliserna. Det är poliser
              du har tänkt ta bort från polisen.
            </seg>
          </u>
          <note type="speaker">
            Anf. 24 LENA OLSSON (V) replik:
          </note>
          <u>
            <seg>
              Herr talman! Jag kan upprepa det jag har sagt, men det gör jag
              ju inte. De stora anslag som polisen har fått måste omfatta den
              civilanställda personalen, om man från regeringshåll har någon
              tro på att man ska höja effekten hos polisen. Krister Hammarbergh
              kan inte på allvar mena att poliser ska utföra jobb som de inte
              har utbildning för. Massvis av poliser säger: Jag tog inte det
              här jobbet för att de ska kicka en civilanställd som har suttit
              i vår reception, som har haft hand om våra löner etcetera eller
              sitta arrestvakt. Jag utbildade mig till polis för att bekämpa
              och förebygga brott och hjälpa våra medborgare på det viset.
            </seg>
          </u>
          <u>
            <seg>
              Du svarade inte på frågan från Elin Lundgren förut. Hon ställde
              samma fråga till dig då. Du valde att inte svara. Det är mycket
              så det går till i den här kammaren.
            </seg>
          </u>
          <note type="speaker">
            Anf. 25 CAROLINE SZYBER (KD):
          </note>
          <u>
            <seg>
              Herr talman! Den övergripande frågan för Riksrevisionens granskning
              har varit: Hanterar regeringen, de ansvariga myndigheterna och
              rättsväsendet brottsligheten på ett samlat och effektivt sätt?
              Det är naturligtvis en helt grundläggande och berättigad fråga
              som vi behöver ställa. Riksrevisionen ger ett antal rekommendationer
              både till regeringen och till myndigheterna.
            </seg>
          </u>
          <u>
            <seg>
              Jag tycker att det är positivt att dessa granskningar görs. Vi
              måste ständigt förbättra vår rapportering, sättet vi arbetar på
              och sättet vi nyttjar våra resurser på. Detsamma gäller för alla
              myndigheter.
            </seg>
          </u>
          <u>
            <seg>
              Det finns delar i Riksrevisionens rapport som är högst relevanta,
              och där kan vi konstatera att ett arbete ofta redan påbörjats.
              Det finns också delar där det pågår ett arbete som nu alltmer
              intensifieras. Det här har mina allianskolleger redogjort för
              på ett bra sätt.
            </seg>
          </u>
          <u>
            <seg>
              Med detta vill jag få sagt att vi inte är nöjda. En effektivisering
              måste ske, och det är vad vi arbetar med.
            </seg>
          </u>
          <u>
            <seg>
              Regeringen ställer krav på myndigheterna att de fortsätter med
              arbetet. Efter de senaste årens resurstillskott är det nu innehållet
              i verksamheterna som ska stå i fokus.
            </seg>
          </u>
          <u>
            <seg>
              Det finns förutsättningar att uppnå förbättringar på flera områden,
              exempelvis när det gäller att korta handläggningstider och att
              antalet uppklarade och lagförda brott måste öka.
            </seg>
          </u>
          <u>
            <seg>
              Det som oppositionen främst har tagit fasta på i Riksrevisionens
              rapport gäller polisen och framför allt civilanställda inom polisen.
              Det pågår en debatt om polisen i medierna, i landet men också
              här i riksdagen. Debatten handlar om alltifrån hur polisen ska
              organiseras i arbetet mot vissa typer av brott, hur polisen ska
              organiseras för att arbeta så effektivt som möjligt, vilka verktyg
              som behövs och hur ledarskapet kan förbättras till hur vi får
              en mer närvarande polis. Det är viktiga frågor som vi bör ha en
              bred debatt om.
            </seg>
          </u>
          <u>
            <seg>
              Efter att ha lyssnat på vissa partiföreträdare vill jag vara
              tydlig: Vissa politiker verkar frestas av att gå in i detalj och
              avgöra hur resursfördelningen ska se ut. Det vi i stället måste
              göra är att ta ansvar för de stora dragen och framför allt se
              till att polisen har effektiva instrument och resurser. Polisen
              får sedan själv prioritera i sin verksamhet beroende på händelser
              och situationer som vi inte alltid kan planera för.
            </seg>
          </u>
          <u>
            <seg>
              Vi kan konstatera att det är positivt om kompetensen kan vara
              bred inom polisen. Civilanställda fyller en mycket viktig funktion,
              och det är uppenbart när det gäller många typer av brott att det
              är den speciella kompetens de har som behövs. Det kan till exempel
              vara fråga om en ekonom när det gäller ekonomisk brottslighet
              eller en it-specialist när det gäller it-relaterad brottslighet.
              Det här är viktigt, och det är vi överens om.
            </seg>
          </u>
          <u>
            <seg>
              Med detta sagt är det anmärkningsvärt att oppositionspartierna,
              som nyligen lämnat sina respektive budgetmotioner och som sinsemellan
              har lagt fram helt olika förslag när det gäller polisens anslag,
              nu har enats om en gemensam ståndpunkt. Denna fråga borde hanteras
              i den budgetprocess som pågår nu och som vi ska debattera senare
              i höst.
            </seg>
          </u>
          <u>
            <seg>
              I sak anser vi också att det är upp till Rikspolisstyrelsen att
              avgöra hur många civilanställda det kan vara lämpligt att ha.
              Dessutom vet vi att ett stort arbete är på gång inom polisen som
              handlar om att de 21 polismyndigheterna ska bli en.
            </seg>
          </u>
          <u>
            <seg>
              Avslutningsvis vill jag tala om historiken för civilanställda.
              Den redogjorde också Johan Linander för tidigare.
            </seg>
          </u>
          <u>
            <seg>
              Från att alliansregeringen tog över fram till mitten av 2011
              ökade antalet civilanställda med ungefär 1 000 personer. Alliansregeringens
              satsning på polisen gjorde det möjligt att anställa personer med
              specialistkompetens och administrativ personal. Polisorganisationen
              behöver även fortsättningsvis kompletteras med nödvändig kompetens.
            </seg>
          </u>
          <u>
            <seg>
              När det gäller antalet civilanställda finns det nu fler civila
              än vad som fanns 2006.
            </seg>
          </u>
          <note type="speaker">
            Anf. 26 MORGAN JOHANSSON (S):
          </note>
          <u>
            <seg>
              Herr talman! Jag tänker inte säga mer om förslaget som rör civilanställda
              vid polisen i dag. Frågan har diskuterats mycket, men den debatten
              har förts på ett så utomordentligt sätt av Elin Lundgren för Socialdemokraterna
              att jag inte kommer att säga något mer om den.
            </seg>
          </u>
          <u>
            <seg>
              Men jag reagerade starkt när Johan Linander angrep oss socialdemokrater
              för något som vi ska ha gjort på 1990-talet. Han sade att vi socialdemokrater
              genomförde en slakt på polisen. Det får inte stå oemotsagt. Jag
              vet att hela linjen från Alliansen är att skylla antingen på Socialdemokraterna
              eller på en myndighet det är alltid någon annans fel men när Johan
              Linander angriper oss på det sättet får det inte stå oemotsagt.
            </seg>
          </u>
          <u>
            <seg>
              För det första var det den borgerliga regeringen som på 90-talet
              stängde Polishögskolan, inte den socialdemokratiska.
            </seg>
          </u>
          <u>
            <seg>
              När vi kom tillbaka i regeringen 1994, för det andra, hade den
              borgerliga regeringen fördubblat statsskulden. I Sverige lånade
              man nu 6 000 kronor i sekunden. Så högt var underskottet. Alla
              känner till den statsfinansiella krisen.
            </seg>
          </u>
          <u>
            <seg>
              Vår uppgift som nytillträdd regering 1994 var att sanera statsfinanserna.
              Det gjorde vi först tillsammans med Vänsterpartiet. I ungefär
              ett halvårs tid hade vi ett samarbete. Men därefter hade vi ett
              formaliserat samarbete med Centerpartiet. Från 1995 till 1998
              hade vi detta samarbete. Vartenda konto, varenda utgiftspost,
              som den socialdemokratiska regeringen lade fram var ett resultat
              av ett samarbete med Centern. Det var oerhört viktigt att Centern
              var med och tog det ansvaret. Vi tog ansvar för Sverige. Ni tog
              ansvar för Sverige. Vi gjorde det ihop.
            </seg>
          </u>
          <u>
            <seg>
              Nu beskriver Johan Linander detta som att det var en slakt på
              polisen. Om det var en slakt ja, då gjorde vi det tillsammans.
            </seg>
          </u>
          <u>
            <seg>
              När vi sedan var klara med saneringen av statsfinanserna kunde
              vi återigen börja bygga ut. Vi öppnade två nya polishögskolor,
              och vi inledde den stora utbyggnaden av antalet poliser. Vi satte
              upp målet om 20 000 poliser.
            </seg>
          </u>
          <u>
            <seg>
              Jag är stolt över att den socialdemokratiska regeringen genomförde
              den saneringen av statsfinanserna på 90-talet. Jag är stolt över
              de socialdemokrater som gjorde det. Jag är faktiskt också stolt
              över de centerpartister som vågade ta det ansvaret. Det är tydligen
              inte Johan Linander.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Resningsförfarandet i brottmål återupptagande av förundersökning
            och rätt till biträde
          </note>
          <note>
            Föredrogs
          </note>
          <note type="speaker">
            Anf. 27 MEHMET KAPLAN (MP):
          </note>
          <u>
            <seg>
              Herr talman! Vi ska med anledning av detta betänkande debattera
              resningsförfarandet i brottmål. Det handlar bland annat om rätt
              så aktuella fall men dessa frågor är alltid aktuella.
            </seg>
          </u>
          <u>
            <seg>
              Att bli oskyldigt dömd för ett brott måste vara något av det
              värsta som kan hända en människa. Tänk att dömas för ett mord
              eller en våldtäkt du aldrig begått eller att dömas för misshandel,
              stöld eller förskingring som du inte har varit med om. Fallet
              med Thomas Quick, numera Sture Bergwall, visar att detta händer
              inte bara en utan flera gånger, inte heller bara för honom. Det
              har hänt även tidigare, inte bara i vårt land.
            </seg>
          </u>
          <u>
            <seg>
              När en oskyldig döms rasar en människas liv samman. Omgivningen
              tar avstånd från personen. Hela samhället fördömer personen och
              även ibland familjen. Man kan förlora arbetet, ofta vänner och
              också familjen, i värsta fall livet. Konsekvenserna är så allvarliga
              att samhället med all kraft måste se till att den berömda devisen
              om att det ska vara ställt utom allt rimligt tvivel att den dömde
              begått brottet verkligen gäller. Oskyldiga får inte och ska inte
              dömas för brott de aldrig begått. Därom kan vi nog vara överens
              i denna kammare.
            </seg>
          </u>
          <u>
            <seg>
              Vi vet också att när detta förekommer finns ett system som ska
              se till att hantera frågan. Varje år inkommer ca 180 ansökningar
              om resning i brottmål hos Högsta domstolen, det vill säga dömda
              eller åklagare vill att domstolen ska avgöra om en dom ska omprövas.
              Av dessa ca 180 är det två till fyra som varje år får bifall resten
              avslås. Vi vet naturligtvis inte hur många av dessa som är oskyldigt
              dömda. Vi kan bara hoppas och personligen tror jag det att rättsväsendet
              fungerar så att risken för detta ständigt minimeras.
            </seg>
          </u>
          <u>
            <seg>
              Herr talman! Jag vill också lyfta upp att det genom regeringens
              i dag debatterade förslag kommer att bli något lättare att få
              resning och att rättssäkerheten kommer att förbättras i vissa
              delar. Detta är bra, och vi från Miljöpartiet de gröna tycker
              att det ska välkomnas.
            </seg>
          </u>
          <u>
            <seg>
              Herr talman! Min farhåga är bara att detta inte räcker. Vi har
              därför från Miljöpartiets sida föreslagit att en oberoende myndighet
              för behandling av resningsansökningar ska inrättas en myndighet
              som står fri från Åklagarmyndighetens partsställning och fri från
              den polisiära dagliga verkligheten, en myndighet som utreder om
              nya omständigheter och bevis kan dra lagakraftvunna domar i tvivelsmål.
            </seg>
          </u>
          <u>
            <seg>
              Att detta är ett bra förslag instämmer både Justitieombudsmannen
              och Sveriges advokatsamfund i. Trots detta väljer utskottets majoritet
              att med hänvisning till det så kallade Quickärendet avstyrka förslaget.
            </seg>
          </u>
          <u>
            <seg>
              Det vore tacknämligt om företrädare för majoriteten kunde förklara
              varför ett framåtsyftande förslag som stärker enskildas rättsskydd
              och minskar risken för att oskyldiga döms ska avslås därför att
              rättsväsendets hantering i Quickärendet inte är avslutad. Jag
              förstår uppriktigt sagt inte den kopplingen.
            </seg>
          </u>
          <u>
            <seg>
              Det vi från Miljöpartiet föreslår är en utredning som kan lämna
              förslag som bereds, konsekvensanalyseras och så småningom genomförs.
              Vi vet alla hur den processen går till, så det vore ingen svår
              sak att genomföra. Jag noterar också att Socialdemokraterna och
              Vänsterpartiet i sitt särskilda yttrande lyfter upp den här biten.
            </seg>
          </u>
          <u>
            <seg>
              Jag vill därför yrka bifall till reservation nr 1 i betänkandet.
            </seg>
          </u>
          <u>
            <seg>
              Jag vill också lyfta upp att just oskyldigt dömda ofta blir föremål
              för stor debatt och diskussion i medier. Jag lever i förhoppningen
              om att när så sker är det därför att professionellt anställda
              inom rättsväsendet ändå har gjort så gott de har kunnat, att de
              har vägt bevisen för och emot den dömda och dragit sina slutsatser,
              om än felaktiga.
            </seg>
          </u>
          <u>
            <seg>
              Genom inrättandet av en oberoende myndighet för att utreda ansökningar
              om resning skulle vi öka tilltron till rättsväsendet. Vi skulle
              dessutom avlasta rättsväsendet från de uppgifter som finns där
              i dag när det gäller den typen av ansökningar. Det är också ett
              sätt att minska risken för att oskyldiga döms. Till syvende och
              sist handlar det om förtroendet just för rättsstaten, för vårt
              land, Sverige, och hur vi skipar rättvisa.
            </seg>
          </u>
          <u>
            <seg>
              Jag beklagar än en gång att utskottsmajoriteten inte är beredd
              att pröva denna möjlighet, men jag är ändå glad att några små
              steg nu tas i arbetet för att färre oskyldiga ska dömas.
            </seg>
          </u>
          <u>
            <seg>
              Jag vill också uppehålla mig vid de så kallade gallringsbestämmelserna.
              För att en ansökan om resning ska vara något värd måste utredningsmaterialet
              finnas kvar, och i dag är risken uppenbar att viktigt material
              förstörs just på grund av gallringsbestämmelser. Här hoppas jag
              att regeringens aviserade utredningar tar hänsyn till detta och
              ser till att materialet bevaras längre än vad som är fallet i
              dag. Annars blir ansökan smått illusorisk och leder egentligen
              inte till någon typ av uppdagande av vad som skulle ha kunnat
              beslutas i annat fall.
            </seg>
          </u>
          <u>
            <seg>
              Jag vill därmed upprepa själva grunden för förslaget och att
              det handlar om att vi måste stärka tilltron till rättsväsendet.
              Utan tilltron till det och utan det höga förtroende rättsväsendet
              besitter hos allmänheten är rättsstatens grundvalar i gungning.
            </seg>
          </u>
          <note type="speaker">
            Anf. 28 KENT EKEROTH (SD):
          </note>
          <u>
            <seg>
              Herr talman! Vi har en reservation i detta betänkande som jag
              vill yrka bifall till.
            </seg>
          </u>
          <u>
            <seg>
              Betänkandet som behandlas i denna debatt har jag inget i sig
              att invända mot. Det rör sig i huvudsak om kodifiering av lag
              och gällande praxis. Vi har väckt en motion om förutsättningarna
              för att få till stånd resningsförfarande.
            </seg>
          </u>
          <u>
            <seg>
              Resningsförfarande kan delas upp i två kategorier. Det ena är
              till förmån för den tilltalade. Det kan handla om att en dömd
              person anser sig ha rätt till en friande dom eller ett lindrigare
              straff. Det andra kan handla om en målsägande som anser att en
              tilltalad borde ha getts en fällande dom eller ett strängare straff.
              Det handlar kort sagt om att ändra en dom som vunnit laga kraft
              som en sista instans för rättvisa antingen för brottsoffret eller
              för den dömde.
            </seg>
          </u>
          <u>
            <seg>
              Förutsättningarna skiljer sig åt i de två olika fallen. Det är
              lättare för en brottsling som anser sig felaktigt dömd att få
              resning och betydligt svårare för ett brottsoffer som anser att
              någon borde få sitt rättmätiga straff. Till skillnad från en dömd
              gäller det för ett brottsoffer som ansökt om resning att det krävs
              en giltig ursäkt för att inte ha åberopat ny bevisning tidigare,
              att synnerliga skäl inte kan åberopas vid ny bevisning, att brottet
              måste ha ett visst straffvärde och att ett nytt straff måste vara
              fällande eller väsentligt strängare än i tidigare dom, att oriktig
              rättstillämpning inte kan åberopas, att jäv inte kan åberopas
              och att det finns en tidsfrist om ett år.
            </seg>
          </u>
          <u>
            <seg>
              Från rättvisesynpunkt borde det vara av lika stor vikt att brottslingar
              som på felaktiga grunder frikänts eller getts för lindriga straff
              ska kunna få sina domar omprövade som det är för oskyldigt eller
              för strängt dömda. Hur rimligt är det till exempel att det saknas
              en tidsfrist för en dömd medan brottsoffret endast får ett år
              på sig att ansöka om resning?
            </seg>
          </u>
          <u>
            <seg>
              För att bättre tillvarata brottsoffrens perspektiv anser jag
              att regeringen bör återkomma med ett lagförslag som i högre grad
              tillåter resning för brottsoffer. Till exempel bör tidsfristen
              ses över. Även jäv, oriktig rättstillämpning och synnerliga skäl
              bör kunna åberopas som grund för resning.
            </seg>
          </u>
          <u>
            <seg>
              Jag vill därmed yrka bifall till reservation 3 i betänkandet.
            </seg>
          </u>
          <note type="speaker">
            Anf. 29 MATTIAS JONSSON (S):
          </note>
          <u>
            <seg>
              Herr talman! Jag kan till att börja med säga att vi inte har
              något yrkande i detta ärende. Vi har däremot ett särskilt yttrande,
              som jag ska återkomma till.
            </seg>
          </u>
          <u>
            <seg>
              Jag har stor sympati för det Mehmet förklarade här uppe i talarstolen
              och även för Miljöpartiets förslag och yrkande.
            </seg>
          </u>
          <u>
            <seg>
              Vi har en annan ingång i ärendet, och jag återkommer till hur
              vårt särskilda yttrande ser ut.
            </seg>
          </u>
          <note>
            Detta betänkande har rubriken Resningsförfarandet i brottmål
            återupptagande av förundersökning och rätt till biträde , och
            det kanske är på sin plats att ta upp några delar av betänkandets
            innehåll och förslag.
          </note>
          <u>
            <seg>
              Det föreslås att en åklagare under vissa förutsättningar ska
              kunna återuppta en förundersökning när resning i brottmål aktualiseras.
              Kraven för att återuppta en förundersökning sänks jämfört med
              de krav som utvecklats i praxis. Om förundersökningen om brott
              inte är avslutad ska åklagare i stället besluta att den även kan
              avse frågan om den tidigare tilltalades delaktighet i brottet.
            </seg>
          </u>
          <u>
            <seg>
              Vidare föreslås att domstolen i ett ärende om resning ska kunna
              förelägga åklagaren att vidta en viss utredningsåtgärd.
            </seg>
          </u>
          <u>
            <seg>
              Det föreslås också att den tidigare tilltalade och målsäganden
              i vissa fall ska ha rätt till rättsligt biträde när resning aktualiserats.
              Om den tidigare tilltalade bedöms ha rätt till ett sådant biträde
              ska en offentlig försvarare kunna förordnas.
            </seg>
          </u>
          <u>
            <seg>
              Den här lagändringen om nu kammaren, med den majoritet som det
              ser ut att vara, kl. 16 i dag fattar beslut om detta kommer att
              träda i kraft den 1 januari 2013.
            </seg>
          </u>
          <u>
            <seg>
              Om jag återgår till det särskilda yttrande som vi har skrivit
              framgår det där att vi inte har någonting att invända mot propositionen
              från regeringen. Vi vill ändå i detta sammanhang, precis som Mehmet
              var inne på, påpeka vad som har framkommit i den så kallade Quickaffären
              Thomas Quick, som numera heter Sture Bergwall. Där har det i dagsläget
              blivit resning i fem morddomar som hittills har lett till tre
              friande domar.
            </seg>
          </u>
          <u>
            <seg>
              Det är som vi också säger i vårt särskilda yttrande helt unikt
              i svensk rättshistoria att en morddömd blir frikänd i ett så stort
              antal domar. Vi menar att det behövs en större granskning av hur
              rättsväsendet och rättspsykiatrin har fungerat och handlat i det
              här fallet.
            </seg>
          </u>
          <u>
            <seg>
              Flera partier i kammaren har uttalat sig för en granskning av
              fallen. Det verkar alltså finnas en bred uppslutning för att få
              klarhet i vad som har gått fel.
            </seg>
          </u>
          <u>
            <seg>
              Vi vill till att börja med att en kommission ska gå igenom utredningarna
              för att bedöma om de har skötts på ett professionellt sätt eller
              inte. Kommissionen bör också särskilt granska hur vården har bedrivits
              i samband med utredningarna.
            </seg>
          </u>
          <u>
            <seg>
              Om kommissionen kommer fram till att fel har begåtts ska den
              också bedöma om det finns systemfel inbyggda i det svenska rättsväsendet,
              vilket är viktigt, eller i hur polisutredningar görs och hur den
              rättspsykiatriska vården har bedrivits. I så fall måste förslag
              till åtgärder läggas fram, så att något liknande aldrig kommer
              att inträffa igen.
            </seg>
          </u>
          <u>
            <seg>
              I det sammanhanget kan även ytterligare frågor om resningsförfarandet
              prövas, till exempel ett fristående utredningsorgan. Det är lite
              grann det skedet som Miljöpartiets motion pekar på, men vi vill
              innan det ha en kommission.
            </seg>
          </u>
          <u>
            <seg>
              Därför finner vi inte skäl att i dagsläget ställa oss bakom de
              reservationer som finns utan nöjer oss med ett särskilt yttrande.
              Det är naturligtvis som avslutning oerhört viktigt att ingen oskyldig
              döms. Det är ju grunden.
            </seg>
          </u>
          <note type="speaker">
            Anf. 30 JOHAN LINANDER (C):
          </note>
          <u>
            <seg>
              Herr talman! I dag tar vi ett steg för att öka rättssäkerheten
              i samband med resningsförfarandet i brottmål. Vi sänker kraven
              för att en förundersökning ska återupptas. Vi gör så att domstolen
              i ett ärende om resning kan förelägga åklagaren att vidta en särskild
              utredningsåtgärd. Vi ökar också möjligheten för den tidigare tilltalade
              och målsäganden i vissa fall att få rättsligt biträde. Detta gör
              att rättssäkerheten ökar och att förutsebarheten för den enskilde
              också ökar i samband med resning.
            </seg>
          </u>
          <u>
            <seg>
              Jag vill så här i början av mitt anförande tydliggöra att detta
              betänkande eller de lagändringar som vi nu kommer att göra inte
              har någonting med något enskilt fall att göra. Förundersökningsutredningen,
              vars utredning och förslag ligger till grund för propositionen,
              tillsattes redan i maj 2009 och alltså inte med anledning av de
              diskussioner om resning som har förts under den senaste tiden.
            </seg>
          </u>
          <u>
            <seg>
              Herr talman! När man talar om resning måste man först tydliggöra
              att det är ett så kallat extraordinärt rättsmedel. Grunden i vårt
              rättssamhälle är att en lagakraftvunnen dom ska gälla, det vill
              säga när en domstol har dömt och domen inte har överklagats inom
              utsatt tid eller prövningstillstånd för prövning i högre instans
              inte har getts har domen vunnit rättskraft. Den ska gälla. Den
              har vunnit laga kraft.
            </seg>
          </u>
          <u>
            <seg>
              Domen ska vara orubblig. Det kallas orubblighetsprincipen, och
              det är en viktig princip i alla rättssamhällen. Men orubblighetsprincipen
              har trots sitt namn vissa undantag, och det är de så kallade extraordinära
              rättsmedlen. Ett av dessa det vanligaste är just att en domstol
              beviljar resning.
            </seg>
          </u>
          <u>
            <seg>
              Utgångspunkten är att en dom som har vunnit laga kraft gäller,
              men i vissa fall kan man göra en ny prövning. De speciella fallen
              kan handla om att en domare eller en åklagare har varit jävig,
              att man har använt bevis eller vittnesmål som har varit falska
              eller, vilket är det vanligaste, att nya omständigheter eller
              nya bevis har kommit fram och att de, om de hade funnits med från
              början, skulle ha gjort att den tilltalade hade frikänts eller
              dömts för ett brott med annan brottsrubricering med mildare straffskala.
            </seg>
          </u>
          <u>
            <seg>
              Det finns också resningsgrunder för att återuppta ett mål till
              nackdel för den tilltalade. Det vanligaste då är att någon har
              frikänts för ett grovt brott men att det senare framkommer nya
              omständigheter eller bevis.
            </seg>
          </u>
          <u>
            <seg>
              Det är svårare att få resning till nackdel för den tilltalade.
              Det bygger på att det i en rättsstat är viktigare att en oskyldig
              inte döms för ett brott än att en skyldig går fri från straff.
              Detta har också konsekvenser genom att det finns olika tidsgränser.
              För resning till förmån för den tilltalade finns det inga tidsgränser.
              Oavsett om man har hunnit avtjäna sitt straff eller inte har man
              rätt till ny prövning, helt enkelt för att slå fast att man var
              oskyldig till det man tidigare dömdes för. Men när det gäller
              resning till nackdel för den tilltalade finns det en tidsgräns.
            </seg>
          </u>
          <u>
            <seg>
              Självklart ska den som felaktigt har blivit frikänd kunna dömas.
              Det går också med dagens resningsregler men inte efter hur lång
              tid som helst och inte för mindre allvarliga brott.
            </seg>
          </u>
          <u>
            <seg>
              Man måste förstå att det är ett betydligt större problem för
              den enskilde att vara oskyldigt dömd än det är för samhället eller
              möjligtvis för målsägande att en skyldig friats eller fått ett
              lindrigare straff. Oavsett om man har begått ett brott eller inte
              har man rätt att avtjäna sitt straff och sedan gå vidare i livet.
              Det är viktigt att komma ihåg.
            </seg>
          </u>
          <u>
            <seg>
              Herr talman! De ändringar som vi nu genomför kan delas upp i
              två delar som gäller dels när förundersökning ska ske, dels utökade
              möjligheter till rättsligt biträde.
            </seg>
          </u>
          <u>
            <seg>
              Vad gäller när förundersökning ska återupptas har det i praxis
              skapats en regel som säger att förundersökning ska återupptas
              när en ny omständighet eller bevis kommer fram och det är sannolikt
              att det utgör grund för resning. Då ska åklagaren återuppta förundersökningen.
              Detta slår vi nu också fast i lag.
            </seg>
          </u>
          <u>
            <seg>
              Samtidigt lagfäster vi att även en domstol kan förelägga åklagaren
              att vidta en viss utredningsåtgärd. Normalt har domstolen inte
              den uppgiften. Domstolen dömer efter det som framkommer i rättegången,
              men i just resningsfall är det viktigt att domstolen kan se till
              att ha en tillräcklig utredning för att kunna ta ställning till
              resningsansökan.
            </seg>
          </u>
          <u>
            <seg>
              Totalt sett utökas alltså kraven på återupptagen förundersökning
              vid resningsansökan.
            </seg>
          </u>
          <u>
            <seg>
              Det andra som vi gör genom dagens beslut är att vi utökar rätten
              till rättsligt biträde i ett resningsärende. Det gäller när åklagaren
              har återupptagit förundersökningen eller när det finns synnerliga
              skäl. De skälen kan vara att det krävs särskilda arbetsinsatser
              inför en ansökan om resning.
            </seg>
          </u>
          <u>
            <seg>
              Vi lagstiftar också om att en målsägande ska kunna få ett målsägandebiträde
              eller, om det är ett barn, en särskild företrädare för barn när
              en förundersökning har återupptagits.
            </seg>
          </u>
          <u>
            <seg>
              Det innebär några kostnadsökningar för polis, åklagare och domstolar,
              framför allt under en övergångsperiod. Det innebär också en viss
              kostnadsökning vad gäller rättsliga biträden. Men totalt sett
              är det ganska små summor, och vi menar att de ryms inom befintliga
              ekonomiska ramar.
            </seg>
          </u>
          <u>
            <seg>
              Den nya lagstiftningen ska träda i kraft den 1 januari 2013,
              det vill säga mycket snart.
            </seg>
          </u>
          <u>
            <seg>
              Herr talman! Jag vill också säga något mer om en reservation
              och det särskilda yttrandet. Miljöpartiet har motionerat om att
              skapa ytterligare en myndighet, den här gången en myndighet för
              att pröva ansökningar om resning.
            </seg>
          </u>
          <u>
            <seg>
              Det är en fråga som har diskuterats förut. Precis som Miljöpartiet
              skriver i sin motion valde Förundersökningsutredningen att inte
              lägga fram något sådant förslag.
            </seg>
          </u>
          <u>
            <seg>
              Jag menar att lösningen på alla problem inte är att skapa nya
              myndigheter. Lösningen ska vara att åklagarna sköter det hela
              på ett professionellt sätt, och det tycker jag också att de har
              gjort, till exempel i fallet med Thomas Quicks eller Sture Bergwalls
              resningsansökningar.
            </seg>
          </u>
          <u>
            <seg>
              Det är om just det fallet som socialdemokraterna och vänsterpartisten
              i justitieutskottet har ett särskilt yttrande. De vill ha en kommission
              för att gå igenom hela Quickfallet.
            </seg>
          </u>
          <u>
            <seg>
              Jag har inget principiellt emot det tvärtom. Däremot tycker jag
              att det är viktigt att den rättsliga prövningen först får ha sin
              gång. Det finns fortfarande resningsansökningar som inte är avgjorda.
              Därför är det olämpligt att vi från den politiska sidan nu lägger
              värderingar i frågan.
            </seg>
          </u>
          <u>
            <seg>
              Detta får vi återkomma till när de rättsliga instanserna är färdiga
              med sina prövningar. Vi har ett självständigt rättsväsen, och
              det ska vi vara väldigt noga med.
            </seg>
          </u>
          <u>
            <seg>
              Med det, herr talman, vill jag yrka bifall till utskottets förslag
              och avslag på samtliga reservationer.
            </seg>
          </u>
          <note type="speaker">
            Anf. 31 CARL-OSKAR BOHLIN (M):
          </note>
          <u>
            <seg>
              Herr talman! Varje gång en oskyldig person felaktigt ådöms en
              påföljd är det naturligtvis en tragedi i det enskilda fallet och
              ett misslyckande för rättsväsendet i stort. Ett rättssystems kvalitet
              konstitueras av så få felaktiga domslut som möjligt, men det konstitueras
              också genom erkännandet av att inget system kan vara felfritt
              och att ett rättssystem också därför måste vara utrustat med ett
              adekvat institut för att hantera felaktiga domar. För detta har
              vi resningsinstitutet, ett särskilt rättsmedel som återfinns i
              58 kap. rättegångsbalken.
            </seg>
          </u>
          <u>
            <seg>
              Det är viktigt att här vara tydlig med vad resningsinstitutet
              är för något. I den här debatten har det i talarstolen hävdats
              att resningsinstitutet skulle vara en sista instans. Det är direkt
              felaktigt. I bästa fall vittnar det bara om okunskap om hur vårt
              processrättsliga system ser ut. I värsta fall vittnar det om bristande
              respekt för vad resningsinstutet är.
            </seg>
          </u>
          <u>
            <seg>
              Högsta domstolen är vår sista instans i brottmål, inte resningsinstitutet.
              Resningsinstitutet är precis vad det heter, nämligen ett särskilt
              rättsmedel, och man ska inte förhålla sig till det som om det
              vore en sista instans.
            </seg>
          </u>
          <u>
            <seg>
              Som huvudregel inom svensk processrätt gäller att en dom vinner
              rättskraft när tiden för överklagande har gått ut. Att domen vinner
              rättskraft innebär, precis som Johan Linander framhöll, att domen
              blir i princip orubblig. Den principen är värd att värna. Men
              det finns också fall då principen måste kunna brytas och en lagakraftvunnen
              dom därmed rivas upp. Det är inte att ta det till en ny instans.
              För dessa fall finns resningsinstitutet.
            </seg>
          </u>
          <u>
            <seg>
              Propositionen syftar till att öka förutsebarheten för när resningsinstitutet
              kan användas och därmed öka rättssäkerheten för den enskilde.
              Praxis i resningsärenden har på senare år blivit otydlig i den
              bemärkelsen att det har blivit svårare för den enskilde att förutse
              när resningsinstitutet kan finnas till hands.
            </seg>
          </u>
          <u>
            <seg>
              Ett välavvägt resningsinstitut är smalt men lättillgängligt.
              På ett sådant sätt upprätthålls orubblighetsprincipen i den utsträckning
              som är rimlig, samtidigt som man tydliggör när resningsinsitutet
              finns tillgängligt. Det är detta som propositionen syftar till
              att tillskapa.
            </seg>
          </u>
          <u>
            <seg>
              Med detta vill jag yrka bifall till utskottets förslag och avslag
              på reservationerna.
            </seg>
          </u>
          <note>
            Ajournering
          </note>
          <note>
            Kammaren beslutade kl. 13.53 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            11 § Frågestund
          </note>
          <note type="speaker">
            Anf. 32 FÖRSTE VICE TALMANNEN:
          </note>
          <u>
            <seg>
              Vi övergår nu till dagens frågestund. Jag hälsar statsråden välkomna.
            </seg>
          </u>
          <u>
            <seg>
              Bostadsmarknaden och rekryteringen av arbetskraft
            </seg>
          </u>
          <note type="speaker">
            Anf. 33 VERONICA PALM (S):
          </note>
          <u>
            <seg>
              Fru talman! Jag vill ställa min fråga till bostadsministern.
            </seg>
          </u>
          <u>
            <seg>
              Varselvågen väller in över Sverige. Så sent som i morse fick
              vi besked om nedläggning av Pilkingtons fabrik i Halmstad med
              230 anställda. Samtidigt uppger varannan företagare i landet till
              Svenskt Näringsliv att de har svårt att rekrytera personal med
              rätt kompetens.
            </seg>
          </u>
          <u>
            <seg>
              En dynamisk arbetsmarknad förutsätter en fungerande bostadsmarknad,
              och så är det inte i dag. Bostadsbristen ökar, produktionen av
              nya bostäder sjunker och Sverige har under lång tid legat lägre
              än våra jämförbara länder. Rekryteringsgapet i Sverige är enormt.
            </seg>
          </u>
          <u>
            <seg>
              Då undrar jag: För att folk ska kunna flytta dit där jobben finns,
              vad har bostadsministern för råd till den företagare som i dag
              har svårt att rekrytera arbetskraft?
            </seg>
          </u>
          <note type="speaker">
            Anf. 34 Statsrådet STEFAN ATTEFALL (KD):
          </note>
          <u>
            <seg>
              Fru talman! Det är en bekymmersam situation som vi ser just nu
              runt om i Sverige när framför allt svensk exportindustri får problem
              och tvingas varsla människor. Det beror på att efterfrågan på
              svenska varor avtar.
            </seg>
          </u>
          <u>
            <seg>
              Det är också så att vi har en finansiell oro runt om i världen
              som också påverkar bostadsbranschen. Vi vet att de som ska investera
              i att bygga bostäder, de som ska köpa sin bostadsrätt och de som
              ska investera och låna ut pengar tvekar mer i dag än tidigare.
            </seg>
          </u>
          <u>
            <seg>
              Att det går lite upp och ned är en sak som vi får leva med. Men
              vi måste samtidigt skapa långsiktigt bättre förutsättningar för
              ett högre totalt bostadsbyggande, och vi har ett omfattande arbete
              på gång för detta.
            </seg>
          </u>
          <u>
            <seg>
              Det snabbaste vi kan göra just nu för att råda bot på situationen
              är att få en bättre fungerande uthyrning av privatägda bostäder,
              så kallad andrahandsuthyrning, och där har vi nu ett lagförslag
              i riksdagen. Nu är det riksdagen som har att svara upp till om
              man beredd att vända på alla stenar, som alla partier säger, och
              pröva även den metoden för att snabbt hjälpa till med en del av
              problemlösningen.
            </seg>
          </u>
          <note type="speaker">
            Anf. 35 VERONICA PALM (S):
          </note>
          <u>
            <seg>
              Fru talman! Med all respekt svarade inte statsrådet på den fråga
              jag ställde.
            </seg>
          </u>
          <u>
            <seg>
              Vi har i dag en situation där svenska företag går på knäna och
              inte kan rekrytera rätt arbetskraft med rätt kompetens och där
              folk inte kan flytta till jobben. Det beror naturligtvis på många
              saker, på en passiv arbetsmarknadspolitik, brist på utbildning
              och matchning, men det beror också på en bostadspolitik som inte
              håller måttet.
            </seg>
          </u>
          <u>
            <seg>
              Då kan man, som bostadsministern gör, luta sig tillbaka och säga
              att lösningen är att unga människor bor i andra hand hemma hos
              snälla människor. Det är inte en lösning för Sveriges näringsliv.
              Eller så kan man säga att det är ett gemensamt ansvar. I ett litet
              land som Sverige behöver vi ta ett gemensamt ansvar för att sluta
              rekryteringsgapet och ge förutsättningar för jobb och tillväxt
              i vårt land.
            </seg>
          </u>
          <u>
            <seg>
              Min fråga kvarstår: Vad är bostadsministerns råd till den företagare
              som i dag, efter sex år av borgerlig regering, inte kan rekrytera
              rätt arbetskraft?
            </seg>
          </u>
          <note type="speaker">
            Anf. 36 Statsrådet STEFAN ATTEFALL (KD):
          </note>
          <u>
            <seg>
              Fru talman! Mitt första råd till svenska företag som vill ha
              maximal effekt på bostadsmarknaden är att stödja regeringens omfattande
              arbete för att förkorta ledtiderna i hela byggprocessen från idé
              till att huset står färdigt. De är för långa i Sverige och har
              varit så under kanske 1020 års tid.
            </seg>
          </u>
          <u>
            <seg>
              Det andra rådet är att ligga på de partier som i dag inte vill
              ställa upp på att genomföra också de åtgärder som kan ge effekt
              på kort sikt, exempelvis att hjälpa till att få en bättre fungerande
              uthyrning av privatägd bostad, så kallad andrahandsuthyrning.
            </seg>
          </u>
          <u>
            <seg>
              Detta är en del av lösningen. Samtidigt måste kommuner och stat
              göra allt de kan för att skynda på alla processer för att få fram
              fler bostäder. Det är genom att jobba på alla fronter med både
              kortsiktiga och långsiktiga metoder som vi kan hjälpa till att
              mildra problemen. Men det finns inga quick fix-lösningar om man
              inte är beredd att vända på alla stenar. Därför hoppas jag att
              Veronica Palm och Socialdemokraterna medverkar till de lösningar
              som finns på riksdagens bord just nu.
            </seg>
          </u>
          <note>
            Nationella mål för återföring av växtnäring
          </note>
          <note type="speaker">
            Anf. 37 KEW NORDQVIST (MP):
          </note>
          <u>
            <seg>
              Fru talman! Jag har en fråga till miljöminister Lena Ek som gäller
              nationella mål för återföring av växtnäring.
            </seg>
          </u>
          <u>
            <seg>
              Som före detta bonde vet jag vikten av att det som lämnar åkern
              ska tillbaka till åkern.
            </seg>
          </u>
          <u>
            <seg>
              Trots att avloppets innehåll av växtnäringsämnet kväve förefaller
              vara minst lika viktigt att återföra som fosfor, och då ur såväl
              ekonomiskt som resurs-, klimat- och energimässigt perspektiv,
              begränsade regeringen Naturvårdsverkets uppdrag om hållbar återföring
              till just fosfor. Detta påpekade också ett tiotal forskare i en
              debattartikel i somras.
            </seg>
          </u>
          <u>
            <seg>
              Jag frågar därför miljöministern, precis som forskarna, varför
              och på vilken grund regeringen begränsade Naturvårdsverkets uppdrag
              till att enbart handla om fosfor.
            </seg>
          </u>
          <note type="speaker">
            Anf. 38 Miljöminister LENA EK (C):
          </note>
          <u>
            <seg>
              Fru talman! Jag tackar för frågan och för möjligheten att diskutera
              kretslopp i riksdagens kammare. Det är ju oerhört viktigt.
            </seg>
          </u>
          <u>
            <seg>
              Det är sant, det finns många olika ämnen som vi bör få in i ett
              mycket bättre kretslopp, och vi jobbar väldigt mycket med det.
              Miljömålsberedningen har tuffa miljömål. Vi har också sett till
              att transparensen blir större och tydligare genom att jobba med
              etappmål för de olika miljömålen. Där ingår också återföring av
              fosfor liksom naturligtvis att sluta kretsloppet och att förbättra
              Östersjöns miljö.
            </seg>
          </u>
          <u>
            <seg>
              Anledningen till att Naturvårdsverket nu har ett uppdrag om återföring
              av fosfor är att det möjligen är den fråga där vi kan gå före
              och hitta en arbetsmetod som gör att vi kan komma snabbare fram
              med andra ämnen som också måste finnas i kretsloppet.
            </seg>
          </u>
          <note type="speaker">
            Anf. 39 KEW NORDQVIST (MP):
          </note>
          <u>
            <seg>
              Fru talman! Jag tror liksom en rad organisationer och experter
              att en breddning av miljömålet till att innefatta fler växtnäringsämnen,
              förslagsvis kväve, kalium och svavel men även mullämnen, skulle
              vara en bra väg framåt. Därför borde Naturvårdsverket få en komplettering
              av sitt regeringsuppdrag så att de kan utreda och ge förslag på
              ett miljömål utifrån ett bredare perspektiv.
            </seg>
          </u>
          <u>
            <seg>
              Min andra fråga blir då: Är ministern beredd att ge Naturvårdsverket
              ett sådant breddat uppdrag?
            </seg>
          </u>
          <note type="speaker">
            Anf. 40 Miljöminister LENA EK (C):
          </note>
          <u>
            <seg>
              Fru talman! Alla de ämnen som nämns här fosfor, kväve, kalium,
              svavel och mullämnen har betydelse för kvaliteten i matjorden,
              för biodiversiteten och för Östersjöns status. Därför är det oerhört
              viktigt att jobba med hela paletten här.
            </seg>
          </u>
          <u>
            <seg>
              När det gäller en del av dem har vi redan åtgärder på plats.
              Och jag skulle vilja nämna svavel, där vi har tagit ett stort
              steg framåt genom att jobba oerhört hårt med att få svaveldirektivet
              på plats för sjöfarten. Det gäller både i Västerhavet och i Östersjön.
              Det ser jag som en viktig framgång när det gäller miljökvaliteten.
            </seg>
          </u>
          <u>
            <seg>
              Växtnäringsfrågorna jobbar vi med just nu i Regeringskansliet.
              Det handlar inte bara om att sluta kretsloppet här utan också
              om att titta på avfall, slam och avlopp. Några uppdrag är redan
              lämnade till HaV, andra ber jag att få återkomma till, gärna i
              diskussioner.
            </seg>
          </u>
          <u>
            <seg>
              Den svenska vargstammen
            </seg>
          </u>
          <note type="speaker">
            Anf. 41 BENGT-ANDERS JOHANSSON (M):
          </note>
          <u>
            <seg>
              Fru talman! Min fråga riktar sig också till miljöministern.
            </seg>
          </u>
          <u>
            <seg>
              Åren 2010 och 2011 genomförde Sverige förvaltningsbeskattningen
              av den svenska vargstammen. Därefter var det tre organisationer
              som i en skrivelse till kommissionen hade synpunkter på detta,
              och kommissionen valde att påbörja ett överträdelseärende. Det
              värsta som skulle kunna hända är att Sverige skulle fråntas möjligheten
              att själv förvalta sin vargstam, vilket skulle leda till att vargstammen
              skulle komma till korta.
            </seg>
          </u>
          <u>
            <seg>
              Naturvårdsverket har nyligen presenterat två olika nivåer på
              hur en gynnsam bevarandestatus i Sverige ska kunna uppnås, en
              på 180 och en på 380 vargar. Regeringen har valt att sikta in
              sig på den lägre nivån, väl medveten om att kommissionen granskar
              varje steg vi tar mot att själva kunna förvalta vår vargstam.
            </seg>
          </u>
          <u>
            <seg>
              Min fråga till miljöministern är: Vad är det för skäl som talar
              för att kommissionen inte fortsätter driva detta till ett domstolsförfarande?
            </seg>
          </u>
          <note type="speaker">
            Anf. 42 Miljöminister LENA EK (C):
          </note>
          <u>
            <seg>
              Fru talman! Sverige gjorde misstaget när vi gick med i Europeiska
              unionen att inte följa de regler som finns i art- och habitatdirektivet
              och lämna förvaltningsplaner för våra fem stora rovdjur: varg,
              björn, lo, järv och kungsörn. Detta har gjort att Sverige har
              varit i diskussion med kommissionen under decennier.
            </seg>
          </u>
          <u>
            <seg>
              Jag är glad att vi nu har en förvaltningsplan inlämnad och att
              vi är i slutfasen av diskussionen om hur den ska hanteras. Det
              handlar givetvis om att se till att vi i Sverige har en gynnsam
              bevarandestatus för alla våra stora rovdjur, men vi börjar med
              varg eftersom det är där vi har mest konflikter i samhället. Jag
              bedömer därför att det är viktigast att ta det först. Vi kommer
              dock att diskutera förvaltningsplaner även för de andra fyra stora
              rovdjuren.
            </seg>
          </u>
          <note type="speaker">
            Anf. 43 BENGT-ANDERS JOHANSSON (M):
          </note>
          <u>
            <seg>
              Fru talman! Det har varit en ganska utdragen process, och jag
              påstår att den svenska förvaltningen har försvårats på ett mycket
              påtagligt sätt. När bedömer miljöministern att kommissionen drar
              undan detta från att gå till domstol med hänvisning till att Sverige
              har uppfyllt alla de krav som kommissionen har ställt?
            </seg>
          </u>
          <note type="speaker">
            Anf. 44 Miljöminister LENA EK (C):
          </note>
          <u>
            <seg>
              Fru talman! I en förvaltningsplan ska man ha vetenskapligt grundat
              några olika nivåer. Framför allt handlar det om att i slutet sammanfatta
              det hela med vad som är gynnsam bevarandestatus för population,
              till exempel varg.
            </seg>
          </u>
          <u>
            <seg>
              Nu har vi äntligen fått fram vetenskapligt underlag från ett
              trettiotal forskare som har sammanfattats i Skandulv, överlämnats
              till Naturvårdverket och lämnats in till kommissionen. Där anges
              att för den svenska vargstammen ligger gynnsam bevarandestatus
              i spannet mellan 380 och 180. Var man ska ligga beror på den genetiska
              statusen i vargpopulationen.
            </seg>
          </u>
          <u>
            <seg>
              Jag har för avsikt att se till att vi jobbar så systematiskt
              med genetikfrågan att vi kan sikta mot det lägre talet i detta
              spann. Det gynnar också de människor som bor i vargbygder.
            </seg>
          </u>
          <u>
            <seg>
              Jag bedömer att vi är i slutfasen av diskussionen med kommissionen,
              men det är fortfarande några svåra frågor kvar. Jag hoppas att
              vi ska klara ut dem de närmaste månaderna.
            </seg>
          </u>
          <note>
            Kulturarvslyftet
          </note>
          <note>
            Anf. 45 GUNILLA CARLSSON i Hisings Backa (S):
          </note>
          <u>
            <seg>
              Fru talman! Min fråga går till kulturminister Lena Adelsohn Liljeroth.
              Under detta år bestämde sig regeringen för att satsa på Kulturarvslyftet
              som skulle ge arbetstillfällen för drygt 4 000 personer under
              en treårsperiod.
            </seg>
          </u>
          <u>
            <seg>
              För 2012 skulle det bli 1 200 arbeten för personer som hade varit
              sjukskrivna. Det senaste vi har hört är att det är 67 personer
              som har kommit ut i sysselsättning, och vi är nu i mitten av november.
              Det är alltså en och en halv månad kvar, och det är i så fall
              många man ska lyckas få ut den sista månaden. Arbetsförmedlingen
              skriver nu ned prognosen till ungefär 200 personer.
            </seg>
          </u>
          <u>
            <seg>
              Vi är kritiska till Kulturarvslyftet och säger att man måste
              titta på ett annat förslag, vilket vi också har gjort. Regeringen
              väljer dock att även för nästa år lägga resurser på Kulturarvslyftet.
            </seg>
          </u>
          <u>
            <seg>
              Är det inte dags att tänka om, kulturministern, om ni verkligen
              vill att det ska komma ut personer i arbete inom kulturområdet?
            </seg>
          </u>
          <note type="speaker">
            Anf. 46 Kultur- och idrottsminister LENA ADELSOHN LILJEROTH (M):
          </note>
          <u>
            <seg>
              Fru talman! Vi tycker inte att det är dags att revidera planerna,
              och vi har nog olika siffror. För dem som inte vet kan jag förklara
              att Kulturarvslyftet är en gemensam satsning från Kulturdepartementet
              och Arbetsmarknadsdepartementet som sträcker sig över tre år.
              Det handlar om 800 miljoner kronor, och syftet är att ge människor
              som står långt bort från arbetsmarknaden möjlighet att komma in
              och göra en viktig insats för kulturarvet.
            </seg>
          </u>
          <u>
            <seg>
              Enligt de senaste siffrorna vi har fått är det drygt 400 personer
              som har ansökt. Det återstår en dryg månad, men vi tror att vi
              kanske inte kommer att nå målet på 1 000 personer i år. Satsningen
              sträcker sig dock över tre år, och jag har goda förhoppningar
              att vi kommer att kunna göra detta till en framgång för de människor
              som söker arbete och för våra kulturarvsinstitutioner.
            </seg>
          </u>
          <note>
            Anf. 47 GUNILLA CARLSSON i Hisings Backa (S):
          </note>
          <u>
            <seg>
              Fru talman! Även om det är 400 som har ansökt måste man titta
              på siffran för hur många som faktiskt har kommit ut i jobb.
            </seg>
          </u>
          <u>
            <seg>
              Det har förekommit massiv kritik mot Kulturarvslyftets upplägg.
              De institutioner som ska ta emot dessa personer säger att de inte
              har råd eftersom det kostar så mycket att man måste avskeda någon
              annan i personalen för att kunna plocka in någon från Kulturarvslyftet.
            </seg>
          </u>
          <u>
            <seg>
              Vi socialdemokrater har lyssnat på denna kritik och lägger fram
              ett helt annat förslag i vår budget för 2013, just för att se
              till att det skapas fler jobb och att människor kommer ut i sysselsättning
              i stället för att som regeringen lägga fram förslag som inte genererar
              det man vill uppnå. Det är väl bättre att satsa på sådant som
              man vet genererar arbetstillfällen och gör att människor kommer
              i arbete.
            </seg>
          </u>
          <u>
            <seg>
              Varför ändrar sig inte regeringen och kulturministern och satsar
              på sådant som faktiskt ger möjlighet för människor att komma ut
              i arbete på kulturområdet?
            </seg>
          </u>
          <note type="speaker">
            Anf. 48 Kultur- och idrottsminister LENA ADELSOHN LILJEROTH (M):
          </note>
          <u>
            <seg>
              Fru talman! Den här satsningen går inte att döma ut. Jag tillbringade
              gårdagen på Riksantikvarieämbetet i Malmö som har till uppgift
              att förmedla professionella handledare och sprida kunskap om Kulturarvslyftet.
              Jag fick flera goda exempel på mycket lyckade satsningar runt
              om i landet.
            </seg>
          </u>
          <u>
            <seg>
              Det är en treårig satsning, och många ansökningar sträcker sig
              över flera år. Jag medger att det har tagit längre tid, men det
              beror också på att det är fler institutioner som har chans att
              söka. Det är kommuner, museer och hela frivilligsektorn, som tidigare
              inte har arbetat på detta sätt.
            </seg>
          </u>
          <u>
            <seg>
              Jag önskade att jag kunde säga att vi kommer att uppfylla målet
              på drygt 1 000 personer i år, men det kan jag inte. Vi är nu uppe
              i drygt 400 personer, men det är inget misslyckande.
            </seg>
          </u>
          <u>
            <seg>
              Varje arbete är viktigt för de personer som nu får en chans att
              komma in, få arbetsgemenskap och riktig lön och som dessutom får
              göra en stor insats för kulturarvet.
            </seg>
          </u>
          <u>
            <seg>
              Åtgärder för nya jobb
            </seg>
          </u>
          <note type="speaker">
            Anf. 49 MATILDA ERNKRANS (S):
          </note>
          <u>
            <seg>
              Fru talman! Min fråga går till miljöminister Lena Ek. Varslen
              duggar tätt över vårt land. Bara i mitt hemlän Örebro län har
              vi de senaste dagarna fått besked att på Meritor i Lindesberg
              varslas 200 personer, på Atlas Copco i Örebro 160 personer och
              på Ericsson i Kumla 106 personer. Detta är mycket oroande, inte
              minst för de människor som varslas.
            </seg>
          </u>
          <u>
            <seg>
              Jag och de varslade skulle välkomna om regeringen tog initiativ
              till korttidsjobb som behåller fler människor i arbete och ger
              utbildning. Eller varför satsar man inte på ett klimatinnovationsprogram
              för de nya hållbara jobben? Miljöministern borde ju vara intresserad
              av hur vi skapar de nya hållbara jobben och styr Sverige i en
              mer utsläppssnål riktning.
            </seg>
          </u>
          <u>
            <seg>
              Mina frågor till miljöministern blir därför: När kommer de nya
              hållbara jobben? Blir det några korttidsjobb och klimatinnovationsprogram?
            </seg>
          </u>
          <note type="speaker">
            Anf. 50 Miljöminister LENA EK (C):
          </note>
          <u>
            <seg>
              Fru talman! Vi lider alla med de människor som blir varslade.
              Det är ingen lätt situation för den enskilde, för familjen och
              för bygden. Sverige är ett litet exportberoende land som påverkas
              väldigt mycket av det som händer i omvärlden.
            </seg>
          </u>
          <u>
            <seg>
              Tittar vi på den europeiska nivån är det tur att vi har en stabil
              ekonomi i vårt land. För att stabilisera situationen kan man göra
              åtgärder på olika plan: långsiktiga budgetsatsningar som skapar
              jobb och konkurrenskraft, arbetsmarknadsåtgärder för att hjälpa
              den enskilde och åtgärder för att stabilisera och hjälpa företagen.
            </seg>
          </u>
          <u>
            <seg>
              Den stora infrastruktursatsningen, främst på järnväg, betyder
              mycket. Den historiska satsningen på forskning och energiforskning
              ger framtida jobb. De stora satsningarna, över 8 miljarder först
              och sedan 2 miljarder, till Arbetsförmedlingen ska hjälpa den
              enskilda.
            </seg>
          </u>
          <note type="speaker">
            Anf. 51 MATILDA ERNKRANS (S):
          </note>
          <u>
            <seg>
              Fru talman! Av ministerns svar kan jag konstatera att det finns
              en tydlig skillnad mellan regeringens politik och den politik
              som vi socialdemokrater företräder. Vi tror nämligen på lokal
              utvecklingskraft. Inte minst i det här läget med varsel som drar
              över landet vill vi understödja lokala klimatinnovationer för
              att skapa de nya jobben och den nya framtidstron för människor.
              Det vill inte regeringen. Det tycker jag är synd.
            </seg>
          </u>
          <u>
            <seg>
              Det ges inte heller några besked om korttidsjobb, vilket faktiskt
              skulle rädda en del människor kvar i arbete och utbildning. Alldeles
              nyss sade en annan minister att alla arbeten är viktiga. Det är
              synd att miljöministern inte kan ge dessa besked.
            </seg>
          </u>
          <u>
            <seg>
              Jag formulerar om min fråga: När menar ministern att detta, med
              regeringens politik som har gett oss massarbetslöshet och som
              nu toppas av varsel, kommer att brytas och bli nya jobb och sänkt
              arbetslöshet?
            </seg>
          </u>
          <note type="speaker">
            Anf. 52 Miljöminister LENA EK (C):
          </note>
          <u>
            <seg>
              Fru talman! Det finns några väldigt tydliga skillnader mellan
              regeringens politik och Socialdemokraternas budgetförslag. I vår
              budget har vi gigantiska satsningar på infrastruktur och forskning
              som bygger framtidens konkurrenskraft. En annan stor skillnad
              är att vi förra året satsade mer än 8 miljarder på att förstärka
              möjligheten att skapa jobb och på arbetsförmedlingsinsatser och
              program. I år lägger vi ytterligare 2 miljarder där. Vi har satsat
              enorma pengar och gjort stora reformer för att hjälpa ungdomar,
              som är en särskilt känslig grupp, in på arbetsmarknaden.
            </seg>
          </u>
          <u>
            <seg>
              Det syftar naturligtvis till att stabilisera situationen. Om
              vi tittar på EU ska vi nog vara glada över regeringens politik.
              Vi har stabilare ekonomi och lägre arbetslöshet än övriga Europa.
              Vi satsar på företag, konkurrenskraft och ungdomar. Socialdemokraterna
              föreslår att det ska bli dubbelt så dyrt att anställa unga, man
              vill fördubbla momsen för restauranger där många invandrare jobbar
              och man vill försämra RUT och ROT där man kan göra väsentliga
              klimatinsatser lokalt. Det är stora skillnader.
            </seg>
          </u>
          <note>
            Luftövervakningen av Island
          </note>
          <note type="speaker">
            Anf. 53 HANS WALLMARK (M):
          </note>
          <u>
            <seg>
              Fru talman! Jag vänder mig till utrikesminister Carl Bildt.
            </seg>
          </u>
          <u>
            <seg>
              För något år sedan kom den så kallade Stoltenbergrapporten som
              jag tror att utrikesministern var med och initierade tillsammans
              med sina kolleger i de övriga nordiska länderna. Stoltenbergrapporten
              var en provkarta på hur man kunde fördjupa det nordiska samarbetet.
              Bland annat föreslogs att man kunde fördjupa det inom ambassadområdet
              och när det gäller luftövervakning av Island.
            </seg>
          </u>
          <u>
            <seg>
              För några dagar sedan hölls Nordiska rådets sejour i Helsingfors.
              Vad jag förstår var det ett framgångsrikt möte både på den parlamentariska
              sidan och på ministersidan. Man har tagit ytterligare steg när
              det gäller ambassadsamarbetet mellan de nordiska länderna, precis
              i enlighet med Stoltenbergrapporten, och man har nu gett en signal
              om att luftövervakning av Island skulle kunna vara möjlig i ett
              nordiskt koncept. Det kanske inte finns någon direkt hotbild mot
              Island, men det är ett sätt att synliggöra och manifestera nordisk
              vilja till ett fördjupat samarbete på det försvarspolitiska och
              säkerhetspolitiska området.
            </seg>
          </u>
          <u>
            <seg>
              Jag skulle önska att utrikesministern för kammaren kunde kasta
              lite mer ljus över frågan om luftövervakning av Island.
            </seg>
          </u>
          <note type="speaker">
            Anf. 54 Utrikesminister CARL BILDT (M):
          </note>
          <u>
            <seg>
              Fru talman! Det är alldeles riktigt som frågeställaren säger
              att vi hade ett mycket bra möte i Helsingfors mellan de nordiska
              utrikesministrarna och mellan parlamentarikerna. Det handlade
              om att fördjupa samarbetet i Norden på det utrikespolitiska och
              säkerhetspolitiska området.
            </seg>
          </u>
          <u>
            <seg>
              För ett bra tag sedan fick vi en begäran från Island om att medverka
              i luftövervakning tillsammans med Finland och Norge, även om Norge
              ju har en Natofunktion som vi inte har. Vi gav en positiv signal
              till detta tillsammans med Finlands regering. Det gjorde vi efter
              att ha diskuterat frågan bland annat i utrikesnämnden här i Stockholm.
              Vi kommer att återkomma till riksdagen mer i detalj med en riksdagsskrivelse
              i början av nästa år om det nordiska försvarssamarbetet i stort
              och vad vi vill göra där. I det sammanhanget ska vi också på lämpligt
              sätt bereda riksdagen möjlighet att mer konkret ta ställning till
              detta. Det omfattas av en mycket bred parlamentarisk enighet i
              såväl Sverige som Finland och de övriga nordiska länderna.
            </seg>
          </u>
          <note type="speaker">
            Anf. 55 HANS WALLMARK (M):
          </note>
          <u>
            <seg>
              Fru talman! Det är glädjande och bra att utrikesministern berättar
              hur vi i riksdagen kommer att bli involverade i processen. Jag
              tror att det vore välkommet för riksdagen att också diskutera
              försvars- och säkerhetspolitik utifrån en regeringsskrivelse.
            </seg>
          </u>
          <u>
            <seg>
              Jag välkomnar det. Jag tycker att det är en bra och tydlig signal
              i enlighet med Stoltenbergrapporten. Jag tycker också att det
              är utmärkt att utrikesministern tillsammans med sina nordiska
              kolleger bockar av en del av de övriga förslag som kom från Norges
              tidigare utrikesminister bland annat när det gäller ett fördjupat
              ambassadsamarbete.
            </seg>
          </u>
          <note type="speaker">
            Anf. 56 Utrikesminister CARL BILDT (M):
          </note>
          <u>
            <seg>
              Fru talman! Här föreligger, som sagt, en lång rad andra förslag.
              Just på försvarsområdet har det skett en del. Därför tycker vi
              att det är angeläget att informera riksdagen mer i detalj och
              ge riksdagen möjlighet att ta ställning. Det sker parallellt med
              det arbete som sker inom Försvarsberedningen. Jag vet från mer
              informella samtal med olika ledamöter att den nordiska aspekten
              är väldigt betydelsefull för dem också.
            </seg>
          </u>
          <u>
            <seg>
              Sveriges EU-avgift
            </seg>
          </u>
          <note type="speaker">
            Anf. 57 ERIK ALMQVIST (SD):
          </note>
          <u>
            <seg>
              Fru talman! Jag har en fråga som jag tror får betraktas som allmänpolitisk
              så jag vänder mig till miljöministern.
            </seg>
          </u>
          <u>
            <seg>
              Sverige betalar i dag en EU-avgift på över 30 miljarder kronor
              om året. Vi betalar alltså mest per capita netto i hela unionen.
              Det är medel som går till att EU ska få muskler att förvalta den
              demokrati som vi har valt att outsourca från Sverige till EU.
              Trots att vi redan betalar mest i Europa föreslås att avgiften
              ska höjas med ytterligare 10 miljarder om året; vi ska alltså
              komma upp i 40 miljarder om året.
            </seg>
          </u>
          <u>
            <seg>
              Regeringen har hittills uttalat sig kritiskt. EU-ministern talade
              om budgeten i ord som helt åt skogen. Statsministern sade att
              den är orealistisk. Det är en linje som jag hoppas inte bara stannar
              vid prat utan att man kommer att omsätta den i praktiken. Därför
              är min fråga till miljöministern: Kan regeringen redan nu garantera
              att man inte kommer att gå med på några avgiftshöjningar för Sveriges
              del?
            </seg>
          </u>
          <note type="speaker">
            Anf. 58 Miljöminister LENA EK (C):
          </note>
          <u>
            <seg>
              Fru talman! Tack för frågan. Det är väldigt länge sedan Sverige
              var ett isolerat land där man fattade politiska beslut inom landets
              gränser och inte behövde bry sig om omvärlden. Jag kan nämna ett
              antal områden där Sverige har enorm nytta av och sparar pengar
              på EU-samarbetet.
            </seg>
          </u>
          <u>
            <seg>
              Det största och första är naturligtvis fred i Europa. Vi har
              haft 50 år av fred i en världsdel som har varit krigshärjad nästan
              konstant så länge någon kan minnas och det finns uppteckningar.
              Jag kan nämna demokratiarbetet. I de nya medlemsländerna, Spanien,
              Portugal, Grekland och hela Östeuropa, har människor lidit fruktansvärt
              av att inte kunna förverkliga sina livsdrömmar. Jag kan nämna
              miljöfrågor.
            </seg>
          </u>
          <u>
            <seg>
              Vi förhandlar tufft när det gäller EU:s budget. EU hjälper och
              stärker varje medborgare i Sverige.
            </seg>
          </u>
          <note type="speaker">
            Anf. 59 ERIK ALMQVIST (SD):
          </note>
          <u>
            <seg>
              Fru talman! Jag vet inte om miljöministern missförstod min fråga.
              Min fråga gällde alltså inte huruvida miljöministern anser att
              EU har en bra eller dålig verksamhet eller huruvida vi ska vara
              kvar i unionen. Min fråga gällde om regeringen kan garantera att
              man inte kommer att gå med på de aviserade avgiftshöjningarna
              från EU. Utgångspunkten är hittills att man ska försöka förhandla
              bort dem. Om man vill ha högre avgift förstår jag miljöministerns
              argumentation, att man försvarar vad pengarna används till. Om
              det är som statsministern och EU-ministern säger, nämligen att
              man inte vill ha någon höjning, bör man kunna ge en sådan garanti.
            </seg>
          </u>
          <u>
            <seg>
              Både Storbritannien och Danmark, som inte vill ha några avgiftshöjningar,
              har varit tydliga och sagt att om man inte får igenom sina krav
              kommer man att använda sin vetorätt. Det är en möjlighet som också
              Sverige har. Vi har all möjlighet i världen att ge garantier.
              Det är helt upp till oss om vi ska gå med på en avgiftshöjning.
            </seg>
          </u>
          <u>
            <seg>
              Eftersom man talar om att man inte vill ha det, kan man då garantera
              att man kommer att stå för det i slutändan eller kommer det att
              stanna vid att vara ett spel för gallerierna i svenska medier?
            </seg>
          </u>
          <note type="speaker">
            Anf. 60 Miljöminister LENA EK (C):
          </note>
          <u>
            <seg>
              Fru talman! Det var mycket länge sedan Sverige var ett isolerat
              land som kunde fatta beslut inom sina egna gränser. Vi lever i
              en global värld; det tror jag att de flesta vet. Vi är beroende
              av våra grannar. Vi är beroende av fred och demokratiutveckling
              i våra grannländer. Vi är beroende av att kunna ta gemensamma
              tag när det gäller gränsöverskridande miljöföroreningar. Vi är
              beroende av att kunna ta gemensamma tag när det gäller konflikthärdar
              både nära och långt från vår egen hembygd. Det samarbetet är värdefullt.
              Det sparar tid och pengar och ger livskvalitet åt människor i
              hela Europa.
            </seg>
          </u>
          <u>
            <seg>
              Icke desto mindre är den svenska förhandlingsståndpunkten när
              det gäller den långtidsbudget som nu förhandlas i EU att vi ska
              ha så låg avgiftsökning som möjligt, helst ett nollalternativ,
              och att det ska vara så effektivt som möjligt. Det finns mycket
              att göra där.
            </seg>
          </u>
          <u>
            <seg>
              Men jag tycker att det vore på sin plats att ni i Sverigedemokraterna
              redogjorde för var ni ska ta pengarna för att klara av de uppgifter
              som EU gör och som inte vi gör. De politiska alternativen är viktiga
              att redovisa.
            </seg>
          </u>
          <u>
            <seg>
              Kurdernas rättigheter i Turkiet
            </seg>
          </u>
          <note type="speaker">
            Anf. 61 JABAR AMIN (MP):
          </note>
          <u>
            <seg>
              Fru talman! Min fråga riktar jag till utrikesminister Carl Bildt.
              Enligt uppgift sitter det sedan lång tid tillbaka över 8 000 kurdiska
              politiska fångar i de turkiska fängelserna. Det är journalister,
              fackliga företrädare, advokater, politiker och flera andra kategorier.
              Inte ens under militärkuppen 1980 greps så många på en gång.
            </seg>
          </u>
          <u>
            <seg>
              Nu hungerstrejkar sedan två månader tillbaka många av dem, bland
              annat för att de ska kunna försvara sig på sitt eget modersmål.
              Men det får de inte.
            </seg>
          </u>
          <u>
            <seg>
              Min fråga till utrikesministern är om han avser att agera gentemot
              Turkiet för att folk ska kunna försvara sig på sitt eget modersmål,
              speciellt folk som inte ens kan något annat än sitt modersmål.
              Det är faktiskt en universell rättighet.
            </seg>
          </u>
          <note type="speaker">
            Anf. 62 Utrikesminister CARL BILDT (M):
          </note>
          <u>
            <seg>
              Fru talman! Detta rör förhållanden i turkiska domstolar, och
              det rör sig om rättegångar som sker under terroristlagar och som
              vi tycker är alltför omfattande. Men om det är så att man inte
              behärskar det turkiska språket har man möjlighet att försvara
              sig på i detta fall huvudsakligen kurdiska redan i dag. Det är
              inte det som är problemet. Däremot vill man ha rätten att kunna
              försvara sig på kurdiska även om man till fullo behärskar turkiska.
              Det är det som är frågeställningen.
            </seg>
          </u>
          <u>
            <seg>
              Det ligger nu ett förslag på det turkiska parlamentets bord om
              att detta ska göras, och vi hoppas att detta förslag kommer att
              behandlas så snabbt som möjligt. Därmed bortfaller i alla fall
              varje aspekt av just den frågan, och det hoppas jag också kommer
              att bli fallet.
            </seg>
          </u>
          <note type="speaker">
            Anf. 63 JABAR AMIN (MP):
          </note>
          <u>
            <seg>
              Fru talman! Jag och flera andra riksdagsledamöter var i Turkiet
              för ungefär två år sedan och bevittnade en stor rättegång där
              de inte fick tala på sitt eget modersmål. Det gällde även dem
              som inte kunde något annat. Det är alltså inte riktigt som utrikesministern
              säger.
            </seg>
          </u>
          <u>
            <seg>
              Detta handlar om massgripanden av tusentals personer. 8 000 politiska
              fångar sitter i fängelse i Turkiet.
            </seg>
          </u>
          <u>
            <seg>
              Jag vill veta om Sverige avser att agera gentemot detta. Detta
              är ett land som ansöker om att bli medlem i EU och har tusentals
              personer i sina fängelser på grund av dessa personers politiska
              övertygelse. Anser utrikesministern att det är rimligt? Anser
              utrikesministern att det är någonting som man ska kritisera den
              turkiska regeringen för?
            </seg>
          </u>
          <note type="speaker">
            Anf. 64 Utrikesminister CARL BILDT (M):
          </note>
          <u>
            <seg>
              Fru talman! Jag är inte säker på att jag håller med om beskrivningen
              av att dessa personer sitter där på grund av sina politiska övertygelser.
              De sitter där på grund av terroristlagar. Vi kan diskutera hur
              pass vida de är i sina definitioner av terrorism. Men det är oftast
              detta som det handlar om.
            </seg>
          </u>
          <u>
            <seg>
              För två år sedan var situationen annorlunda på de två konkreta
              punkter som jag nämnde. Det är bland annat det som konflikten
              just nu handlar om. Men det ligger, som sagt, just nu ett förslag
              på det turkiska parlamentets bord. Det ingick redan i valmanifestet
              från det regerande AKP-partiet men har bromsats av olika skäl.
              Nu ligger det där, och jag hoppas att det blir en snabbehandling
              så att åtminstone den frågan kan lösas. Vi har från Europeiska
              unionens sida uttryckt vikten av att så också sker.
            </seg>
          </u>
          <u>
            <seg>
              Energibesparingskrav på nya bostäder
            </seg>
          </u>
          <note type="speaker">
            Anf. 65 KARIN NILSSON (C):
          </note>
          <u>
            <seg>
              Fru talman! Jag vill ställa en fråga till bostadsministern. Jag
              undrar om ministern anser att Boverkets byggregler med de föreslagna
              förändringarna är tillräckliga för att vara styrande mot EU:s
              mål om att samtliga byggnader inom EU ska vara nära-nollbyggnader
              till 2020.
            </seg>
          </u>
          <u>
            <seg>
              Med tanke på att fastigheterna står för 40 procent av energiförbrukningen
              borde det, precis som för transportsektorn, finnas utrymme för
              påtagliga besparingar.
            </seg>
          </u>
          <u>
            <seg>
              Jag har vid flera tillfällen besökt Växjö och följt byggandet
              där, och man har tydliga uttalade mål. Dessutom bygger man plushus
              som ska generera mer energi tillbaka än vad de faktiskt förbrukar.
            </seg>
          </u>
          <u>
            <seg>
              Anser ministern att 90 kilowattimmar per kvadratmeter är nära
              noll, och hur ser han på Växjö kommun som vill gå steget längre?
            </seg>
          </u>
          <note type="speaker">
            Anf. 66 Statsrådet STEFAN ATTEFALL (KD):
          </note>
          <u>
            <seg>
              Fru talman! Vi har nyligen gått till riksdagen med en skrivelse
              om dessa frågor och sagt just att vi nyligen har skärpt byggreglerna
              i Sverige när det gäller energikraven. Reglerna innebär krav på
              en sänkning av energiförbrukningen ned till 90 kilowattimmar per
              kvadratmeter i den region som exempelvis Stockholm ingår i.
            </seg>
          </u>
          <u>
            <seg>
              Vi har dessutom sedan ett år tillbaka använt metoden att vi går
              på de faktiskt uppnådda värdena, medan man i många andra länder
              jobbar med teoretiska värden. Det innebär att man måste ha en
              större säkerhetsmarginal för att veta att man inte bara i teorin
              utan också i praktiken uppnår det som anges i byggnormerna.
            </seg>
          </u>
          <u>
            <seg>
              Sedan vet vi att man med många olika byggtekniker kan bygga energisnålare
              hus. Då ska man självklart göra det. Vi vet också att om man sätter
              denna lägstanivå, tröskeln, som detta handlar om och som Boverkets
              byggnormer handlar om, ännu lägre kan man skapa problem exempelvis
              för småhusindustrin som fortfarande har problem.
            </seg>
          </u>
          <u>
            <seg>
              Man måste också titta på hur uppvärmningen av husen ser ut. Man
              säger att ungefär en tredjedel av energiförbrukningen i Sverige
              sker i våra småhus. Men det är bara 7 procent av de klimatpåverkande
              utsläppen som förbrukas i våra småhus. Vi måste därför titta på
              uppvärmningsformerna.
            </seg>
          </u>
          <note type="speaker">
            Anf. 67 KARIN NILSSON (C):
          </note>
          <u>
            <seg>
              Fru talman! Jag tackar för svaret. Men hus kommer att stå mycket
              länge, och flera remissinstanser, bland andra företrädare för
              byggbranschen och Energimyndigheten, ansåg att kraven borde skärpas
              mer än vad som har föreslagits i regeringens skrivelse om nära-nollenergibyggnader.
              Detta visar, om inte annat, att det finns fler, precis som Växjö,
              som har högre ambitioner vad gäller byggföretag, kommuner och
              fastighetsägare och som vill gå före och tillämpa högre krav.
            </seg>
          </u>
          <u>
            <seg>
              Därför frågar jag bostadsministern om inte kommuner som Växjö,
              som arbetar för att leva upp till begreppet Europas grönaste stad
              och som ställer högre miljökrav på all sin kommunala verksamhet,
              ska få möjlighet att ställa långtgående krav när det gäller byggande
              av bostäder och andra fastigheter.
            </seg>
          </u>
          <note type="speaker">
            Anf. 68 Statsrådet STEFAN ATTEFALL (KD):
          </note>
          <u>
            <seg>
              Fru talman! De regler som vi har i dag är framräknade av Boverket
              för att vara det samhällsekonomiskt rimliga golvet som ingen får
              gå under. Sedan får alla bygga mycket mer ambitiöst och energisnålare
              än så.
            </seg>
          </u>
          <u>
            <seg>
              När det gäller nya hus ser vi ut att kunna uppfylla de energimål
              som vi har. Den stora utmaningen ligger på de befintliga bestånden
              som behöver renoveras. Där ligger den svåra utmaningen.
            </seg>
          </u>
          <u>
            <seg>
              Men vi har också sagt att vi ska se över dessa normer 2015. Det
              innebär att man fortlöpande ska se hur högt golvet ska ligga.
            </seg>
          </u>
          <u>
            <seg>
              Men, som sagt, vi har olika typer av hus. När man bygger punkthus
              är det lättare att uppfylla normerna än när man bygger exempelvis
              ett mindre småhus. Vi måste ha ett golv som täcker in alla typer
              av hus, och det ska vi höja i takt med att tekniken utvecklas
              och i takt med att man också kan ha samhällsekonomiska beräkningar
              som visar att det är lönsamt. Men alla är välkomna att bygga energisnålare
              så långt man kan med tanke på tekniska och ekonomiska möjligheter,
              och vi har världens högsta koldioxidskatter som ett viktigt ekonomiskt
              styrmedel i sammanhanget.
            </seg>
          </u>
          <u>
            <seg>
              Flyktingmottagandet
            </seg>
          </u>
          <note type="speaker">
            Anf. 69 YILMAZ KERIMO (S):
          </note>
          <u>
            <seg>
              Fru talman! Jag vill ställa en fråga till statsrådet Erik Ullenhag.
              Många människor flyr från sina hemländer på grund av krig och
              förtryck. Många av dem söker skydd här i Sverige. Det är bra att
              vi tar emot dem, och då ska det också vara en human mottagning.
              Men EBO-systemet eget boende innebär att de flesta hamnar på bara
              ett visst ställe. Då bor de hos anhöriga, och de bor med många
              barn i bara ett rum. Många sover på madrasser i samma rum. I Södertälje
              kan det ibland vara tio personer som sover i samma rum.
            </seg>
          </u>
          <u>
            <seg>
              Detta skapar problem för dessa kommuner. Statsrådet har vetat
              om problemet, men ingenting har hänt.
            </seg>
          </u>
          <u>
            <seg>
              Min fråga till statsrådet är om han är beredd att vidta några
              åtgärder för att mottagningen ska bli solidarisk så att alla kommuner
              tar sitt ansvar. Jag undrar också om han är beredd att kompensera
              kommuner som Södertälje som redan har tagit emot för många flyktingar.
            </seg>
          </u>
          <note type="speaker">
            Anf. 70 Statsrådet ERIK ULLENHAG (FP):
          </note>
          <u>
            <seg>
              Fru talman! Jag tror att det är en överdrift när frågeställaren
              säger att ingenting händer på integrationsområdet. Om ni läser
              den budget som ligger på riksdagens bord finns det där rader av
              åtgärder som vi vidtar för att se till att fler människor snabbare
              ska kunna komma i arbete och för att se till att skapa en situation
              där fler människor snabbare ska lära sig svenska språket. Det
              är de två nycklarna in i det svenska samhället.
            </seg>
          </u>
          <u>
            <seg>
              Sedan tar frågeställaren upp en fråga som ofta finns med i diskussionen
              på integrationsområdet, nämligen om det är en bra idé att avskaffa
              det system som vi har med eget boende. Detta system innebär att
              om man är asylsökande och kan ordna ett eget boende under den
              tid som man väntar på besked om att få stanna i Sverige eller
              inte har man denna möjlighet. Jag tillhör dem som tror att det
              är bättre med mer av eget ansvar. Jag tror att det är en dum idé
              att avskaffa systemet med eget boende. Det skulle skapa sämre
              integration, och det skulle skapa sämre möjligheter.
            </seg>
          </u>
          <u>
            <seg>
              Om man som exempel tar en kommun som Södertälje, som frågeställaren
              utgår från, tror jag att rätt många av de syrier som nu kommer
              skulle välja att bosätta sig där även om vi avskaffade EBO. Det
              som då skulle hända är att Södertälje kommun inte skulle få några
              pengar av staten, den enskilde skulle inte få någon ersättning
              när han eller hon befinner sig i Sverige, och det skulle skapa
              större sociala problem och större integrationsutmaningar.
            </seg>
          </u>
          <note type="speaker">
            Anf. 71 YILMAZ KERIMO (S):
          </note>
          <u>
            <seg>
              Fru talman! Jag har inte riktigt fått svar på mina frågor från
              statsrådets sida, eller exempel på konkreta åtgärder.
            </seg>
          </u>
          <u>
            <seg>
              De hamnar fortfarande i Södertälje, precis som du säger. Ingenting
              görs, och de blir bara fler och fler. Från januari till oktober
              har vi tusen personer som väntar hos anhöriga i Södertälje. Ibland
              är det tio personer som sover på madrasser. Då blir det problem
              med integrationen. Det blir problem med barnens hälsa, det blir
              problem med arbete och det blir problem för kommunen. De kommer
              nämligen inte heller i gång efter två år.
            </seg>
          </u>
          <u>
            <seg>
              Om ni inte vill avskaffa EBO måste ni kompensera dessa kommuner,
              för det kostar mycket. De kommer inte i gång i arbetslivet efter
              två år, som du påstår. Är du beredd att kompensera dessa kommuner?
            </seg>
          </u>
          <note type="speaker">
            Anf. 72 Statsrådet ERIK ULLENHAG (FP):
          </note>
          <u>
            <seg>
              Fru talman! Jag kan berätta några saker vi nu gör. Vi har sett
              till att den som inte har jobb efter två år kommer att fortsätta
              att vara ett statligt ansvar, som i jobb- och utvecklingsgarantin.
              Det betyder mycket för en kommun som Södertälje, för det innebär
              att man inte får försörjningsstöd, det vill säga socialbidrag,
              som sin huvudsakliga försörjningskälla. Det är en förändring jag
              tror är väldigt viktig även för individen. Det är nämligen inte
              bra att hamna i ett socialbidragsberoende. Det är inte ett bra
              sätt att få kontakt med arbetsmarknaden.
            </seg>
          </u>
          <u>
            <seg>
              Vi kommer nu att förändra lagstiftningen jag hoppas på Socialdemokraternas
              stöd i den frågan och tydliggöra arbetslinjen. Är du inne i det
              som är etableringsreformen ska du vara beredd att flytta till
              ett lämpligt arbete på annan ort, ifall det finns ett lämpligt
              arbete, för att avlasta en kommun som Södertälje. Länsstyrelsen,
              som är en statlig myndighet, har uppdrag i Stockholm och ägnar
              sig åt att försöka få fler Stockholmskommuner att ta ansvar för
              att det ska bli så att man kanske kan bo någon annanstans och
              jobba i Södertälje pendla in ifall det är så att man har jobbet
              i Södertälje.
            </seg>
          </u>
          <u>
            <seg>
              Min poäng är dock att man ibland förenklar, och det ligger också
              i frågeställningen avskaffa bara EBO så löser sig frågan! Vad
              är det vi kan göra? Vi kan dra in bidraget för folk, men vi kan
              inte förbjuda människor att bosätta sig på ett visst ställe. Jag
              är rädd att det skulle öka Södertäljes integrationsproblem om
              man gjorde som frågeställaren antyder.
            </seg>
          </u>
          <note>
            (Applåder)
          </note>
          <note>
            Skapande skola
          </note>
          <note type="speaker">
            Anf. 73 ISAK FROM (S):
          </note>
          <u>
            <seg>
              Fru talman! Min fråga går till kulturminister Lena Adelsohn Liljeroth.
            </seg>
          </u>
          <u>
            <seg>
              Statsministern nämnde i sin regeringsförklaring att Skapande
              skola är till för alla barn. Man säger också i regeringsförklaringen
              att Skapande skola är regeringens viktigaste kulturpolitiska reform.
              Enligt Statens kulturråds senaste rapport framkommer dock att
              endast 48 procent av barnen som är berättigade att nås av Skapande
              skola faktiskt nås av regeringens reform.
            </seg>
          </u>
          <u>
            <seg>
              Regeringen hävdar alltså att satsningen är viktig och till för
              alla barn. Samtidigt pekar rapporter på att målgruppen inte nås.
              Man kan rent av säga att täckningsgraden är väldigt låg. Om man
              jämför med tågen kan man säga att 52 procent av tågen inte går.
              52 procent av dem som borde nås av Skapande skola nås nämligen
              inte i dag.
            </seg>
          </u>
          <u>
            <seg>
              Vad avser kulturministern att göra åt detta?
            </seg>
          </u>
          <note type="speaker">
            Anf. 74 Kultur- och idrottsminister LENA ADELSOHN LILJEROTH (M):
          </note>
          <u>
            <seg>
              Fru talman! Det är riktigt att Skapande skola är en av våra absolut
              viktigaste reformer. Det är också en helt ny reform. Den har funnits
              i snart fyra år och går ut på att professionella kulturskapare
              arbetar tillsammans med lärarna i skolan. Det gäller grundskolan.
            </seg>
          </u>
          <u>
            <seg>
              Reformen har byggts ut successivt, och det har inte bara inneburit
              att skolorna nu har fått ett kontaktnät regionalt och lokalt med
              professionella kulturskapare utan också att de tvingats sätta
              upp planer för hur skolorna ska arbeta med att integrera kultur
              i undervisningen. Det var inte självklart i början.
            </seg>
          </u>
          <u>
            <seg>
              Om vi ser till det positiva vi börjar där har i stort sett samtliga
              av landets kommuner jag tror att det är 99 procent någon gång
              sökt Skapande skola-pengar hos Kulturrådet. Det har blivit en
              vana. Sedan är det så att skolorna kanske inte alltid, varje år,
              låter samtliga elever delta i Skapande skola. Det finns dock många
              andra kulturverksamheter skolorna också har, vid sidan om.
            </seg>
          </u>
          <note type="speaker">
            Anf. 75 ISAK FROM (S):
          </note>
          <u>
            <seg>
              Fru talman! Tack, kulturministern! Det kulturministern säger
              är naturligtvis helt rätt, men kulturministern svarar ändå inte
              på min fråga: När nås alla barn av reformen?
            </seg>
          </u>
          <u>
            <seg>
              När regeringen skapade Skapande skola tog man dessutom pengar
              från andra kulturaktörer för att kunna skapa Skapande skola. Det
              innebar bland annat att Rikskonserter fick lägga ned. Rikskonserter
              var en kulturaktör som spred kultur runt om i hela landet. Samma
              rapport från Statens kulturråd pekar också på att de som inte
              blir beviljade pengar till Skapande skola väljer att inte satsa
              andra pengar på kultur i skolan. Det innebär att det blir mindre
              kultur i skolan och i förlängningen färre arbetstillfällen för
              dem som jobbar med kultur i skolan.
            </seg>
          </u>
          <u>
            <seg>
              I detta hänseende är alltså Skapande skola ett misslyckande.
              Nu är det lite grann upp till bevis. När nås alla barn av Skapande
              skola?
            </seg>
          </u>
          <note type="speaker">
            Anf. 76 Kultur- och idrottsminister LENA ADELSOHN LILJEROTH (M):
          </note>
          <u>
            <seg>
              Fru talman! Nu får vi hålla isär saker och ting lite grann, Isak
              From. Nedläggningen av Rikskonserter är en helt annan fråga. Rikskonserter
              har till stor del spelat ut sin roll. De pengarna har gått till
              att stärka musiklivet. De har inte gått till Skapande skola. Skapande
              skola är till den största delen helt nya pengar. Med den budget
              som nu ligger som förslag till riksdagen bygger vi också om Skapande
              skola till att omfatta även förskolan. Håll alltså gärna isär
              detta.
            </seg>
          </u>
          <u>
            <seg>
              Det är riktigt att alla elever inte nås. Det är ett arbete vi
              hela tiden har. Det handlar om att ha en dialog med skolorna för
              att alla skolor ska söka de pengar som faktiskt finns. Inte desto
              mindre har vi varit tydliga med att de kommuner som i någon mån
              drar ned på kultur för barn och unga i sin ordinarie verksamhet
              inte får Skapande skola-pengar. Skapande skola ska nämligen innebära
              att barn får mer kultur, inte mindre.
            </seg>
          </u>
          <note>
            (Applåder)
          </note>
          <u>
            <seg>
              Skydd för Syriens kristna minoritet
            </seg>
          </u>
          <note type="speaker">
            Anf. 77 ROBERT HALEF (KD):
          </note>
          <u>
            <seg>
              Fru talman! Min fråga går till utrikesministern.
            </seg>
          </u>
          <u>
            <seg>
              Inbördeskriget i Syrien blir alltmer brutalt för varje dag som
              går. Det uppror som från början var ett rop på demokrati har utvecklats
              till ett regelrätt religiöst inbördeskrig mellan regimen, som
              är shiamuslimer och alawiter, och den till största delen sunnimuslimska
              oppositionen. Landets 2,5 miljoner kristna har hamnat i kläm mellan
              dessa båda krafter som gör maktanspråk. Kyrkor bombas, senast
              i veckan den syrisk-ortodoxa kyrkan i staden Deir al-Zour. Staden
              Homs har nu helt tömts på sin kristna minoritetsbefolkning. Många
              kristna syrier förföljs av islamistiska terrororganisationer i
              skuggan av inbördeskriget, och tusentals är på flykt både inom
              och utom Syriens gränser.
            </seg>
          </u>
          <u>
            <seg>
              Min fråga till utrikesministern är: På vilket sätt avser utrikesministern
              att lyfta fram behovet av skydd för Syriens kristna minoritet?
            </seg>
          </u>
          <note type="speaker">
            Anf. 78 Utrikesminister CARL BILDT (M):
          </note>
          <u>
            <seg>
              Fru talman! Tragedin i Syrien fördjupas varje dag. Det handlar
              om att skydda mosaiken i det Syrien som har varit under århundraden
              och årtusenden och därmed också skydda varje enskild individ kristen,
              alawit, kurd, sunnimuslim eller någonting annat. Mosaiken är viktig.
            </seg>
          </u>
          <u>
            <seg>
              Vad kan vi göra? Vi kan stoppa striderna och få en demokratisk
              övergång. Vad gör vi? Från EU:s sida träffar vi i början av nästa
              vecka Arabförbundet och dess medlare Lakhdar Brahimi för att se
              vad vi kan ge ytterligare kraft i den delen. Vi har ett möte som
              pågår just nu i Doha för att försöka ge ny styrka och ny samling
              samt även bredd, icke-sekteristiskt, i den syriska oppositionen.
              Förhoppningen är att dessa åtgärder ska leda till bättre förutsättningar
              för en politisk process.
            </seg>
          </u>
          <u>
            <seg>
              Kan jag garantera framgång? Nej. Kan jag säga att vi gör allt
              vad vi kan? Ja.
            </seg>
          </u>
          <note type="speaker">
            Anf. 79 ROBERT HALEF (KD):
          </note>
          <u>
            <seg>
              Fru talman! Tack för svaret, utrikesministern!
            </seg>
          </u>
          <u>
            <seg>
              Min andra fråga handlar om behandlingen av syriska flyktingar
              i Grekland och Turkiet. Syriska flyktingar som har tagit sig till
              Sverige via Grekland och Turkiet vittnar om omfattande övergrepp
              från den grekiska och turkiska polisens sida. De påstådda övergreppen
              är i synnerhet allvarliga om man betänker att många syriska flyktingar
              var traumatiserade till följd av inbördeskriget redan innan de
              nådde Grekland och Turkiet länder de trodde skulle utgöra en fristad
              från hemskheterna i krigets Syrien.
            </seg>
          </u>
          <u>
            <seg>
              Min fråga till utrikesministern är: På vilket sätt kommer Sverige
              i bilaterala relationer med Grekland och Turkiet, liksom inom
              Europeiska unionen, att lyfta fram de anklagelser om övergrepp
              mot syriska flyktingar som nu riktas mot grekisk och turkisk polis?
            </seg>
          </u>
          <note type="speaker">
            Anf. 80 Utrikesminister CARL BILDT (M):
          </note>
          <u>
            <seg>
              Fru talman! Turkiet har hittills tagit emot en bra bit över 100
              000 flyktingar. Vi bidrar genom att försöka hjälpa till med det
              arbetet. Det är inte utan problem, och det är inte utan spänningar
              i det turkiska samhället. Sedan vet vi att det av skäl som ligger
              längre tillbaka i tiden finns betydande problem i Grekland, som
              självfallet också har förstärkts av de ekonomiska svårigheter
              som landet går igenom.
            </seg>
          </u>
          <u>
            <seg>
              Jag kommer senare i dag att träffa den ansvariga EU-kommissionären
              Cecilia Malmström för att diskutera bland annat dessa frågor.
              Vi kommer självfallet att ta upp också detta.
            </seg>
          </u>
          <note>
            Fartyget Estelle i Ship to Gaza
          </note>
          <note type="speaker">
            Anf. 81 SVEN BRITTON (S):
          </note>
          <u>
            <seg>
              Fru talman! Min fråga går till utrikesministern.
            </seg>
          </u>
          <u>
            <seg>
              Den 17 oktober kapades Estelle Ship to Gaza på internationellt
              vatten av 120 tungt beväpnade israeliska marinsoldater. Kommandobryggan
              slogs sönder. Den finska flaggan klipptes ned och upp hissades
              den israeliska, likaledes blåvita.
            </seg>
          </u>
          <u>
            <seg>
              Vi bogserades till Ashdod, Tel Avivs hamnstad, där vi kroppsvisiterades,
              korsförhördes och fängslades och deporterades efter tre dagar
              till våra respektive hemländer, åtta olika. Estelle ligger kvar
              i israelisk hamn med sin last av bland annat fotbollar, rullstolar
              och barnböcker. De är alla gåvor av frivilliga i olika länder.
            </seg>
          </u>
          <u>
            <seg>
              Vi vill att den lasten ska komma till Gazas folk, och vi vill
              att Estelle ska återställas i det skick som hon var när hon kapades
              så att vi kan få ge henne som skolsegelsfartyg till Gazas folk.
              Vill utrikesministern hjälpa oss med detta?
            </seg>
          </u>
          <note type="speaker">
            Anf. 82 Utrikesminister CARL BILDT (M):
          </note>
          <u>
            <seg>
              Fru talman! Tack för frågan. Vi hade som frågeställaren känner
              till rätt omfattande konsulära insatser för att försök hjälpa
              i första hand de svenska medborgarna och också ett samarbete med
              framför allt finska och norska myndigheter. Det gick vad det lider
              lite bättre. Vi har framfört till de israeliska myndigheterna
              synpunkter på att vi inte hade det konsulära tillträde i början
              som vi tyckte att vi hade rätt att kräva.
            </seg>
          </u>
          <u>
            <seg>
              När det sedan gäller fartyget är fartyget finskflaggat, och vi
              har inget svenskt konsulärt ansvar för fartyget. Jag är övertygad
              om att de finska myndigheterna har uppmärksamheten på detta. Vi
              har också framfört att vi tycker att humanitär last ska kunna
              framföras och komma till Gaza. Det handlade om bland annat 41
              ton cement, har jag förstått, vilket är föremål för en del diskussioner.
              Jag hoppas att det ska kunna bli sådana arrangemang att det kommer
              fram. Nu har från Ship to Gazas sida ställts krav på att man inte
              får ta dessa saker av fartyget just nu.
            </seg>
          </u>
          <note type="speaker">
            Anf. 83 SVEN BRITTON (S):
          </note>
          <u>
            <seg>
              Fru talman! Jag håller med om att detta är ett finskflaggat fartyg.
              Men vi har ett nordiskt samarbete i frågan. Det är väl rimligt
              att ett fartyg som bemäktigas på ett så självsvåldigt sätt också
              återställs i det skick som hon har varit. Det tycker säkert utrikesministern
              också.
            </seg>
          </u>
          <u>
            <seg>
              På fartyget finns våra personliga tillhörigheter som datorer,
              mobiltelefoner och annat som tillhör hela besättningen och som
              också inte är återlämnat. Jag hoppas att utrikesministern fortsätter
              att försöka kräva att både fartyget och dess last och våra personliga
              tillhörigheter kommer åter till sina rätta ägare.
            </seg>
          </u>
          <note type="speaker">
            Anf. 84 Utrikesminister CARL BILDT (M):
          </note>
          <u>
            <seg>
              Fru talman! Jag håller alldeles med om detta. Framför allt när
              det gäller de personliga tillhörigheterna ligger detta inom ramen
              för vad som är naturligt.
            </seg>
          </u>
          <u>
            <seg>
              När det gäller fartyget har vi förvisso ett nordiskt samarbete.
              Men det är framför allt Finland som har möjligheten att agera
              i det sammanhanget.
            </seg>
          </u>
          <u>
            <seg>
              Vi har också framfört om det som är humanitärt och ska in till
              Gaza att det väl är bra om det förs in via Ashdod och kommer till
              Gaza, men det ska komma till Gaza.
            </seg>
          </u>
          <u>
            <seg>
              Sedan finns det bestämmelser för hur detta ska ske. Det lämpliga
              är väl att det överlämnas till FN:s flyktingorganisation UNWRA,
              som är den som svarar för huvuddelen av den försörjning som vi
              har i Gaza. Det arbetar vi för.
            </seg>
          </u>
          <note>
            Integrationen av somalier
          </note>
          <note type="speaker">
            Anf. 85 ULF NILSSON (FP):
          </note>
          <u>
            <seg>
              Fru talman! Jag ska rikta en fråga till integrationsminister
              Erik Ullenhag.
            </seg>
          </u>
          <u>
            <seg>
              Regeringens framtidskommission presenterade häromdagen en rapport
              som bland annat visar att somaliska flyktingar mycket snabbare
              kommer in i arbete i USA, Storbritannien och Kanada. Jag själv
              var förra veckan med socialförsäkringsutskottet i Kanada.
            </seg>
          </u>
          <u>
            <seg>
              Vi besökte bland annat en somalisk serviceorganisation där etablerade
              invandrare i Kanada hjälpte sina kommande landsmän med nätverk,
              vägar att orientera sig om var arbetsförmedling och språkutbildning
              fanns men även nätverk med barnpassning, översättningshjälp och
              så vidare. Förutom detta gick hela tiden som en röd tråd att så
              snabbt som möjligt lära sig det nya landets språk.
            </seg>
          </u>
          <u>
            <seg>
              Nu har statsrådet fått Framtidskommissionens rapport. Jag vill
              helt enkelt fråga vad han bedömer att vi skulle kunna lära oss
              av Kanada och andra länder som är rätt bra på integration.
            </seg>
          </u>
          <note type="speaker">
            Anf. 86 Statsrådet ERIK ULLENHAG (FP):
          </note>
          <u>
            <seg>
              Fru talman! Framtidskommissionen presenterade en rapport där
              man jämförde situationen för somalier i Kanada, Storbritannien
              och USA med situationen för somalier i Sverige.
            </seg>
          </u>
          <u>
            <seg>
              Det finns en avgörande skillnad mellan dessa länder och Sverige
              som vi bör påminna om. Somalier har varit kortare tid i Sverige
              än i USA och Kanada. Det tar alltid tid för nya flyktinggrupper
              att komma in i ett nytt samhälle. Det är en av huvudförklaringarna
              till att det är betydligt bättre sysselsättningsutfall i USA eller
              Kanada.
            </seg>
          </u>
          <u>
            <seg>
              Med det sagt bör man understryka att det finns mycket man kan
              lära av länder som har haft invandring under längre tid. Den viktigaste
              lärdomen jag tog från USA och Kanada är att ha ett mycket tydligare
              jobbperspektiv än det som vi nu arbetar med. Man måste ställa
              frågan vad man kan bidra med första dagen i Sverige i stället
              för att fastna i ett bidragsberoende.
            </seg>
          </u>
          <u>
            <seg>
              En annan viktig frågeställning är precis den Ulf Nilsson nämner.
              Den är: Hur blir vi bättre på att få in det civila samhället?
              Där gör vi en del genom etableringsreformen och de etableringslotsar
              som vi försöker att engagera från det civila samhället. Men vi
              kan nog göra ännu mer.
            </seg>
          </u>
          <note type="speaker">
            Anf. 87 ULF NILSSON (FP):
          </note>
          <u>
            <seg>
              Fru talman! Jag tackar för svaret. Jag tror också att statsrådet
              instämmer i att ett viktigt inslag i integrationspolitik är att
              man måste erkänna att olika grupper som kommer måste kunna behandlas
              olika beroende på förutsättningar och bakgrund. Jag hoppas att
              vi i fortsättningen tar ännu större hänsyn till det. Min enkla
              följdfråga blir om vi snart kan förvänta oss en del nya förslag
              till spännande vägar för att förbättra integrationen i Sverige.
            </seg>
          </u>
          <note type="speaker">
            Anf. 88 Statsrådet ERIK ULLENHAG (FP):
          </note>
          <u>
            <seg>
              Fru talman! Den somaliska gruppen som nu kommer till Sverige
              är framför allt barn som återförenas med mamma eller pappa eller
              mammor och pappor som återförenas med sina barn. Vi har haft splittrade
              familjer.
            </seg>
          </u>
          <u>
            <seg>
              Vi ska vara tydliga med att den gruppen som snitt har en ganska
              låg utbildning. Ungefär 50 procent av dem som nu är inskrivna
              i åtgärder inom etableringsreformen eller hos Arbetsförmedlingen
              har mindre än nio års skolgång.
            </seg>
          </u>
          <u>
            <seg>
              Det innebär att vi behöver anpassa integrationsåtgärderna efter
              det. Från regeringens sida har vi ett par förslag på riksdagens
              bord inför nästa år som handlar om att få fram 6 000 praktikplatser
              för nyanlända. Det handlar om att få fram ett praktiskt basår
              för dem som inte gått i skolan för att få verktyget in i det svenska
              samhället.
            </seg>
          </u>
          <u>
            <seg>
              Jag tror nämligen att kommer du med lägre skolutbildning är det
              ingen bra idé att sätta sig i skolbänken 40 timmar i veckan. Vi
              behöver få en situation där du kan sitta vid ett fikabord och
              lära dig språket samtidigt som du lär dig svenska för invandrare.
            </seg>
          </u>
          <u>
            <seg>
              När vi talar om den somaliska gruppen vill jag allra sist säga
              att även den är blandad. Det finns i dag en bild av att ingen
              av alla somalier som kommer har gått i skolan. Men rätt många
              av dem har en högre utbildning. Det får vi heller inte slarva
              bort. Då drabbas de av en bild av att ingen av dem har gått i
              skolan. Så ser verkligheten inte ut.
            </seg>
          </u>
          <note>
            Skydd för dricksvattentäkter
          </note>
          <note type="speaker">
            Anf. 89 CECILIA DALMAN EEK (S):
          </note>
          <u>
            <seg>
              Fru talman! Jag har en fråga till miljöminister Lena Ek. Det
              gäller vårt viktigaste livsmedel.
            </seg>
          </u>
          <u>
            <seg>
              Vi är vana vid att kunna öppna kranen och kunna släcka törsten
              med gott vatten. Samhällsekonomiskt och för människors hälsa är
              det helt avgörande att dricksvattnet är säkert och hälsosamt både
              för oss och för alla kommande generationer.
            </seg>
          </u>
          <u>
            <seg>
              När ett samhällsområde anses vara av så stor vikt att det är
              avgörande för hela landet kan länsstyrelserna klassa det som ett
              riksintresse. Trots att dricksvattnet är vårt viktigaste livsmedel
              har det hittills inte varit generellt möjligt att ge dricksvattentäkter
              status som riksintresse.
            </seg>
          </u>
          <u>
            <seg>
              Någonstans i miljöministerns bokhyllor står Miljöprocessutredningen
              och Naturvårdsverkets utredning om skydd för dricksvattentäkter.
              Båda föreslår att både yt- och grundvattentäkter ska kunna bli
              riksintressen.
            </seg>
          </u>
          <u>
            <seg>
              Min fråga till miljöministern är: Hur arbetar regeringen med
              att förändra lagstiftningen i enlighet med de förslag som utredningarna
              har framfört?
            </seg>
          </u>
          <note type="speaker">
            Anf. 90 Miljöminister LENA EK (C):
          </note>
          <u>
            <seg>
              Fru talman! Jag tackar för frågan. Jag tror att vi kommer att
              diskutera vatten oerhört mycket de kommande åren. Det gäller havsvatten,
              strömmande vatten, grundvatten, dricksvattentäkter och också hur
              vi hanterar förorenat vatten eller gråvatten.
            </seg>
          </u>
          <u>
            <seg>
              Anledningarna till det är många. Det är att hoten mot grundvatten
              och dricksvatten är så stora. Jag talar om kemikalieutsläpp, övergödning,
              försurning och naturligtvis också klimatfrågorna.
            </seg>
          </u>
          <u>
            <seg>
              Det finns ett antal uppdrag som nu ligger på Havsmyndigheten.
              Det finns uppdrag som tangerar detta som ligger på Naturvårdsverket.
              Vi förhandlar också i EU-sammanhang om väldigt många av de stora
              och viktiga vattenfrågorna.
            </seg>
          </u>
          <u>
            <seg>
              Jag hoppas att jag inom ett år kan återkomma till riksdagen med
              ett antal förslag som rör just vatten.
            </seg>
          </u>
          <u>
            <seg>
              IsraelPalestina-konflikten
            </seg>
          </u>
          <note type="speaker">
            Anf. 91 MARIA ABRAHAMSSON (M):
          </note>
          <u>
            <seg>
              Fru talman! Min fråga riktar sig till utrikesministern. Jag har
              precis varit i Israel på studieresa för att lära mig mer om Mellanösternkonflikten.
              Jag är medveten om att Palestina och Israel har var sin stor del
              i den här konflikten, men jag blev ändå djupt rörd av det jag
              såg i form av lidande hos det palestinska folket. Jag såg förbud
              mot att beträda gator och förbud mot att driva näring. Jag såg
              den israeliska säkerhetsapparatens helveteskontroller, för att
              inte tala om muren som skiljer palestinierna åt.
            </seg>
          </u>
          <u>
            <seg>
              Jag kan inte komma till någon annan slutsats än att Israels agerande
              inte står i proportion vare sig till den säkerhet man självklart
              har rätt till eller till det lidande som det orsakar det palestinska
              folket.
            </seg>
          </u>
          <u>
            <seg>
              Jag skulle vilja höra utrikesministerns kommentar till detta
              på en minut.
            </seg>
          </u>
          <note type="speaker">
            Anf. 92 Utrikesminister CARL BILDT (M):
          </note>
          <u>
            <seg>
              Fru talman! Jag är djupt hedrad av tron att jag ska kunna kommentera
              allt detta på en minut.
            </seg>
          </u>
          <u>
            <seg>
              Jag kan bara konstatera att ockupationspolitiken måste upphöra.
              Det är viktigt för palestinierna, men det är minst lika viktigt
              för Israel. Den moraliska kvaliteten eroderas av ockupationspolitikens
              nödvändiga brutalitet i ett land som bedriver ockupationspolitik
              i decennium efter decennium. Så är det. Det ligger i palestiniernas
              intresse, det ligger i Israels intresse och det ligger i hela
              världssamfundets intresse.
            </seg>
          </u>
          <u>
            <seg>
              Detta är en av de frågeställningar som står högst upp på Europeiska
              unionens dagordning. Jag kan i korthet säga att Sverige tillhör
              dem som har varit absolut drivande när det gäller att formulera
              den gemensamma och, enligt min mening, rätt starka politik som
              Europeiska unionen har för att också kunna uppnå detta.
            </seg>
          </u>
          <note type="speaker">
            Anf. 93 FÖRSTE VICE TALMANNEN:
          </note>
          <u>
            <seg>
              Jag tackar deltagande ministrar och statsråd för dagens frågestund.
            </seg>
          </u>
          <note>
            12 § (forts. från § 10) Resningsförfarandet i brottmål återupptagande
            av förundersökning och rätt till biträde (forts. JuU3)
          </note>
          <note type="speaker">
            Anf. 94 Tredje vice talman JAN ERTSBORN (FP):
          </note>
          <u>
            <seg>
              Fru talman! I den bästa av världar, i ett drömlikt rättsamhälle
              döms ingen oskyldig för brott som man inte har begått. Något sådant
              samhälle finns tyvärr inte, men man måste naturligtvis sträva
              dit så långt man kan. Det kan vi faktiskt slå oss för bröstet
              i Sverige och säga att vi gör. Det är ett fåtal oskyldiga som
              döms i Sverige och som kommer upp genom resningsförfarande. Det
              handlar om en oerhört liten del av alla de domar i brottmål som
              meddelas dagligen i vårt samhälle.
            </seg>
          </u>
          <u>
            <seg>
              För att kunna rätta till misstag som har begåtts krävs institut
              av olika slag. Vi har ett resningsinstitut i Sverige som har fungerat
              väl under en följd av år. Nu har regeringen lagt fram förslag
              på att förstärka det här resningsinstitutet, och det välkomnar
              vi. Jag ser med tillfredsställelse att alla partier i vår riksdag
              gör det.
            </seg>
          </u>
          <u>
            <seg>
              Den debatt som vi hade före frågestunden handlade snarast om
              det enskilda fallet som vi alla så väl känner till genom medierna,
              det vill säga om Thomas Quick eller Sture Bergwall som han heter
              i dag. Från visst oppositionshåll har man velat använda detta
              fall som skäl för att man ska skapa en särskild myndighet för
              att ta hand om de här resningsärendena. Alliansen delar inte den
              uppfattningen, utan vi tycker att man från regeringens sida går
              rätt väg när man nu förstärker resningsinstitutet.
            </seg>
          </u>
          <u>
            <seg>
              Jag har en viss förståelse för att diskussionen om en särskild
              myndighet har kommit upp, men det måste finnas mycket starka skäl
              om man ska skapa en myndighet för just den här situationen. Jag
              tror att vi kan förlita oss på de regler som finns i resningsinstitutet
              med de förbättringar som nu kommer och med de avgöranden som fattas
              av våra bästa jurister i det här samhället.
            </seg>
          </u>
          <u>
            <seg>
              Jag tänker inte förlänga den här debatten ytterligare, utan jag
              yrkar bifall till förslaget i utskottets betänkande och avslag
              på reservationerna.
            </seg>
          </u>
          <note type="speaker">
            Anf. 95 LENA OLSSON (V):
          </note>
          <u>
            <seg>
              Fru talman! Vi i Vänsterpartiet tycker att det förslag som vi
              har om resningsförfarandet i brottmål är ett steg i rätt riktning.
              Det handlar om förbättringar där man föreslår att åklagaren under
              vissa förutsättningar ska återuppta en förundersökning. Vidare
              föreslås att domstolen i ärenden om resning ska kunna förelägga
              åklagaren att vidta en viss utredningsåtgärd. Det här är förbättringar.
            </seg>
          </u>
          <u>
            <seg>
              Jag kan känna stor sympati för den reservation om ett utredningsinstitut
              som Miljöpartiet har, men jag tycker att det är för tidigt att
              redan nu ropa efter detta. Förslaget måste få verka. Vi får se
              vilka möjligheter det ger i framtiden. Det ska ju leda till förbättringar.
              Vi vill förstärka vår rättssäkerhet. Vi tycker att detta gör det.
            </seg>
          </u>
          <u>
            <seg>
              Vi har tillsammans med Socialdemokraterna ett särskilt yttrande
              där vi utvecklar detta att man ska titta på resningsärendena i
              Quickfallen. Men detta måste få ha sin gång och bli färdigt. Sedan
              kan vi återkomma till att tillsätta den kommission som många har
              ställt sig bakom och som vi i Vänsterpartiet har sagt att vi ville
              ha. Det är ett frikännande i tre av totalt fem resningsansökningar.
            </seg>
          </u>
          <u>
            <seg>
              Jag vill säga till Ertsborn, som talar om ett utredningsorgan,
              att i vårt särskilda yttrande säger vi att om man tillsätter den
              här kommissionen, som ska titta på vad som har gjorts inom rättspsykiatrin,
              vilka eventuella fel som har begåtts där och vilka fel som kan
              ha begåtts inom polisen, kan den också beröra ytterligare frågor
              om förbättringar i resningsförfarandet. Vi öppnar den möjligheten,
              men vi säger inte att det ska vara så. Jag vill korrigera detta
              och säga att det handlar om att kommittén kan ta detta i beaktande.
            </seg>
          </u>
          <note type="speaker">
            Anf. 96 CAROLINE SZYBER (KD):
          </note>
          <u>
            <seg>
              Fru talman! Att det finns ett förtroende för vårt rättsväsen
              är naturligtvis grundläggande. Vi ska alla kunna lita på att alla
              nödvändiga ansträngningar görs för att förebygga och bekämpa brott
              men också att brotten prövas i domstol. Om ett sådant förtroende
              inte finns får det negativa konsekvenser för hela vårt samhälle
              men självklart också för många enskildas liv. För att behålla
              och stärka förtroendet måste alla delar i rättskedjan fungera.
            </seg>
          </u>
          <u>
            <seg>
              I ett fungerande rättssamhälle är det naturligtvis samtidigt
              helt avgörande att oskyldiga inte döms. Vi måste ha en rättssäker
              prövning där det fastställs utom allt rimligt tvivel att en person
              är skyldig. Att vara oskyldigt misstänkt för och sedan oskyldigt
              dömas för brott är möjligen det värsta man kan råka ut för. Vetskapen
              att detta kan hända gör att jag anser att de steg vi tar här i
              dag är nödvändiga. Eftersom det är ofullkomliga människor inblandade
              i den dömande verksamheten kan naturligtvis fel begås som drabbar
              enskilda mycket hårt. En felaktigt dömd person har i dag mycket
              svårt att få sin sak prövad och få resning. Genom att förtydliga
              möjligheten till resning stärks också rättssäkerheten.
            </seg>
          </u>
          <u>
            <seg>
              Den svenska så kallade orubblighetsprincipen innebär att det
              ska vara mycket svårt att på nytt få prövat en dom som vunnit
              laga kraft, alltså en dom som inte längre får överklagas. Det
              är en näst intill oöverstiglig barriär för de oskyldigt dömda.
              Det krävs mycket arbete och är mycket kostsamt för den enskilde
              att upprätta en resningsansökan. Resning har sökts flera gånger
              i de fall där personer som dömts för allvarliga brott blivit frikända
              efter omprövning, och upprättelsen har inte varit ett resultat
              av rättssamhällets självsanering. De sällsynta framgångarna beror
              snarare på journalisters, juristers, prästers, polisers och vanliga
              medborgares ideella arbete under flera år. Därför är dessa steg
              som vi nu tar mycket viktiga.
            </seg>
          </u>
          <u>
            <seg>
              Kristdemokraterna har länge talat om ett resningsinstitut och
              vill att den frågan utreds. Det ges uttryck för i en enskild motion
              från Kristdemokraterna. Ett oberoende resningsinstitut skulle
              inte bara bygga upp rättssäkerheten genom att ge dem som anser
              sig dömda på felaktiga grunder en möjlighet till rättelse utan
              på sikt kanske också förbättra metoderna att bedriva en förundersökning.
              Att människor frias efter många år i fängelse betyder att någon
              skyldig går fri. De senaste årens friande domar betyder att gärningsmän
              med mycket grova brott på sitt samvete ännu inte fångats upp.
              Vi tycker dock att de förändringar som föreslås nu är steg i rätt
              riktning för att öka rättssäkerheten och förutsägbarheten för
              den enskilde i samband med resning.
            </seg>
          </u>
          <u>
            <seg>
              Vår rättstrygghet måste stärkas. Ingen skyldig ska gå fri, men
              ännu viktigare är att en oskyldig till ett brott inte fälls. När
              det sker måste det finnas möjlighet till upprättelse för personens
              egen skull, men även för offrets skull. Om fel person döms går
              den verklige förövaren fri. Därför är det bra att vi nu rättar
              till detta genom förenklade möjligheter till resning.
            </seg>
          </u>
          <note>
            Jag yrkar bifall till utskottets förslag i betänkandet och avslag
            på motionerna.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 15.12 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            13 § Beslut om ärenden som slutdebatterats vid dagens sammanträde
          </note>
          <note>
            Punkt 4
          </note>
          <note>
            Punkt 5
          </note>
          <note>
            Punkt 6
          </note>
          <note>
            Punkt 7
          </note>
          <note>
            Punkt 8
          </note>
          <note>
            Punkt 9
          </note>
          <note>
            Punkt 11
          </note>
          <note>
            Övriga punkter
          </note>
          <note>
            Punkt 2
          </note>
          <note>
            Punkt 4
          </note>
          <note>
            Övriga punkter
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            15 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 8 november
          </note>
          <note>
            Leif Pettersson
          </note>
          <note>
            Karin Åström
          </note>
          <note>
            Leif Pettersson
          </note>
          <note>
            Peter Persson
          </note>
          <note>
            Anna Wallén
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 13 november.
          </note>
          <note>
            16 § Anmälan om frågor för skriftliga svar
          </note>
          <u>
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 8 november
          </note>
          <note>
            Lars Eriksson
          </note>
          <note>
            Gunilla Svantorp
          </note>
          <note>
            Hans Olsson
          </note>
          <note>
            Leif Jakobsson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 13 november.
          </note>
          <note>
            17 § Anmälan om skriftligt svar på fråga
          </note>
          <u>
            <seg>
              Anmäldes att skriftligt svar på följande fråga inkommit
            </seg>
          </u>
          <note>
            den 8 november
          </note>
          <note>
            Bodil Ceballos
          </note>
          <note>
            Svaret redovisas i bilaga som fogats till riksdagens snabbprotokoll
            tisdagen den 13 november.
          </note>
          <note>
            18 § Kammaren åtskildes kl. 16.09.
          </note>
          <u>
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
