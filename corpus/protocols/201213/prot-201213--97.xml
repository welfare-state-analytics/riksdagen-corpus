<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--97</head>
          <docDate when="2013-04-24">2013-04-24</docDate>
        </div>
      </front>
      <body>
        <div>
          <note n="a497842e">
            ﻿
          </note>
          <note n="cdde1644">
            Riksdagens protokoll
          </note>
          <note n="c601dc87">
            2012/13:97
          </note>
          <note type="date" n="b71e3e49">
            Onsdagen den 24 april
          </note>
          <note n="89fecc52">
            Kl. 09:00 - 20:30
          </note>
          <note n="c51ba819">
            1 § Justering av protokoll
          </note>
          <note n="e32eed87">
            Justerades protokollet för den 18 april.
          </note>
          <note n="a7cebd1d">
            2 § Anmälan om kompletteringsval till skatteutskottet och näringsutskottet
          </note>
          <note n="60662e63">
            Andre vice talmannen meddelade att Centerpartiets riksdagsgrupp
            anmält Daniel Bäckström som suppleant i skatteutskottet och näringsutskottet
            under Erik A Erikssons ledighet.
          </note>
          <note n="be41c0b5">
            Andre vice talmannen förklarade vald under tiden den 24 april31
            maj till
          </note>
          <note n="a9ebc16f">
            suppleant i skatteutskottet
          </note>
          <note n="d2d94855">
            suppleant i näringsutskottet
          </note>
          <note n="9e1d1657">
            3 § Anmälan om fördröjt svar på interpellation
          </note>
          <note n="31349585">
            Till riksdagen hade inkommit följande skrivelse:
          </note>
          <note n="c487d663">
            Interpellation 2012/13:377
          </note>
          <note n="88345283">
            Interpellation 2012/13:377 Arbetslösheten från ett europeiskt
            perspektiv
          </note>
          <note n="4ed46b69">
            Interpellationen kommer att besvaras tisdagen den 21 maj 2013.
          </note>
          <note n="ae705be8">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="89f594f0">
            Rikard Jermsten
          </note>
          <note n="b742ec5c">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="52db8d87">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="66321e7a">
            KOM(2013) 102
          </note>
          <note n="5cc6fe15">
            5 § Hänvisning av ärenden till utskott
          </note>
          <note n="4356e3d8">
            Föredrogs och hänvisades
          </note>
          <note n="477a9f7d">
            6 § Förnyad bordläggning
          </note>
          <note n="d1349595">
            Föredrogs och bordlades åter
          </note>
          <note n="ab21e642">
            7 § Utökad undervisningstid i matematik
          </note>
          <note n="846ae1e3">
            Föredrogs
          </note>
          <note type="speaker" n="bac688ac">
            Anf. 1 JABAR AMIN (MP):
          </note>
          <u who="unknown" xml:id="i-7e86bd380a509bff-0" n="e5148fc6">
            <seg n="894a1628">
              Herr talman! Den svenska skolan är bra på många sätt. Det tenderar
              vi att glömma många gånger. Våra barns och ungdomars förmåga till
              problemlösning är mycket hög. Våra elever är duktiga på mänskliga
              rättigheter, kritiskt tänkande, respekt för andra med mera. Våra
              elever är även bra på att navigera och på digital läsning. Detta
              är några av de områden som våra elever är mycket bra på.
            </seg>
            <seg n="b1fb8408">
              Medan vi ligger i topp på vissa områden ligger vi på genomsnittet
              eller under genomsnittet på andra områden. Vi vet dessutom att
              det finns brister i dagens svenska skola. Den borgerliga regeringen
              har trots hög svansföring misslyckats totalt med att förbättra
              de negativa aspekterna i den svenska skolan. Det handlar bland
              annat om att resultaten sjunker.
            </seg>
            <seg n="6ff53fa8">
              Enligt OECD:s internationella studie PISA 2009 har svenska 15-åringars
              resultat i matematik försämrats. Bara sex år tidigare visade PISA
              2003 att de svenska eleverna presterade över OECD-genomsnittet.
              I dag, efter flera år med folkpartistiskt styre inom skolpolitiken,
              ligger de svenska elevernas matematikkunskaper på en genomsnittlig
              nivå.
            </seg>
            <seg n="6881e6c2">
              Vid en jämförelse med resultatet i matematik i 2003 års undersökning
              har Sveriges resultat signifikant försämrats 2009, skriver Skolverket.
              Resultaten från 2009 visar att andelen högpresterande elever i
              Sverige minskat medan andelen lågpresterande elever ökat sedan
              2003.
            </seg>
            <seg n="b34a56ac">
              Herr talman! Det innebär att det har skett en förskjutning mot
              en större andel elever som inte uppnår grundläggande kunskaper
              och färdigheter. Andelen elever som skriver godkända resultat
              i det nationella provet i årskurs 9 har minskat.
            </seg>
            <seg n="e07e4eed">
              För att motverka de försämrade resultaten i matematik har regeringen
              föreslagit vissa förändringar i matematikundervisningen. Bland
              annat föreslår regeringen att antalet matematikundervisningstimmar
              i grundskolan ska öka med 120 timmar till totalt 1 020 timmar
              genom att man utökar det totala antalet undervisningstimmar. Vidare
              föreslås att skolan inte får minska antalet undervisningstimmar
              i bland annat svenska, engelska och matematik som en följd av
              skolans val.
            </seg>
            <seg n="7a89fcd1">
              Miljöpartiet anser att regeringens förslag om att utöka antalet
              undervisningstimmar i matematik kan vara ett bra sätt att stärka
              det matematiska kunnandet hos våra barn och ungdomar, men vi anser
              också att det finns fler sätt att förbättra matematikundervisningen.
              Att tillföra undervisningstimmar i matematik kan bidra till att
              öka elevernas möjlighet att nå kunskapsmålen.
            </seg>
            <seg n="5a725081">
              Vi i Miljöpartiet ställer oss dock kritiska till hur regeringen
              hanterar frågan om skolans val. Av propositionen framgår, vilket
              jag redogjorde för nyss, att endast undervisningstimmarna i svenska,
              svenska som andraspråk, engelska och matematik inte får minskas
              som en följd av skolans val. Vi anser att även de undervisningstimmar
              som är avsedda för de estetiska ämnena bild, musik och slöjd inte
              ska minskas som en följd av skolans val. Forskning tyder på att
              möjligheter till estetiska uttryck har en gynnsam effekt på såväl
              elevens hälsa som hennes eller hans möjligheter att nå goda skolresultat.
              Därför vore det olyckligt om regeringen inte på motsvarande sätt
              skyddar de estetiska ämnena från eventuella minskningar av antalet
              undervisningstimmar till följd av skolans val.
            </seg>
            <seg n="afffd028">
              Herr talman! Regeringen uppskattar att drygt 700 heltidstjänster
              behövs för att den ökade undervisningen i matematik ska kunna
              genomföras. Det är ett faktum att det inte finns tillräckligt
              med utbildade och behöriga matematiklärare. Det kommer således
              att finnas en överhängande risk att behovet av matematiklärare
              inte kommer att kunna tillgodoses. Miljöpartiet uppmanar därför
              regeringen att återkomma med förslag på åtgärder syftande till
              att säkerställa att ett tillräckligt antal lärare i matematik
              finns att tillgå. Med åtgärder avses reformer som kan leda till
              ökad attraktivitet hos läraryrket så att fler studiemotiverade
              studenter söker till lärarutbildningen, genomför den och därefter
              arbetar som lärare.
            </seg>
            <seg n="00f2c2f2">
              I Sverige har lärarnas utvecklings- och karriärmöjligheter länge
              varit eftersatta. Även lärarnas löner har hamnat efter. Under
              flera år har vi pekat på behovet av reella satsningar på lärarna,
              förskollärarna och fritidspedagogerna, men regeringen har bara
              slagit dövörat till. Först på sistone har regeringen vaknat, och
              det är bra. Det är bättre sent än aldrig.
            </seg>
            <seg n="936278ba">
              Herr talman! Vi vill skapa utökade karriärmöjligheter för lärare
              samtidigt som vi vill göra en bred satsning på lärarnas, förskollärarnas
              och fritidspedagogernas kompetens-, yrkes- och löneutveckling.
              Vi satsar över 5 miljarder kronor på detta. Det är mer än en fördubbling
              av vad regeringen satsar.
            </seg>
            <seg n="a41242c2">
              Det är främst genom att öka läraryrkets attraktionskraft som
              vi kan få de bästa att söka dit och bli lärare. Att få de bästa
              att bli lärare kan utgöra en god grund för en högkvalitativ skola
              där varje elev får en ärlig chans att lyckas och där eleverna
              är bra på språk och även på matematik, estetik och annat viktigt
              inom skolan.
            </seg>
          </u>
          <note n="0151e93e">
            Herr talman! Avslutningsvis vill jag yrka bifall till reservationerna
            1, 3 och 4.
          </note>
          <u who="unknown" xml:id="i-824950d99396e30c-0" n="e5148fc6">
            <seg n="1ebd387b">
              Jag vill samtidigt meddela att Rossana Dinamarca från Vänsterpartiet,
              som i dag är förhindrad att delta i denna debatt, har meddelat
              att hon yrkar bifall till våra gemensamma reservationer 1 och
              4.
            </seg>
          </u>
          <note type="speaker" n="65ce1f6e">
            Anf. 2 YVONNE ANDERSSON (KD):
          </note>
          <u who="Q4935945" xml:id="i-957c0b7329ba2e6d-0" n="a09cff40">
            <seg n="9bb674b5">
              Herr talman! Numerisk analys, Pythagoras sats, analytiska funktioner,
              algebra I och II det handlar om matematikundervisning. Jag har
              i dag fått förmånen att tala för hela Alliansen, och jag yrkar
              självklart bifall till utskottets förslag i betänkandet och avslag
              på samtliga reservationer.
            </seg>
            <seg n="20fc8e52">
              Ett antal mätningar har visat att svenska barn har halkat efter
              barn från andra länder beträffande kunskaper i matematik. Vid
              en närmare granskning av till exempel PISA-undersökningarna kan
              vi konstatera att svenska barn inte alls har så mycket undervisningstid
              i skolan för matematik som deras jämnåriga kamrater från andra
              länder. Tiden har betydelse för inlärningen, tiden att få undervisning,
              tiden att få lära sig, tiden att få träna och repetera. Det är
              grunden för kunnandet längre fram.
            </seg>
            <seg n="6c32e6da">
              Sverige har som mål att fortsatt vara en kunskapsnation och ligga
              i fronten på den globala kunskapsutvecklingen. Vi kan naturligtvis
              inte acceptera att våra svenska elever inte har rätt till matematikundervisning
              jämförbar med den i många andra länder.
            </seg>
            <seg n="e0a50d1d">
              Alliansregeringen är handlingskraftig, och jag är stolt över
              det. När konsekvenserna av våra timplaner för skolan blivit tydliga
              är vi beredda att med kraft handla. Vi vill ge eleverna den möjlighet
              som barn i andra länder har. Därför får de, med det förslag som
              ligger, utökad tid för lärande med 120 timmar. Med råd som regeringen
              tagit av Skolverket ska dessa timmar finnas tidigt, i årskurs
              2 och 3. Det är helt begripligt. Det är i de tidiga åldrarna som
              eleverna lär sig beräkningar och begrepp. De lär sig helt enkelt
              det matematiska tänkandet. Enligt forskningen är den viktigaste
              faktorn för fortsatt kunskapsutveckling i matematik att man tidigt
              grundlägger ett matematiskt kunnande.
            </seg>
            <seg n="3f54da8f">
              Miljöpartiet tycker enligt sin reservation att det är bra att
              eleverna får dessa timmar, men de tycker samtidigt att de ska
              få dem tidigt. Jag blir naturligtvis fundersam över en sådan reservation
              eftersom just det står i regeringens proposition till riksdagen,
              och det är vad utskottets majoritet föreslår. Att ta hänsyn till
              den reservationen är därför föga meningsfullt.
            </seg>
            <seg n="78275be0">
              Vänsterpartiet vill att dessa åtgärder ska vidtas tillsammans
              med andra satsningar, till exempel fortbildning av lärare. Därför
              undrar jag, återigen, vad den reservationen innebär. Vet de inte
              i vilket sammanhang propositionen och betänkandet skrivits? Det
              är i ett sammanhang där vi satsat på Matematiklyftet, som innebär
              kollegialt lärande och sker över hela landet. Vi har satsat på
              Lärarlyftet II med fokus på matematik, som också sker överallt
              i dag. Dessutom har vi ett stort ämnesdidaktiskt forskningscentrum
              i Göteborg, som sprider kunnande och forskningsresultat över hela
              landet. Kan det komma mer lämpligt i ett gemensamt sammanhang
              än detta?
            </seg>
            <seg n="4f54f895">
              Att Skolverket ska få i uppdrag att utarbeta allmänna råd har
              reservanterna från Miljöpartiet önskat, och nu vill tydligen även
              Vänsterpartiet, i sin frånvaro, yrka bifall till det. Den rapporten,
              Utökad undervisningstid i matematik , kom för flera månader sedan
              från Skolverket. Där ger man tillsammans med allmänna råd ett
              stöd till huvudmannen. Vi i Alliansen har så många viktiga saker
              att göra, där vi ska visa handlingskraft, att vi inte vill göra
              saker två tre gånger bara för att tillfredsställa en opposition
              som inte tar till sig det som redan är gjort. Därför kan vi yrka
              avslag på det, men jag vill uppmärksamma kammaren på att vi inte
              yrkar avslag på idén utan bara på reservationen eftersom det som
              där efterlyses redan är gjort.
            </seg>
            <seg n="fb4dbc00">
              Miljöpartiet oroar sig över en eventuell brist på matematiklärare,
              eftersom det bedöms att 700 heltidstjänster krävs för att motsvara
              matematiksatsningen. Vi är inte så oroliga, vill jag informera
              om, för behovet kommer att kunna tillgodoses. Vi har många satsningar
              på gång utöver detta för att vi ska ha väl utbildade och kompetenta
              matematiklärare till satsningen. Vi kommer, precis som hittills,
              att följa upp all verksamhet. Finner vi att det är något som inte
              stämmer med de intentioner och mål som vi satt upp, då handlar
              alliansregeringen, för alliansregeringen är handlingskraftig.
            </seg>
            <seg n="4ae31a4d">
              Vidare föreslås i betänkandet en ändring av grundskolans timplan
              som innebär att antalet undervisningstimmar i svenska, svenska
              som andraspråk, matematik och engelska inte ska få minskas som
              en följd av satsningen.
            </seg>
            <seg n="57fc877d">
              Miljöpartiet tycker att man borde uppgradera, om jag får kalla
              det så, detta skydd så att det också ska gälla bild, musik och
              slöjd. Det finner inte utskottet vara befogat. I det här sammanhanget
              tycker vi att det är viktigt att dessa språk och matematiken säkras.
            </seg>
            <seg n="d80c678e">
              Slutligen vill jag nämna att denna satsning även gäller grundsärskolan,
              specialskolan och sameskolan, men där får satsningen till följd
              att det blir vissa justeringar beroende på de skolformernas speciella
              konstruktion och verksamhet.
            </seg>
            <seg n="2e84fd36">
              Herr talman! Elever behöver tid för att lära, skolor behöver
              pengar för att utöka undervisningstiden och kommuner behöver en
              skollag som förpliktar. Allt detta åtgärdas nu för att åstadkomma
              en förändring beträffande våra barns kunskaper i matematik. Alliansen
              arbetar för dagens och framtidens samhälle. Sverige ska stå starkt,
              och en viktig del i detta är möjligheterna för våra barn och ungdomar.
            </seg>
          </u>
          <note n="6540c7f5">
            I detta anförande instämde Annika Eclund (KD), Betty Malmberg,
            Björn Samuelson, Michael Svensson och Camilla Waltersson Grönvall
            (alla M), Roger Haddad (FP) och Ulrika Carlsson i Skövde (C).
          </note>
          <note type="speaker" n="3eccba71">
            Anf. 3 KENT PERSSON (V):
          </note>
          <u who="Q6043221" xml:id="i-588af0b80d50cb59-0" n="8475694c">
            <seg n="350c4010">
              Herr talman! Jag vet inte riktigt vad jag ska säga eftersom Jabar
              Amin yrkat bifall till reservationer som jag inte hade tänkt yrka
              bifall till. Jag förbehåller mig nog rätten att representera Vänsterpartiet
              i den här frågan här och nu i alla fall.
            </seg>
            <seg n="b9ad3799">
              Propositionen handlar om en utökning av matematiktimmarna i skolan.
              Vi får inte underskatta matematikens roll i den svenska skolundervisningen.
              Den har bäring på en rad ämnen som fysik, kemi, samhällskunskap,
              musik och även slöjd. Det är därför i grunden viktigt att våra
              elever har bra kunskaper i matematik. Därför ställer vi oss bakom
              propositionen. Den är bra. Det behövs utökade timmar i matematik
              i skolan. Där har vi ingen annan uppfattning.
            </seg>
            <seg n="b9d62fff">
              En proposition av det här slaget kan dock bli ännu bättre. Vi
              har därför lyft upp en del punkter som vi tycker att det finns
              anledning att lite grann fundera över, bland annat hur reformen
              ska genomföras, vilka riktlinjer kommunerna får när de ska verkställa
              beslutet. Vi menar att Skolverket här har en viktig roll och att
              de därför bör ge ut allmänna råd och riktlinjer för att det hela
              ska kunna genomföras.
            </seg>
            <seg n="81e40c09">
              Nu säger majoriteten i utskottet att det inte behövs allmänna
              råd eftersom sådana redan finns och skolorna kan följa dem. Samtidigt
              säger majoriteten att ifall det inte räcker ska Skolverket återkomma
              med förbättrade allmänna råd för undervisning i matematik.
            </seg>
            <seg n="1c06299b">
              Man kan fundera på om det inte blir lite av strid om påvens skägg
              här. Men jag menar att det är bättre att vidta dessa åtgärder
              innan reformen sätts i sjön.
            </seg>
          </u>
          <note n="e8627bab">
            Med de orden, herr talman, yrkar jag bifall till reservation
            2.
          </note>
          <note type="speaker" n="b3913357">
            Anf. 4 ADNAN DIBRANI (S):
          </note>
          <u who="Q5621490" xml:id="i-b58f2148d5d53864-0" n="56920304">
            <seg n="7c1eb91b">
              Herr talman! För en gångs skull tänkte jag börja med att säga
              att det är ett väldigt bra betänkande och en bra proposition.
              Vi är, tro det eller ej, ganska överens med Alliansen i denna
              viktiga satsning. Jag säger det så att Yvonne blir glad som Alliansens
              företrädare.
            </seg>
            <seg n="fa573b79">
              Propositionen handlar som sagt om utökad undervisningstid i matematik.
              Detta innebär att den minsta garanterade undervisningstiden i
              ämnet matematik, framför allt i de obligatoriska skolformerna,
              ska ökas med ytterligare 120 timmar samt att bestämmelserna för
              skolans val i grundskolan ändras så att antalet undervisningstimmar
              i svenska, svenska som andraspråk, matematik och engelska inte
              får minskas.
            </seg>
            <seg n="d68fd814">
              Skälet till förslagen är att matematikkunskaperna hos de svenska
              eleverna behöver förbättras. Andelen elever som har uppnått målen
              i matematik i slutet av årskurs 9 har minskat, samtidigt som det
              genomsnittliga betygsgenomsnittet för grundskolans samtliga ämnen
              har ökat. Denna bild bekräftas i flera nationella och internationella
              undersökningar. I samband med Timss undersökningar jämförs även
              de deltagande länderna med avseende på exempelvis undervisningstid.
              Dessa visar att svenska elever får relativt få undervisningstimmar
              i matematik och att skillnaden är större i årskurs 4 än i årskurs
              8.
            </seg>
            <seg n="c2fcc976">
              Tidiga erfarenheter av matematik kan vara avgörande för framtida
              attityder till och intresse för ämnet. Brister i elevers matematikkunskaper
              som upptäcks och åtgärdas tidigt minskar också behovet av omfattande
              extra stödinsatser längre fram i utbildningen, såväl i matematik
              som i andra ämnen. Att ytterligare förstärka matematikundervisningen
              kan ge positiva effekter och bidra till förbättrad måluppfyllelse
              i hela utbildningssystemet, tror vi.
            </seg>
            <seg n="dc9f9f6c">
              Timplanen för grundskolan anger hur den minsta totala undervisningstiden
              ska fördelas på varje ämne eller ämnesgrupp. I timplanen finns
              också tid för skolans val, det vill säga ett jämkningsutrymme
              som kan användas för att öka eller minska undervisningstiden i
              olika ämnen. För att värna likvärdigheten och kvaliteten i skolsystemet,
              i jämförelse med vad som gäller för specialskolan och sameskolan,
              bör grundskolans timplan ändras så att det vid skolans val inte
              är möjligt att minska antalet undervisningstimmar i svenska eller
              svenska som andraspråk, engelska och matematik.
            </seg>
            <seg n="f1371875">
              Som nämnts får svenska elever relativt få undervisningstimmar
              i matematik vid en internationell jämförelse. Detta betänkande
              är därför bra och välbehövligt. Men liksom till exempel Hylte
              kommun i Hallands län, där jag kommer ifrån, anser även vi att
              det inte räcker med enbart fler timmar. Den undervisning som redan
              i dag bedrivs behöver också ha en hög kvalitet, och det finns
              satsningar på det i betänkandet. IFAU är inne på precis samma
              sak, liksom Helsingforss universitet. Väldigt enkelt skulle man
              kunna uttrycka det hela som att det utan skickliga lärare egentligen
              inte spelar någon roll hur många timmar vi bedriver undervisning
              i matematik. Jag är otroligt stolt över de lärare vi har, men
              är också väldigt glad över att vi har satsningar på lärarna, både
              vi och oppositionen. Yvonne har redan nämnt Matematiklyftet.
            </seg>
          </u>
          <note n="a1d08383">
            Med det, herr talman, yrkar jag bifall till förslaget i betänkandet
            i dess helhet.
          </note>
          <note n="70041c55">
            Överläggningen var härmed avslutad.
          </note>
          <note n="410a2037">
            8 § Prövning av nätkoncession
          </note>
          <note n="846ae1e3">
            Föredrogs
          </note>
          <note type="speaker" n="dd496c4d">
            Anf. 5 INGEMAR NILSSON (S):
          </note>
          <note n="8da2b6f5">
            Herr talman! Vi ska nu debattera näringsutskottets betänkande
            nr 12 från 2013, som handlar dels om regeringens proposition Prövning
            av nätkoncession , dels om 17 motioner från den allmänna motionstiden
            om en rad olika elmarknadsrelaterade frågor. Låt mig inledningsvis
            konstatera att jag självfallet står bakom samtliga socialdemokratiska
            reservationer i betänkandet men för tids vinnande väljer att yrka
            bifall bara till reservationerna 1, 7 och 9.
          </note>
          <u who="Q6010550" xml:id="i-f6a373497f929e34-0" n="25378972">
            <seg n="c243ea26">
              Herr talman! Att energifrågorna är en central del av den svenska
              politiken i allmänhet och näringspolitiken i synnerhet märks inte
              minst i näringsutskottets arbete. Det är ingen överdrift att påstå
              att energifrågorna är det klart dominerande ämnet på utskottets
              dagordning. Och det är inget konstigt med det. Energi- och inte
              minst el- och elmarknadsfrågor är viktiga. De är viktiga såväl
              för näringslivet och jobben som för oss alla som konsumenter och
              privatpersoner. Vi märker det även i ett EU-perspektiv. En mängd
              initiativ på det här området kommer från EU-kommissionen och visar
              på att energi- och elmarknadsfrågor är centrala också inom Europeiska
              unionen.
            </seg>
            <seg n="813aaf00">
              Utskottet tillstyrker enhälligt regeringens proposition Prövning
              av nätkoncession . Propositionens syfte, att förenkla prövningen
              i ärenden om tillstånd att bygga starkströmsledningar, måste i
              allra högsta grad anses både vällovligt och välkommet. I en tid
              när behovet av kraftig utbyggnad av nätkapaciteten i Sverige framstår
              som en nyckelfråga kan väl ingen annat än välkomna en lagstiftning
              som förenklar den processen.
            </seg>
            <seg n="1d1a92a8">
              Herr talman! Den 1 november 2011 indelades Sverige i fyra elområden.
              Från vår sida har vi i åtskilliga debatter här i kammaren kritiserat
              regeringen för sättet som de infördes på. Bland annat har handläggningen
              KU-anmälts. Frågan kommer dessutom att bli föremål för prövning
              i förvaltningsrätten inom en inte alltför avlägsen framtid efter
              ett överklagande från Värnamo Elnät AB.
            </seg>
            <seg n="fe43156b">
              Men utöver kritiken mot införandet har vi än mer kritiserat konsekvensen
              av införandet: högre elpris i främst elområde 4 för såväl företag
              som privatpersoner. I en tuff och utsatt marknadssituation kan
              en prisskillnad på några ören per kilowattimme vara avgörande
              för ett företag i detta geografiska område.
            </seg>
            <seg n="90615eb9">
              Vilken är då lösningen på problemet? Sverige har i dagsläget
              ett överskott på elproduktion. 2012 exporterade Sverige drygt
              20 terawattimmar. Problemet och obalansen består i att elen i
              dagsläget i huvudsak produceras i de norra delarna av Sverige
              och att differensen mellan produktion och konsumtion främst finns
              i södra Sverige, i den del som nu kallas elområde 4.
            </seg>
            <seg n="c01e7fb2">
              Vad krävs då? Jo, i första hand två saker: en ordentligt utbyggd
              överföringskapacitet, i huvudsak via stamnätet, och en ökad produktionskapacitet
              i den del av Sverige där efterfrågan och konsumtion överstiger
              produktionen.
            </seg>
            <seg n="8aadcdd5">
              Vad har då regeringen gjort mot bakgrund av och med anledning
              av den kritik som införandet av elområdena medfört? Kritiken har
              ju kommit från betydligt fler håll är från oppositionen här i
              riksdagen. Inte minst har den kommit från näringslivet och dess
              organisationer. Jo, man har bland annat givit Energimarknadsinspektionen
              två utredningsuppdrag: att utreda dels vilka prisskillnader som
              införandet medfört, dels eventuella effekter på konkurrenssituationen.
            </seg>
            <seg n="85a86cb1">
              Vad har då utredningarna kommit fram till? frågar sig vän av
              ordning. Jo, exempelvis att det uppstått tydliga strukturella
              prisskillnader mellan södra och norra Sverige, att priserna på
              slutkundsmarknaden varit klart högre för alla avtalsformer i elområde
              4, att konkurrensen på slutkundsmarknaden är oförändrad och att
              det är troligt att södra Sverige får ett permanent högre elpris
              jämfört med innan elområdena tillkom. Det är tur att man kan utreda
              viktiga frågor och få klargörande svar om orsak och verkan. Dessutom
              har en konsult, Björn Hagman, på regeringens uppdrag utrett möjliga
              åtgärder för att minska skillnaderna i elpris mellan elområdena.
            </seg>
            <seg n="3d2e503a">
              Vad regeringen avser att göra med anledning av de förslag som
              utredaren pekar på återstår att se. Sammanfattningsvis kan man
              konstatera att regeringens agerande när det gäller införandet
              av elområden måste betraktas som aktivt, men att regeringens agerande
              när det gäller konsekvenserna av införandet närmast präglas av
              ett kraftfullt avvaktande.
            </seg>
            <seg n="ebe93955">
              Herr talman! En kraftig utbyggnad av den infrastruktur som elnäten
              utgör är nödvändig mot bakgrund av vad jag redan nämnt: behovet
              av kraftigt ökad överföringskapacitet från norr till söder för
              att motverka orimliga prisskillnader inom landet.
            </seg>
            <seg n="54796610">
              Men en utbyggnad är nödvändig också för att klara den ökande
              produktionen av förnybar el. Utbyggnaden innebär att vi ska förverkliga
              det som går under beteckningen smarta nät. Det handlar kort sagt
              om att klara större flexibilitet på såväl produktions- som konsumtionssidan.
            </seg>
            <seg n="50440ecd">
              Av alla aktörer på nätsidan är naturligtvis ägaren av stamnätet,
              Affärsverket svenska kraftnät, den viktigaste vad gäller både
              att skapa överföringskapacitet och att möjliggöra en ökad andel
              förnybar el i systemet. Att investeringarna i stamnätet har varit
              otillräckliga sedan lång tid tillbaka vet vi alla. Låt mig därför
              redan nu säga att ansvaret här faller på den tidigare socialdemokratiska
              regeringen, så slipper majoritetsföreträdarna säga det i sina
              anföranden senare. Men ansvaret och kritiken faller också mycket
              tydligt på den nuvarande regeringen. Det är utmärkt att den nuvarande
              regeringen har utökat Svenska kraftnäts investeringsram rejält.
              Frågan är bara: Vad får vi ut av det? Vi vet att vissa år har
              bara 50 procent av investeringsramen utnyttjats.
            </seg>
            <seg n="f38a0093">
              Den rapport från Riksrevisionen som kom förra veckan och som
              innebär en svidande kritik mot regeringens sätt att styra, eller
              rättare sagt att inte styra, Svenska kraftnät får vi säkert anledning
              att återkomma till här i kammaren i särskild ordning. Men sammanfattningen
              som gjorts av rapporten har landat i att regeringens passivitet
              har lett till högre elpriser. Rapporten sammanfattar kritiken
              i ett antal punkter på ungefär följande sätt:
            </seg>
            <seg n="9d5ac7f5">
              Regeringen har varit passiv i sin styrning av Svenska kraftnät
              och de insatser som skulle kunna ha gjorts inom området överföring
              av el.
            </seg>
            <seg n="7774d9f7">
              Regeringen bör överväga begreppet affärsmässighet för Svenska
              kraftnäts uppdrag. Tillståndsprocessen för stamnätskoncessioner
              är för långsam.
            </seg>
            <seg n="270658aa">
              Regeringen har inte via sin myndighet, Energimarknadsinspektionen
              i det här fallet, i tillräcklig omfattning utfört en förebyggande
              och nationellt täckande tillsyn av leveranskvaliteten.
            </seg>
            <seg n="85d88ace">
              Regeringens information till riksdagen om Svenska kraftnäts investeringar
              har brustit, vilket har gjort att det inte är möjligt för riksdagen
              att följa upp effekten av de beslut som har fattats.
            </seg>
            <seg n="6ae31da0">
              Med detta i åtanke, herr talman, behövs tydligt politiskt fokus
              på nätutbyggnad för att klara de energipolitiska utmaningar som
              vi står inför. Då duger det inte med en regering som passivt sitter
              på läktaren. Det krävs aktivitet och handling för att skapa förutsättningar
              för en elproduktion i Sverige som upprätthåller möjligheterna
              för svensk industri att hävda sig i en tuff konkurrens och producera
              mer el från förnybara källor.
            </seg>
          </u>
          <note n="4dd6c0d8">
            Jag avslutar, herr talman, med att än en gång yrka bifall till
            reservationerna 1, 7 och 9.
          </note>
          <note type="speaker" n="a4b9b7c6">
            Anf. 6 LISE NORDIN (MP):
          </note>
          <u who="Q4970036" xml:id="i-e67070d7f42f9965-0" n="bcee01be">
            <seg n="c74fa051">
              Herr talman! För att klara klimat- och energiutmaningen behöver
              vi fler som deltar, inte färre. Flera av de motioner vi debatterar
              i dag handlar om att ta bort hinder för fler att delta. Vi politiker
              har ett ansvar att ta till vara det engagemang som finns, vare
              sig det är hos hushåll, företag eller hos kommunala energibolag.
            </seg>
            <seg n="d4b45c35">
              Låt mig börja med frågan om hushållens rätt att sälja sitt elöverskott
              ut på nätet och kvitta perioder av överskott av el mot perioder
              av underskott i den egna produktionen. Nettodebitering kan liknas
              vid att hushållen får dra av den el de säljer på sin egen elräkning.
              I dag när hushåll med mikroproduktion av el producerar mer el
              än de själva använder behöver energibolagen inte ge någon ersättning
              utan kan så att säga ta emot elen gratis på sitt nät. Det finns
              runt om i landet ett flertal energibolag som har insett det tokiga
              i detta och på eget initiativ infört en ersättning liknande nettodebitering.
            </seg>
            <seg n="5a3861b2">
              Miljöpartiet tycker alla hushåll oavsett var man bor i landet
              ska ha rätten att kvitta sin elproduktion mot nettodebitering.
              Gemensamt för länder som lyckats väl med att engagera människor
              i energiomställningen tycks vara att de infört nettodebitering.
              Men i Sverige dras frågan i långbänk. I stället för att ta ett
              beslut om att nettodebitering ska införas har regeringen tillsatt
              en tredje utredning. Vi väntar spänt på utredningens svar, som
              ska komma i juni. Förutom ett tydligt besked om att nettodebitering
              ska införas hoppas jag att utredningen föreslår kvittning på årsbasis
              för att ge solenergin en rimlig chans. För att alla människor,
              inte bara de som bor i villa, ska få möjlighet till nettodebitering
              bör den även inkludera dem som bor i flerbostadshus och väljer
              att bli delägare exempelvis i ett vindkraftverk.
            </seg>
            <seg n="ec1d471a">
              Herr talman! Jag flyttade nyligen och blev glatt överraskad när
              jag hittade en elleverantör som kunde erbjuda mig ett avtal helt
              utan fasta kostnader. Min elleverantör fakturerar mig alltså bara
              för den el jag använder. Det är ett väldigt viktigt incitament
              för att använda energin smartare och därmed spara el. I dag gör
              det inte så stor skillnad för många hushåll om man energieffektiviserar
              hemma, för en stor del av elräkningen är fasta kostnader.
            </seg>
            <seg n="bdfde472">
              Miljöpartiet föreslår i en motion att fasta kostnader ska läggas
              in i det rörliga priset för att ge hushållen större makt över
              sin elräkning. Vi föreslår också att alla hushåll ges timmätning.
              Om elkunderna kunde läsa av sin elmätare och elpriset kontinuerligt
              skulle många anpassa sin användning av el till tider då elen är
              som billigast. Det skulle få positiva effekter både för konsumenten
              via lägre energianvändning och kostnad och för samhället, som
              inte behöver använda lika mycket dyr och smutsig reservkraft eller
              importerad el vid toppar.
            </seg>
            <seg n="b8e68e97">
              Att aktiva elkonsumenter nu ges möjligheten att ansöka om timmätning
              är ett första steg. Men regeringens egen bedömning är att detta
              bara kommer att omfatta ett begränsat antal elkonsumenter. Det
              som saknas är en plan för hur alla hushåll ska kunna få timmätning
              och debitering.
            </seg>
            <seg n="dd338ed1">
              Herr talman! En annan viktig aktör i energiomställningen är de
              kommunala energibolagen. Dem har vi att tacka för en stor del
              av teknikutvecklingen kring förnybar energi. Utan kommunala energibolag
              som tidigt satsat på biogas skulle vi troligen inte ha haft den
              positiva utveckling av biogas som vi ser i dag.
            </seg>
            <seg n="7873cc2d">
              Förklaringen till att de kommunala energibolagen är viktiga och
              har varit ledande på flera områden i att utveckla och pröva ny
              teknik är att de har en längre planeringshorisont. Satsningar
              på ny miljöteknik är ofta en kostsam investering som kan ta tid
              att skriva av. När de kommunala energibolagen inte är bundna av
              nästa kvartalsrapport utan har förutsättningar att tänka på samhällsnyttan
              i ett längre perspektiv har de möjlighet att gå före och pröva
              ny teknik som ännu inte är kommersiellt redo.
            </seg>
            <seg n="29c4d4e4">
              Med tanke på de kommunala energibolagens viktiga roll är det
              olyckligt att de i dag begränsas i lagstiftningen. Statliga eller
              privata energibolag får verka inom hela Sverige. Det får även
              utländska kommunala energibolag göra. Men ett bolag som ägs av
              en svensk kommun lyder under kommunallagens lokaliseringsprincip
              och får därför i princip bara ha verksamhet i den egna kommunen.
              Det finns en god tanke bakom att en kommun ska fokusera på verksamhet
              inom det egna territoriet, men när vi nu ser att denna princip
              begränsar samhällsnyttan finns det goda skäl att ompröva den.
              Exempelvis får en kommun inte hämta råvaror för biogasproduktion
              utanför kommunens gräns, även om detta hade varit det miljömässigt
              och ekonomiskt klokaste. Att de kommunala energibolagen diskrimineras
              jämfört med andra energibolag gör att vi riskerar att gå miste
              om viktiga satsningar på ny miljöteknik. Miljöpartiet, tillsammans
              med Socialdemokraterna och Vänsterpartiet, föreslår att lagstiftningen
              ändras så att de kommunala energibolagen får verka på likvärdiga
              villkor med statliga och privata bolag.
            </seg>
            <seg n="cc5cc54e">
              Representanter för allianspartierna har den senaste tiden varit
              oklara med var de står angående elcertifikatssystemet, det produktionsstöd
              som ges till producenter av förnybar energi. Senast förra veckan
              när riksdagen debatterade energipolitik uttryckte Mats Odell från
              Kristdemokraterna och Eva Flyborg från Folkpartiet invändningar
              mot det stöd vindkraften ges. Om det är så att dessa partier inte
              står bakom elcertifikatssystemet vore det bra om det klargjordes
              i dagens debatt där vi behandlar elcertifikatssystemet.
            </seg>
            <seg n="40be0bcc">
              Miljöpartiet tycker att det är klokt att ge ett ekonomiskt stöd
              till utveckling av förnybara energikällor. All teknik behöver
              komma över en tekniktröskel, och elcertifikaten är avgörande för
              en fortsatt utveckling och utbyggnad av förnybar energi, som kommer
              att behövas när dagens gamla kärnkraftsreaktorer av åldersskäl
              successivt behöver fasas ut. Men framtiden för elcertifikaten
              är oviss med alliansregeringens politik.
            </seg>
            <seg n="1c9c3b22">
              Det behövs en ambitionshöjning och en förlängning. Den förnybara
              energin har så att säga slagit i taket, och om inte målet höjs
              snart riskerar Sverige att förlora viktiga investeringar i förnybar
              energi. Jag tycker att det är orimligt att ett politiskt mål blir
              en bromskloss för en bransch som är redo att växa snabbare.
            </seg>
            <seg n="25e9c5ab">
              Miljöpartiet föreslår tillsammans med Socialdemokraterna och
              Vänsterpartiet i dag att målet höjs till minst 30 terawattimmar
              ny el till år 2020 och till minst 55 terawattimmar till år 2030.
            </seg>
            <seg n="7681969e">
              Egentligen kan man säga att vi står inför ett angenämt problem.
              Den förnybara energin har vuxit ur sitt mål, och logiskt vore
              att ge ett högre mål. Energimyndigheten bedömer i sin senaste
              långsiktsprognos att med nuvarande ambitionsnivå kommer bara 11,3
              terawattimmar att byggas fram till år 2020, och i dag har vi nått
              8 terawattimmar. Det innebär att det bara skulle byggas drygt
              3 terawattimmar under certifikatsystemets sista sju år. Det är
              ett tydligt tecken på att ambitionsnivån i dag är för låg om vi
              inte vill ha en långsammare utbyggnadstakt av den förnybara energin
              något Miljöpartiet inte vill.
            </seg>
            <seg n="e6c74968">
              En ökad ambitionsnivå i elcertifikatssystemet skulle höja priset
              på elcertifikat från dagens låga nivåer, men den samlade elkostnaden
              för svenska konsumenter skulle minska. Enligt en rapport från
              Energimyndigheten kommer den ökade elproduktionen att pressa ner
              priserna på el och totalt sett kommer genomsnittskostnaden för
              elkunden att vara lägre än i basfallet. Energimyndigheten rekommenderar
              alltså en höjning av ambitionsnivån, och det skulle ge lägre elpriser
              för Sveriges konsumenter. För den elintensiva industrin, som har
              fått ett lägre pris men inte betalar för elcertifikat, skulle
              vinsten bli ännu större. En höjning av ambitionsnivån i elcertifikatssystemet
              är det enda rimliga för att låta den förnybara energin växa till
              sin potential.
            </seg>
            <seg n="4734551b">
              Herr talman! Jag står bakom alla Miljöpartiets reservationer,
              men för tids vinnande yrkar jag bifall bara till reservation 4
              och 11.
            </seg>
          </u>
          <note type="speaker" n="2008be79">
            Anf. 7 ANNA HAGWALL (SD):
          </note>
          <u who="unknown" xml:id="i-9924366cedad79bb-0" n="c5807af3">
            <seg n="597ab4c5">
              Herr talman! Jag vill börja med att yrka bifall till reservation
              12.
            </seg>
            <seg n="fa365449">
              Det är många viktiga områden som behandlas i detta betänkande,
              men jag väljer att rikta in mig på några få som bidrar med konsekvenser
              för företagen i södra Sverige eller för våra konsumenter som helhet.
            </seg>
            <seg n="afc2c06a">
              Mitt fokus ligger bland annat på den nationella ryggrad som förser
              våra konsumenter, de små företagen och den stora basindustrin
              med el. Vikten av detta kan inte nog poängteras, och vi ser konsekvenserna
              efter indelningen i elområdena. Oavsett åsikterna om själva införandet
              av dessa är vi nog alla ense om att överföringskapaciteten från
              norr till söder ligger högt på prioriteringslistan.
            </seg>
            <seg n="74e4f7eb">
              Vi behöver sätta fokus på prisfrågan i de södra delarna av landet
              och värna om en jämlik konkurrens. Dessutom måste vi se problematiken
              med ett högre elpris nere på kontinenten, hur det drabbar kunderna
              i södra Sverige och vad det får för konsekvenser för till exempel
              företagen. Med detta sagt vill vi poängtera vikten av att Sydvästlänkens
              olika delar kommer i drift.
            </seg>
            <seg n="48128a9a">
              Herr talman! Ord som transparens, utredning och utmaningar duggar
              tätt och används frekvent i alla debatter. Men när det gäller
              just vindkraften är det praxis att gå på visionen om ett folkligt
              stöd och om vindkraftens frälsning för klimatmålen i stället för
              en transparens gällande ekonomiska konsekvenser, stabilitet i
              elnäten eller industrins synpunkter i dessa frågor. Visst finns
              det en nytta och fördelar med alla energimixer, och det ska vi
              ta vara på. Men att endast se ur ett perspektiv utan att väga
              in långsiktiga konsekvenser kan bli oerhört kostsamt. Vi menar
              att vindkraftens inverkan behöver utredas och ses över på alla
              områden och sättas under lupp som övriga energislag.
            </seg>
          </u>
          <note type="speaker" n="da16a52a">
            Anf. 8 KENT PERSSON (V):
          </note>
          <u who="Q6043221" xml:id="i-588af0b80d50cb59-1" n="8475694c">
            <seg n="f898c011">
              Herr talman! Dagens debatt handlar om näringsutskottets betänkande
              Prövning av nätkoncession . I samband med betänkandet tar man
              upp en rad motioner och yrkanden från den allmänna motionstiden
              som berör elmarknadsområdet. Vänsterpartiet poängterar att vi
              ställer oss bakom regeringens proposition och utskottets betänkande.
            </seg>
            <seg n="4465597f">
              Syftet med förslaget är att förenkla prövning i ärenden om tillstånd
              att bygga och använda starkströmsledningar och att göra det mindre
              resurskrävande för såväl elnätsföretag som de berörda myndigheterna.
              Det här är givetvis bra. Jag tror också att det på sikt kommer
              att underlätta den utbyggnad och upprustning av elnäten som är
              nödvändig för att möta både dagens behov av förnybar energi och
              de brister som finns sedan lång tid tillbaka. Just dessa brister,
              som för övrigt Riksrevisionen tar upp i sin kritik av utbyggnad
              och underhåll av våra kraftledningar, är en av orsakerna till
              att vi har indelningen i fyra elprisområden.
            </seg>
            <seg n="ea4fe0ef">
              Detta är brister som har sin bakgrund så långt tillbaka som 1995.
              Det går inte att enbart beskylla nuvarande regering för dessa
              brister, utan jag tycker nog att samtliga partier här har ett
              ansvar för den uppkomna situationen. Vi har inte på tillräckligt
              allvar tagit upp frågan och diskuterat nödvändigheterna av ett
              fungerande elnät och av att se till att överföringskapaciteterna
              fungerar mellan norra och södra Sverige. Man måste också se till
              att underhållen av näten gör att de är i ett sådant skick att
              de håller för den förnybara produktionen. Jag menar att detta
              är ett delat ansvar.
            </seg>
            <seg n="904fa9d9">
              Däremot kan man fundera lite grann över elområdesindelningen.
              Var det nödvändigt att göra den eller inte? Vi måste komma ihåg
              att grundorsaken var att Danmark klagade hos EU-kommissionen över
              bristerna på tillgänglighet och på en fungerande europeisk energimarknad.
              Det var Svenska kraftnät som utifrån denna kritik lade fram förslaget
              på indelning i fyra prisområden. Man kan fundera över om det var
              klokt eller inte, men jag har inte sett något alternativ. Det
              som är bra med indelningen är att den så tydligt visar på de brister
              som finns i det svenska energisystemet. Nu måste vi göra någonting
              åt det här. Vi måste snabba på.
            </seg>
            <seg n="83f27d7f">
              Då menar jag att förändringarna i ellagen är ett steg i rätt
              riktning. Sedan får vi se om det räcker till. Jag tror inte det,
              för vi behöver göra betydligt mycket mer. Vänsterpartiet har i
              ett av sina yrkanden tagit upp just behovet av att snabba på tillståndsprocesserna
              och att bygga bort flaskhalsarna mellan norr och söder. Jag anser
              att vi i samband med de nya förändringarna i ellagen tillgodoser
              yrkandet på ett ganska bra sätt, även om vi har lite mer att säga.
            </seg>
            <seg n="bc2f8f22">
              Herr talman! Det finns två reservationer från den allmänna motionstiden
              som jag vill lyfta upp. Den ena är reservation 11 som handlar
              om elcertifikat. Det är en fråga som vi har diskuterat vid flera
              tillfällen här i riksdagen. I likhet med Socialdemokraterna och
              Miljöpartiet anser Vänsterpartiet att vi behöver höja nivån i
              elcertifikaten redan nu till 30 terawattimmar år 2020 och 55 terawattimmar
              år 2030. Man kan fråga sig: Varför då? Det finns en stor potential
              att bygga ut den förnybara energin i Sverige, och den behöver
              vi ta till vara. Vi gör det utifrån nödvändigheten av att ställa
              om hela energisystemet.
            </seg>
            <seg n="7f1172aa">
              Vårt mål är 100 procent förnybar energi. Vi har de möjligheterna,
              och vi behöver ta fasta på det. Vi ska veta att all ny teknik
              behöver ha stimulanser för att bli kommersiellt gångbar gentemot
              gamla tekniker som har avskrivna investeringar. Därför finns det
              behov av att höja nivån i elcertifikatssystemet.
            </seg>
            <seg n="812be9cf">
              Den andra reservationen jag vill ta upp är reservation 13, om
              vikten av att de kommunala energibolagen ges samma förutsättningar
              som andra energibolag i energiomställningen. Det går inte att
              nog poängtera vikten av de insatser som de kommunala energibolagen
              har gjort historiskt i arbetet för att ställa om energisystemet.
              Jag tänker då bland annat på biogasutvecklingen, som de kommunala
              energibolagen har stått för, mycket med hjälp av de klimat- och
              investeringsprogram som har funnits tidigare och som har varit
              ett viktigt stöd för att få de kommunala beslutsfattarna att satsa
              på detta.
            </seg>
            <seg n="69003f0f">
              I arbetet med att ställa om och ytterligare förstärka energibolagens
              möjligheter att agera behövs även förändringar i kommunallagen
              eller undantag i ellagen. Det handlar om att ge kommunala energibolag
              samma möjligheter som statliga bolag eller andra länders kommunala
              energibolag att agera i arbetet med att erbjuda energitjänster
              till allmänheten. Ett av de viktiga inslagen i energieffektiviseringsdirektivet
              är att energileverantören också ska erbjuda energitjänster. Här
              finns det en begränsning i kommunallagen som har att göra med
              lokaliseringsprincipen, alltså att en kommun inte ska agera utanför
              kommunens gränser. Det finns dock ett undantag när det gäller
              för kommunala energibolag att kunna sälja el utanför kommungränsen.
              Det undantaget bör utökas till att också gälla energitjänster,
              så att kommunala energibolag ska kunna agera och konkurrera på
              samma villkor som andra energibolag runt om här i Sverige.
            </seg>
            <seg n="3da6764d">
              Med detta yrkar jag bifall till reservationerna 11 och 13. I
              övrigt står jag bakom samtliga Vänsterpartiets reservationer.
            </seg>
          </u>
          <note type="speaker" n="a11d374d">
            Anf. 9 HELENA LINDAHL (C):
          </note>
          <u who="Q4962331" xml:id="i-922a2232216595cd-0" n="3caa1b6f">
            <seg n="8f3a0d04">
              Herr talman! Jag vill börja med att yrka bifall till utskottets
              förslag och avslag på motionerna.
            </seg>
            <seg n="26fc3aba">
              I söndags såg jag ett nyhetsinslag på tv om utbyggnaden av det
              förnybara i Tyskland. Bara investeringarna i havsbaserad vindkraft
              kommer att kosta hundratals miljarder euro, men omställningen
              är möjlig, och på sikt kommer investeringarna, som också ska säkra
              den elintensiva industrin i Tyskland, att vara en god investering
              för framtiden inte minst för klimatet. Det var några av kommentarerna.
            </seg>
            <seg n="326e43f7">
              Som jag sade i förra veckans energidebatt har det hänt väldigt
              mycket i Sverige de senaste 40 åren. I början av 70-talet stod
              det fossila för över 80 procent av Sveriges energiförbrukning.
              Det är mycket. I dag står det fossila för mindre än 35 procent,
              och nästan all elproduktion är koldioxidfri. Mer än halva vår
              elproduktion är dessutom förnybar, och vi är bland de bästa i
              världen på förnybar energi, men trots detta har vi bara kommit
              halvvägs.
            </seg>
            <seg n="e537ae00">
              I dag ska vi tala om bland annat infrastruktur för el, och här
              finns också en del utmaningar om vi ska fortsätta att utveckla
              det förnybara samtidigt som vi ska säkra konkurrenskraftiga elpriser
              för både privata konsumenter och industrin.
            </seg>
            <seg n="9f5d9528">
              Regeringen föreslår nu ändringar i ellagen, och de är nödvändiga.
              I propositionen föreslås att man ska förenkla tillståndsprövningen
              av ansökningar för att bygga och använda starkströmsledningar,
              så kallad nätkoncession. Syftet är, precis som Kent Persson med
              flera har sagt, att prövningen ska bli enklare och mindre resurskrävande.
              De förändringar som regeringen nu föreslår innebär att färre koncessioner
              än i dag kommer att behöva omprövas, och de kommer att gälla tills
              vidare. Det är en regelförenkling som kommer att spara tid och
              arbete för både företag och myndigheter. I slutändan kommer det
              också att leda till lägre kostnader för elkonsumenterna genom
              just lägre kostnader för elnäten.
            </seg>
            <seg n="91a73020">
              Förhoppningsvis kommer lagändringarna att träda i kraft den 1
              juni i år, om det är så att de nu beslutas av riksdagen, vilket
              jag hoppas.
            </seg>
            <seg n="938540ee">
              Herr talman! Infrastrukturen för elnät behöver byggas ut i Sverige.
              Det ser vi inte minst av effekterna i södra Sverige i elområde
              3 och 4, där efterfrågan på el periodvis är större än tillgången
              på el. Inte minst påtalades detta av Riksrevisionen häromveckan.
              Det tror jag att en hel del av er har läst om. Man har genomfört
              en granskning om hur det står till med elöverföringen i Sverige
              och om vilka förutsättningar den ges.
            </seg>
            <seg n="aa6f6dc9">
              Riksrevisionen säger bland annat att sena investeringar har påverkat
              elpriserna och kapaciteten för överföring av el i Sverige. Man
              menar att elöverföringen är otillräcklig och att priserna i södra
              delen av landet skulle ha varit lägre om överföringskapaciteten
              hade byggts ut snabbare.
            </seg>
            <seg n="88b09000">
              Varför har då detta inte gjorts i den takt som hade varit nödvändig?
              Riksrevisionens granskning är också ett slags historieskrivning,
              och den går tillbaka till 1996. Det gör att man kan titta tillbaka
              på de investeringar som olika regeringar har gjort sedan dess.
              Precis som Kent Persson var inne på är det flera som bär ansvaret
              för det här. I början av 2000-talet, när Socialdemokraterna satt
              i regeringsställning, kan jag konstatera att investeringsnivån
              i stamnätet låg på runt en halv miljard om året. Sedan Alliansregeringen
              tillträdde har investeringarna gradvis ökat. 2012 var de på 3
              miljarder, och de kommande fem åren satsar vi nu fem miljarder
              årligen. Det är tio gånger mer än den förra socialdemokratiska
              regeringen.
            </seg>
            <seg n="77832661">
              Ändå är behovet av att bygga ut stamnätet stort, och det behövs
              stora investeringar. Problemet är att det varit en lång period
              av låga investeringar, och därför finns i dag stora behov som
              vi bara måste klara av.
            </seg>
            <seg n="30d5f588">
              Riksrevisionen efterlyser dessutom snabbare tillståndshantering,
              vilket jag också tror är viktigt. Ett förslag som vi har på vårt
              bord i riksdagen i dag gäller just reglerna om tillståndsprövningar
              för starkströmsledningar. Men det är inte nog med det; dessutom
              håller Miljödepartementet på med ett arbete för att snabba upp
              tillståndsprocesserna och göra dem mindre administrativt betungande,
              och det görs utifrån miljöbalken.
            </seg>
            <seg n="9363bd8a">
              Regeringen och Anna-Karin Hatt kommer att kommentera rapporten
              till riksdagen i oktober och mer utförligt tala om hur de ser
              på den och hur de tänker hantera rekommendationerna från Riksrevisionen.
            </seg>
            <seg n="900f866b">
              Jag tänker också ta upp elområdena. Det tycker jag är viktigt
              att göra en dag som denna. Sedan den 1 november 2011 är den svenska
              elmarknaden indelad i fyra elområden. Uppdelningen tydliggör var
              i Sverige det finns behov av att bygga ut stamnätet för el. Gränserna
              mellan elområdena går där det finns överföringsbegränsningar i
              stamnätet, så kallade flaskhalsar. I norra Sverige, där jag bor,
              finns ett överskott av elproduktion i förhållande till efterfrågan
              på el, men i södra Sverige råder det motsatta förhållandet. Det
              gör att överföringskapaciteten inte alltid räcker till när det
              råder stora elflöden genom landet.
            </seg>
            <seg n="cc501765">
              Elområdena infördes på grund av EU-regler och har blivit starkt
              kritiserade av främst företag i södra delen av Sverige. Enligt
              Konkurrensverket är det dock inte elområdena i sig som orsakar
              att det periodvis blir prisskillnader i de olika elområdena, utan
              det beror på att överföringskapaciteten från norr till söder är
              bristfällig. Precis som jag nämnde är överföringskapaciteten inte
              utbyggd som den borde vara.
            </seg>
            <seg n="67f90205">
              En utredare har tittat på vad man kan göra för att minska prisskillnaderna
              till dess att kapaciteten är utbyggd. Detta ses nu över av Näringsdepartementet,
              som kommer att återkomma med förslag. Samtidigt arbetar Svenska
              kraftnät aktivt med utbyggnaden av det svenska stamnätet för att
              bygga bort flaskhalsarna.
            </seg>
            <seg n="8f5f7922">
              Ni har hört talas om Sydvästlänken. Svenska kraftnät planerar
              nu att bygga och ta i drift just denna. Det kommer att leda till
              att prisskillnaderna mellan södra och övriga Sverige utjämnas.
              Planen är att delsträckan mellan södra delen och norra delen av
              landet kommer att driftsättas vid årsskiftet 2014/15. Den västra
              delen mot Norge driftsätts under 2018.
            </seg>
            <seg n="1832b66e">
              Precis som förra veckan tänkte jag nämna lite grann om Svenska
              kraftnät och tröskeleffekter. Det tål att upprepas. Svenska kraftnät
              har lämnat in ett förslag till regeringen om hur de kan bidra
              med att överbrygga så kallade tröskeleffekter vid stora landbaserade
              vindkraftssatsningar.
            </seg>
            <seg n="b4ae2be3">
              I dag är det så att den som först investerar i en vindkraftspark
              får stå för alla kostnader för anslutning. Sedan kan andra ansluta
              sig till den befintliga ledningen utan att ha betalat för den.
              Av den anledningen väntar olika aktörer ut varandra, och etableringar
              försenas. Svenska kraftnät föreslår nu att de initialt skulle
              kunna ta den ekonomiska risken för anslutning och sedan fördela
              kostnaden på alla aktörer som ansluter sig.
            </seg>
            <seg n="05e04f3a">
              Jag vet att det nu bereds på Näringsdepartementet, och jag utesluter
              inte att det kan omfatta havsbaserad vindkraft i framtiden.
            </seg>
            <seg n="7aa8cb68">
              Sedan gäller det timdebitering av el. Lise Nordin nämnde lite
              grann om det. Det innebär att elbolagen ska erbjuda konsumenterna
              mätning av el timme för timme. Det gör att enskilda kan spara
              pengar och el. Genom timmätning kan hushållen påverka hur stor
              elräkningen blir. Man kan också få större kontroll på förbrukningen
              och använda mindre el. Dessutom kan man jämna ut de här topparna
              av energianvändning. Det gör också att det blir lättare att jämna
              ut utnyttjandet. Därmed kan man hålla priserna lägre.
            </seg>
            <seg n="98a97d9a">
              I dag är timmätningen frivillig. Det är bra att det är så. Det
              gör att man kan dra lärdomar och göra förbättringar i takt med
              att fler väljer timmätning. Jag hoppas att fler ska göra det så
              småningom.
            </seg>
            <seg n="47904049">
              Jag väntar också på nettodebitering, herr talman, för det kommer
              att göra att jag, du och alla här inne och privatpersoner och
              andra kan producera egen elektricitet. Genom nettodebitering tillåts
              mikroproducenten sedan att kvitta den el som man levererar in
              på nätet mot den el som man använder. Det här systemet kommer
              att uppmuntra fler att producera sin egen el, då skatt och moms
              försvinner på den el som man producerar för eget bruk.
            </seg>
            <seg n="bcea7006">
              Jag hoppas också att det kommer att bli en kvittning på årsbasis,
              för det kommer att uppmuntra solenergi.
            </seg>
            <seg n="ff783a36">
              Vi får väl se vad utredningen kommer fram till. Den ska vara
              färdig i juni. Jag är spänd över vad den kommer att presentera.
            </seg>
            <seg n="651972ed">
              Avslutningsvis vill jag bara säga att en väl fungerande elmarknad
              är viktig för Sverige, för svenska företag och för alla elkonsumenter.
              Vi behöver en säker tillgång på el till internationellt konkurrenskraftiga
              priser. Och vi behöver öka elnätets förmåga att ta till vara alltmer
              förnybar elproduktion. Just därför är utbyggnaden av stamnätet
              en prioriterad fråga för regeringen också framöver.
            </seg>
          </u>
          <note n="af85e39b">
            I detta anförande instämde Anders Ahlgren (C).
          </note>
          <note type="speaker" n="d0283760">
            Anf. 10 JONAS JACOBSSON GJÖRTLER (M):
          </note>
          <u who="Q5826571" xml:id="i-5f0610d1ba1ff4e5-0" n="2dc61d42" next="i-155a93f73ef77023-0">
            <seg n="10f3721e">
              Herr talman! När man träffar företag, organisationer och andra
              och frågar dem vad de upplever som mest problematiskt i kontakten
              med Myndighetssverige är väl ett av de vanligaste svaren, som
              jag upplever det i alla fall, att det är problem med tillståndsprocesser
              av olika slag.
            </seg>
            <seg n="ff6e7c1a">
              Den som till exempel vill bygga någonting, tillverka någonting
              eller använda mark till någonting råkar ut för att det krävs tillstånd
              av olika slag. Inte sällan upplever man att det både kan vara
              krångligt och ta tid.
            </seg>
            <seg n="7da3f5d8">
              Alliansregeringen arbetar aktivt med att lösa eller åtminstone
              kraftigt förbättra den här situationen inom en rad områden.
            </seg>
            <seg n="24dbd7d0">
              I dag behandlar vi ett måhända litet men icke desto mindre viktigt
              sådant område, nämligen regeringens förslag om att förenkla prövningen
              och hanteringen av ärenden som gäller tillstånd att bygga och
              använda starkströmsledningar, så kallad nätkoncession.
            </seg>
            <seg n="22fc5911">
              Med de föreslagna förändringarna i regeringens proposition blir
              prövningen enklare och mindre resurskrävande för både företag
              och myndigheter. Ordningen för överklagande förändras också så
              att ärenden ska behöva avgöras av regeringen i betydligt färre
              fall. Som huvudregel föreslås att en nätkoncession ska gälla tills
              vidare i stället för som i dag under en begränsad tid, vilket
              också minskar antalet processer.
            </seg>
            <seg n="4a91986f">
              Sammantaget kommer allt detta att underlätta möjligheten att
              bygga ut starkströmsledningar till en rimlig kostnad och i rimlig
              tid, och det gläder mig mycket att det är ett enigt utskott som
              står bakom bifall till propositionen.
            </seg>
            <seg n="e04599bc">
              När det gäller den andra delen av betänkandet och motionerna
              är det en blandning av en mängd olika frågor som rör elmarknaden
              i olika delar. Många av frågorna har behandlats här tidigare,
              och jag tänkte inte gå igenom precis alla.
            </seg>
            <seg n="13b73992">
              Jag tänkte börja med att säga några ord om elmarknaden och dess
              funktionssätt generellt. I det sammanhanget vill jag gärna påminna
              om den analys av elmarknaden och av elprisets utveckling före
              och efter avregleringen som presenterades av de två professorerna
              Brännlund och Söderholm under förra året. De har alltså tittat
              på vad som hänt efter avregleringen 1996 och försökt se vilka
              effekter den har haft på priset.
            </seg>
            <seg n="75ec233a">
              I rapporten slår de fast att den nordiska elmarknaden fungerar
              i stort som vi skulle förvänta oss av en effektiv marknad. Priset
              signalerar på ett tydligt sätt viktiga förändringar i efterfrågan
              och utbud, och utvecklingen i Sverige utgör inget undantag. De
              ökade konsumentpriserna kan till stor del förklaras av ett dyrare
              utbud i kombination med högre skatter.
            </seg>
            <seg n="7c2f8f69">
              Sanningen är den, vilket också konstateras i den här rapporten,
              att variationerna i elpriset beror på helt andra faktorer än på
              avregleringen. Det beror på hur mycket vatten det finns i vattenmagasinen,
              hur kallt det är, råvarupriset på i första hand kol, driftsläget
              i kärnkraften, det allmänna konjunkturläget, nivån på skatter,
              elcertifikat och utsläppsrätter för att nämna de viktigaste.
            </seg>
            <seg n="affc0030">
              Låt oss då komma ihåg, här inne i kammaren, att det faktiskt
              är politiska beslut som är fattade just här som ligger bakom ungefär
              hälften av det som utgör elpriset mot konsument i dag.
            </seg>
            <seg n="b2a85534">
              Avregleringen 1996 genomfördes i syfte att få en bättre fungerande
              elmarknad, och så verkar också ha blivit fallet.
            </seg>
            <seg n="a3aaef61">
              Sedan tänkte jag säga någonting om elområden, som redan har varit
              uppe här och som har varit en återkommande fråga under ett par
              år.
            </seg>
            <seg n="d661f604">
              Herr talman! Sverige delades in i de här fyra elområdena av Svenska
              kraftnät den 1 november 2011. Indelningen är gjord för att man
              ska hantera de begränsningar i kraftöverföringen som finns mellan
              landets norra och södra delar.
            </seg>
            <seg n="f96d57ca">
              Grundproblemet är att det produceras för lite el i södra Sverige,
              där många människor bor, medan det finns gott om el i de norra
              delarna, där behovet inte är lika stort.
            </seg>
            <seg n="835c4166">
              Det här problemet förvärrades radikalt genom den stängning av
              Barsebäcks två reaktorer som den dåvarande socialdemokratiska
              regeringen genomdrev 1999 och 2005. I ett slag försvann i södra
              Sverige produktion som motsvarar ungefär hälften av elbehovet
              i Skåne.
            </seg>
            <seg n="21b4f522">
              Man kan tycka vad man vill om kärnkraftsavveckling. Jag tyckte
              inte att detta var ett bra beslut, men jag har ändå respekt för
              att det genomfördes. Men det som är anmärkningsvärt i sammanhanget
              är att den dåvarande regeringen inte tog ansvar för det beslut
              man fattade. Man skulle ha tagit ansvar för sitt avvecklingsbeslut.
              Det hade man kunnat göra genom att då sätta fart på utbyggnaden
              av kraftöverföringskapaciteten mellan norra och södra Sverige.
              De här bristerna i överföringskapacitet var nämligen kända sedan
              länge.
            </seg>
            <seg n="d75648fc">
              Hade det gjorts i samband med, eller helst före, avvecklingen
              av Barsebäck hade den förstärkta ledningskapaciteten kunnat vara
              på plats nu.
            </seg>
            <seg n="37b37901">
              Detta har också konstaterats av Riksrevisionen i den granskningsrapport
              på området som presenterades i förra veckan.
            </seg>
            <seg n="bd399516">
              Även om Riksrevisionen kanske uttrycker sig lite slarvigt eller
              oprecist, i alla fall, när de riktar kritiken mot regeringen ,
              i singular, gäller granskningen hela perioden 19962012. Och kritiken
              i just det här avseendet riktas faktiskt huvudsakligen mot de
              regeringar som satt innan Alliansen tillträdde 2006. Trots att
              behovet av ökade investeringar varit känt sedan länge dröjde det
              till slutet av 2000-talet innan investeringarna tog fart, konstaterar
              Riksrevisionen.
            </seg>
            <seg n="acea2b2d">
              Det är precis så det är. Alliansregeringen har fått hantera de
              problem som skapades på grund av bristen på handlingskraft hos
              tidigare regeringar. Alliansregeringen har därför föreslagit och
              riksdagen har godkänt det rejält ökade investeringsbudgetar till
              kraftnätsutbyggnaden de senaste åren. Det betyder till exempel
              mer än tio gånger mer pengar 2013 än 2005.
            </seg>
            <seg n="0cdd572c">
              Regeringen behandlade dessutom skyndsamt den ansökan om nätkoncession
              som Svenska kraftnät lämnade in strax före jul 2011 avseende byggande
              av den så kallade Sydvästlänken, och efter regeringens snabba
              hantering är bygget sedan i somras i full gång.
            </seg>
            <seg n="d90c8b60">
              Allt detta betyder att den tidsplan som Svenska kraftnät har
              angett ser ut att hålla och att den i detta sammanhang avgörande
              delen av Sydvästlänken som går från Hallsberg till Hörby kan vara
              i drift i början av 2015. Det innebär att elöverföringskapaciteten
              till elområde 4 ökar med 25 procent, vilket motsvarar mer än Barsebäcks
              maxeffekt.
            </seg>
            <seg n="8db111a6">
              Det är väldigt bra att detta nu görs, och vi som bor i Sydsverige
              kan bara beklaga att det inte gjorts långt, långt tidigare.
            </seg>
            <seg n="d596eda0">
              Indelningen i elområden innebär en risk för att elpriserna stundtals
              kan vara högre i söder än i norr. I praktiken, ska man säga ärligt,
              har farhågorna som väl är, åtminstone hittills, kommit på skam.
            </seg>
            <seg n="dcfc2fd1">
              Låt oss därför titta på hur ofta priserna skiljer sig mellan
              områdena. Det har nu gått sjutton månader sedan elområdena infördes.
              Under tre av dessa sjutton månader har priset varit samma 100
              procent av tiden, alltså under samtliga timmar. Under ytterligare
              åtta månader har priset varit samma under mer än 90 procent av
              tiden. I genomsnitt har elområde 4 under 88 procent av tiden haft
              samma pris som elområde 3.
            </seg>
            <seg n="452dfb9c">
              Hur stora är då prisskillnaderna? Av de sjutton månader som har
              gått är det faktiskt bara under tre månader som den genomsnittliga
              prisskillnaden varit mer än 5 öre. De tre månaderna sticker ut
              just för att skillnaden då är relativt stor, alltså mer än 5 öre.
              För resterande fjorton månader är prisskillnaden mindre än 2 öre.
              Och för hela tio av de totalt sjutton månaderna är prisskillnaden
              mindre än 1 öre. Den genomsnittliga prisskillnaden för hela perioden
              är 1,6 öre.
            </seg>
            <seg n="d0d7a85b">
              Elpriserna har både den gångna och den föregående vintern varit
              låga i hela landet. Att hävda att en massa jobb skulle gå förlorade
              på grund av höga elpriser är därför ett påstående som åtminstone
              inte hittills har stöd i hur de faktiska elpriserna sett ut.
            </seg>
            <seg n="33c92576">
              Eftersom risken för större prisskillnader ändå finns och vi inte
              vet vad som kan hända framöver är det dock angeläget att se vad
              som kan göras även i det korta perspektivet, innan Sydvästlänken
              är klar.
            </seg>
            <seg n="905f69f8">
              Regeringen beställde i höstas en snabbutredning, där en konsult
              fick i uppgift att utreda möjliga åtgärder för att minska prisskillnaderna.
              Förslagen presenterades i januari, och efter en remissrunda pågår
              nu beredning i Regeringskansliet.
            </seg>
            <seg n="68db897c">
              När det i övrigt gäller Riksrevisionens rapport, som jag nämnde
              tidigare, ska den väl behandlas i särskild ordning senare. Men
              i anslutning till de frågor som behandlas i dag och som gäller
              elnät vill jag helt kort nämna tre andra områden som berörs utöver
              de nämnda investeringsproblemen.
            </seg>
            <seg n="5c964cac">
              För det första: När det gäller rapporteringen till riksdagen
              har det blivit bättre. Även Riksrevisionen konstaterar att sedan
              några år lämnas en fylligare information än tidigare från Svenska
              kraftnät i samband med budgetpropositionerna, vilket är bra.
            </seg>
            <seg n="74a2c9dd">
              För det andra: Svenska kraftnät har fått i uppdrag av regeringen
              att ta fram en mer utvecklad investerings- och finansieringsplan
              som ska gälla på längre sikt. Ett förslag till sådant dokument
              presenterades i höstas och har därefter varit ute på bred remiss.
            </seg>
            <seg n="64fd9c36">
              För det tredje: När det gäller tillståndsprocesser och koncessioner
              är det ett problem som alla regeringar har brottats med. Där kan
              vi konstatera att den nuvarande i alla fall gör ett försök att
              lösa det här och göra någonting åt problemen, bland annat genom
              den proposition om nätkoncession som vi behandlar och debatterar
              här i dag.
            </seg>
          </u>
          <note n="55e0e80e">
            Herr talman! Avslutningsvis vill jag yrka bifall till utskottets
            förslag i betänkandet och avslag på motionerna.
          </note>
          <u who="Q5826571" xml:id="i-155a93f73ef77023-0" n="2dc61d42" prev="i-5f0610d1ba1ff4e5-0">
            <seg n="30dfd65f">
              Jag lämnar nu platsen som ledamot i näringsutskottet, åtminstone
              för den här gången, så jag vill också passa på att tacka övriga
              ledamöter i utskottet för den här tiden.
            </seg>
          </u>
          <note type="speaker" n="cca2a2d1">
            Anf. 11 LISE NORDIN (MP) replik:
          </note>
          <u who="Q4970036" xml:id="i-e67070d7f42f9965-1" n="bcee01be">
            <seg n="059fb13b">
              Herr talman! Jag vill börja med att tacka Jonas Jacobsson Gjörtler
              för de många debatter vi har haft i energifrågorna medan han har
              varit ledamot i näringsutskottet.
            </seg>
            <seg n="64b158d5">
              Frågan om elprisområden tycker jag är alldeles för viktig för
              att förminskas till något som nuvarande regering beskyller den
              förra regeringen för. Miljöpartiet är tveksamt till hanteringen
              av hur beslutet togs, nämligen att Sveriges riksdag aldrig fick
              debattera frågan utan att vi folkvalda ställdes inför fullbordat
              faktum. Jag tycker att det viktigaste är att diskutera lösningen
              på hur vi ska se till att Sverige kan bygga ut mer elproduktion
              för att minska skillnaderna i elpris mellan södra och norra Sverige.
            </seg>
            <seg n="438126d5">
              En konsekvens av införandet av elprisområden är att intresset
              för att bygga ut förnybar energi har ökat i södra Sverige. I södra
              Sverige finns planer på och goda förutsättningar för att bygga
              ut den havsbaserade vindkraften. I Blekinge finns ett stort projekt
              om havsbaserad vindkraft som skulle kunna leverera 8 terawattimmar
              el. Det är lika mycket som hela Barsebäck levererade före stängning
              i en havsbaserad vindkraftspark.
            </seg>
            <seg n="a8cbbcc8">
              Detta bygge stoppas dock av Försvarsmakten som utan rimliga motiveringar
              och argument har sagt stopp till att bygga den här parken. Frågan
              ligger nu hos regeringen.
            </seg>
            <seg n="89fad54b">
              Min fråga till Moderaterna och regeringen blir: Varför låter
              regeringen elpriserna fortsätta vara högre i södra Sverige i stället
              för att tillåta byggandet av den havsbaserade vindkraftsparken
              Blekinge Offshore?
            </seg>
          </u>
          <note type="speaker" n="b2ab76a0">
            Anf. 12 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-702d47ad1504b185-0" n="2dc61d42">
            <seg n="e183a048">
              Herr talman! Låt oss börja med att vara ärliga, Lise Nordin,
              och konstatera att skälet till de högre elpriserna ju är att ett
              kärnkraftverk har stängts av och att man inte klarar av att få
              dit mer elproduktion. Jag tror att beslutet att stänga kärnkraften
              inte är någonting som Lise Nordin har motsatt sig.
            </seg>
            <seg n="9d655ae6">
              Jag har som sagt respekt för det beslutet, men jag tycker att
              man får ta ansvar för det genom att säkerställa elöverföring.
            </seg>
            <seg n="914cc119">
              Nuvarande regering gör just detta. Man har satt fart på utbyggnaden
              av elnäten generellt genom kraftigt höjda investeringsbudgetar
              för Svenska kraftnät. Snabbehandlingen av koncessionen när det
              gäller Sydvästlänken är ett annat sådant exempel. Som jag nämnde
              i mitt anförande kommer överföringskapaciteten då att öka så mycket
              att det faktiskt motsvarar mer än vad Barsebäck kunde leverera.
              Det är bara att beklaga att detta inte har genomförts tidigare.
            </seg>
            <seg n="a86c36df">
              Det är bra om det byggs ut ny produktion i elområde 4, och det
              görs också. Det är mycket förnybart i form av vindkraft men även
              annat. Jag ser också problemen, och det är inte första och enda
              gången som vi ser motsättningarna mellan försvar och vindkraften.
              Det är väl som i många andra sammanhang att här är det olika intressen
              som måste balanseras.
            </seg>
            <seg n="e072a25b">
              Jag kan inte bedöma försvarets skäl, utan det görs i en rimlig
              laga ordning i en process, och nu ligger den frågan hos regeringen.
            </seg>
          </u>
          <note type="speaker" n="d1f166b6">
            Anf. 13 LISE NORDIN (MP) replik:
          </note>
          <u who="Q4970036" xml:id="i-e67070d7f42f9965-2" n="bcee01be">
            <seg n="94848ec9">
              Herr talman! Jonas Jacobsson Gjörtler faller än en gång tillbaka
              i att skylla på den förra regeringen fast man nu har regerat i
              sju år. Jag hade tyckt att det hade varit mer seriöst att i den
              här debatten få höra hur regeringen ska se till att vi får mer
              elproduktion i södra Sverige.
            </seg>
            <seg n="a979e688">
              Vad gäller den konflikt som finns mellan vindkraftsutbyggnad
              och försvarets intressen var Jonas Jacobsson Gjörtler med när
              näringsutskottet gjorde en studieresa till Brasilien. Där fick
              utskottet information från deras försvarsdepartement som på en
              direkt fråga om hur det skulle påverka Brasilien om man väljer
              att köpa JAS Gripen-plan eftersom JAS Gripen i Sverige inte kan
              hantera vindkraftverk svarade att i Brasilien är det inget problem.
            </seg>
            <seg n="a23733aa">
              Det är löjeväckande när man ser att andra länder i världen klarar
              att använda JAS Gripen-flygplan samtidigt som man bygger ut vindkraftverk.
              Det tycks vara ett rent svenskt fenomen att de här två intressena
              inte kan mötas, och det är till syvende och sist regeringens ansvar
              vilket direktiv man ska ge till Försvarsmakten som i dag är ett
              av de största hoten mot att bygga ut vindkraften.
            </seg>
            <seg n="a84554bd">
              Frågan om den stora havsbaserade vindkraftsparken som kan ge
              lika mycket el som hela Barsebäck ligger just på regeringens bord.
              Min fråga blir därför än en gång: Kommer regeringen att säga ja
              eller nej till att låta bygga Blekinge Offshore som skulle kunna
              jämna ut elpriserna i södra Sverige?
            </seg>
          </u>
          <note type="speaker" n="ce926c29">
            Anf. 14 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-702d47ad1504b185-1" n="2dc61d42">
            <seg n="2283b19d">
              Herr talman! Nej, Lise Nordin, jag skyller inte ifrån mig och
              nöjer mig med att konstatera de brister som har funnits i vad
              tidigare regeringar har gjort eller inte gjort. Jag var ganska
              tydlig med att berätta vad den här regeringen faktiskt gör, vilket
              är ganska mycket. Det handlar till exempel om en kraftigt ökad
              investeringsbudget och en snabbare hantering av nätkoncessionen
              i Sydvästlänkenfallet. Det är två väldigt tydliga exempel. Ett
              tredje är den snabbutredning som konsulten Björn Hagman fick göra
              och som lämnades i en rapport i början av januari, där man tittar
              på olika metoder att på kort sikt lösa eller dämpa problemen med
              prisskillnader mellan elområdena.
            </seg>
            <seg n="242ae580">
              Jag tror att det är väldigt bra att detta görs och att man tittar
              ordentligt på det.
            </seg>
            <seg n="f35577be">
              När det gäller vindkraften är det naturligtvis helt omöjligt
              för mig att stå här och spå vad utfallet kommer att bli i den
              processen. Konflikten mellan olika intressen finns som sagt på
              flera håll. Ibland kommer vindkraften att vinna och ibland kommer
              den inte att göra det.
            </seg>
            <seg n="ab4c8bbb">
              Det finns ju andra utmaningar för vindkraften och för den havsbaserade
              kraften. Det gäller framför allt kostnaderna för nätanslutning.
              Dem tror jag också att man behöver titta på i särskild ordning.
            </seg>
            <seg n="9c0d5722">
              Jag är ändå övertygad om att det kommer att byggas vindkraft
              på ett antal ställen i det här landet. Om det blir just som i
              det exempel Lise Nordin nämner återstår att se.
            </seg>
          </u>
          <note type="speaker" n="760d3576">
            Anf. 15 INGEMAR NILSSON (S) replik:
          </note>
          <u who="Q6010550" xml:id="i-4897b8cb9f85f8a7-0" n="25378972">
            <seg n="a6815683">
              Herr talman! Jag kan inleda på samma sätt som Lise och tacka
              Jonas för de diskussioner och samtal som vi har haft om bland
              annat energipolitiken och önska lycka till också i fortsättningen.
            </seg>
            <seg n="f3fedc96">
              Samtidigt måste jag säga att det är fascinerande att lyssna på
              Jonas, för på något sätt framstår det som att marknaden löser
              i stort sett alla problem på det här området. Finns det några
              kvarstående problem beror de i så fall på tidigare socialdemokratiska
              regeringar. I min värld är det lite konstigt, ungefär som Lise
              Nordin säger att ni inte tar ansvar för de snart sju år som faktiskt
              har gått med den nuvarande regeringen.
            </seg>
            <seg n="b8e1518e">
              Det man med visst fog påstår, att man har ökat investeringsramen
              och anslagen för att satsa på utökad nätbyggnad, är sant. Samtidigt
              kan vi konstatera att det har varit si och så med användningen
              av de medlen. Nyttjandegraden av anslagsramen har varit 50 procent.
              Det kan inte jag se som ett sätt att ta ansvar.
            </seg>
            <seg n="83ea8bf2">
              Sedan lyssnade jag också på Jonas när han beskrev de bakomliggande
              orsakerna till införandet av elområden och vilka problem de har
              medfört och innebär. När han samtidigt ska beskriva konsekvenserna
              av detta i närtid har det faktiskt i praktiken inte inneburit
              några problem.
            </seg>
            <seg n="717b2adb">
              Sanningen är ju den, Jonas, att problemet för de företag som
              på en finansiell marknad tvingas köpa försäkringsliknande lösningar,
              där man får betala ett kraftigt överpris därför att den marknaden
              har tagit ut ett förväntat högre pris än vad verkligheten har
              givit, har inneburit kraftiga kostnadsnackdelar för industrin
              i södra Sverige. Antingen är det ett problem eller också är det
              inte ett problem. Då blir min fråga till Jonas: Är elområdena
              i sin konstruktion ett problem eller är de inte ett problem?
            </seg>
          </u>
          <note type="speaker" n="b66b9058">
            Anf. 16 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-702d47ad1504b185-2" n="2dc61d42">
            <seg n="95fb0b88">
              Herr talman! Om vi börjar i den första änden, Ingemar Nilsson,
              uppfattade jag att det du angriper lite grann är det jag sade
              i mitt anförande om den utredning eller analys som de två professorerna
              hade gjort, där slutsatsen var att marknaden löser alla problem.
              Då menar du att det är mitt besked. Det var inte så jag menade,
              så det är möjligt att jag har varit otydlig. Man får skilja på
              de olika delarna av elmarknaden. En sak är elproduktionen och
              elhandelssidan. Där har vi en fungerande marknad. Det är det den
              här analysen handlar om. Men det vi diskuterar nu, som är problematiskt,
              gäller ju elnätssidan, och elnätssidan är ett monopol. Det är
              självklart att ett monopol kräver styrning och reglering på olika
              sätt. Det är möjligt att jag var otydlig där.
            </seg>
            <seg n="8d588f69">
              När det gäller problem eller inte problem med elområden tror
              jag att jag har varit ganska tydlig här i kammaren tidigare. Jag
              tycker att det är ett problem med elområdesindelning. Jag tycker
              inte att det är ett bra sätt att lösa problemen. Men sedan kan
              man ju ändå bara få acceptera att nu är det på det viset.
            </seg>
            <seg n="6d475951">
              Om man tittar på de prisskillnader som har varit tycker jag att
              man kan se att de inte har varit så stora, delvis beroende på
              att andra saker har fungerat väl. Men det är helt sant som Ingemar
              Nilsson säger, att för ett antal företag som handlar på längre
              sikt har prisskillnaderna varit större, och där är problemet därmed
              också större.
            </seg>
            <seg n="3ceb43ec">
              Nu tenderar väl, eftersom prisskillnaderna har varit låga, priserna
              på de här kontrakten att gå ned. Problemet är kanske något mindre
              nu än vad det var vid införandet, men det är fortfarande problem.
            </seg>
          </u>
          <note type="speaker" n="d9d50f46">
            Anf. 17 INGEMAR NILSSON (S) replik:
          </note>
          <u who="Q6010550" xml:id="i-4897b8cb9f85f8a7-1" n="25378972">
            <seg n="2531d5d6">
              Herr talman! Det kan vi kanske vara överens om, Jonas, att skillnaderna
              är små. Sannolikt till stor del beroende på att elpriserna över
              huvud taget är låga för närvarande. Då kommer också sannolikt
              skillnaderna i det här avseendet att vara mindre. Men grundproblemet
              är, för att försöka citera det du sade, Jonas, att man får acceptera
              att nu är det på det viset. Det är det som är problemet. Det är
              det som jag tycker är problemet med den här regeringens politik
              på det här området, att man har accepterat att nu är det så och
              så gör man väldigt lite.
            </seg>
            <seg n="ee4d3d34">
              Sedan lyssnade jag på det Jonas sade i sitt anförande om den
              kritik som nu finns, enligt min uppfattning en svidande kritik
              från Riksrevisionen. Huruvida skuld ska fördelas i det här sammanhanget
              kan vi ju diskutera, men i slutsatserna riktas väldigt mycket
              av den kritiken mot den nuvarande regeringen. Man talar om den
              passivitet som regeringen har i sin styrning av Svenska kraftnät.
              Den har sannolikt förorsakat högre elpriser i det som i dag är
              elområde 4. Det är inte den historiska förklaringen, utan det
              är nuläget som beskrivs i den rapporten.
            </seg>
            <seg n="b58e7649">
              Att det har blivit bättre med återrapporteringen stämmer inte
              med det jag har läst i den här rapporten, där man är väldigt tydlig
              med att säga att regeringens information till riksdagen om Svenska
              kraftnäts investeringar har brustit, vilket har gjort att riksdagen
              inte har haft möjlighet att följa upp de beslut man själv har
              fattat. Är det enligt Jonas Jacobsson Gjörtler ett bra sätt för
              framför allt regeringen att förhålla sig till riksdagen när det
              gäller en sådan viktig verksamhet som den Svenska kraftnät är
              satt att hantera, nämligen det naturliga monopolet stamnätet i
              Sverige och, inte att förglömma, utlandsförbindelserna?
            </seg>
          </u>
          <note type="speaker" n="e998c31b">
            Anf. 18 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-702d47ad1504b185-3" n="2dc61d42">
            <seg n="4f6c38c0">
              Herr talman! Nej, Ingemar Nilsson, när jag säger att man får
              acceptera indelningen i elområden handlar det om precis det. Det
              är alltså indelningen som sådan. Vi kan i och för sig fortsätta
              att slåss mot den, men det jag tror är det viktiga att bekämpa
              och göra någonting åt är effekterna av indelningen. Det beror
              i sin tur på att det är brist på el i söder. Det är de problemen
              vi måste lösa i första hand, inte indelningen som sådan, även
              om jag inte gillar indelningen.
            </seg>
            <seg n="b6e6f990">
              Regeringen gör som sagt ganska mycket för att lösa de här bristerna
              genom utbyggnaden av sydvästlänken, de stora satsningar som Svenska
              kraftnät gör med en större investeringsbudget och den utredning
              som har gjorts för att titta på kortsiktiga möjligheter att lösa
              problemen.
            </seg>
            <seg n="663227cf">
              Riksrevisionens kritik kommer väl att behandlas i ett senare
              skede. Vi ska också få en skrivelse från regeringen om hur man
              ser på det här. Jag menar ju att det säkert är så att Riksrevisionen
              har kritik som är rimlig och att det finns saker som kan göras
              ännu bättre, men mycket har faktiskt redan gjorts. Sedan fem eller
              sex år tillbaka, tror jag att det är, lämnas en rapport till riksdagen
              som åtminstone är utförligare än som var fallet tidigare. Det
              är möjligt att den kan göras ännu bättre, men den har blivit bättre,
              åtminstone jämfört med hur det var ännu längre tillbaka.
            </seg>
            <seg n="31f81c39">
              Sedan tror jag också att det uppdrag som Svenska kraftnät har
              fått, att ta fram en mer långsiktig planering där man tittar på
              15 års sikt, är väldigt viktigt och bra för möjligheterna inte
              minst för oss här att kunna bedöma vad som sker framöver på längre
              sikt.
            </seg>
          </u>
          <note type="speaker" n="df092c4d">
            Anf. 19 EVA FLYBORG (FP):
          </note>
          <u who="Q4948373" xml:id="i-242b14c4e53171ff-0" n="d635a93b">
            <seg n="75986f29">
              Herr talman! När det gäller själva innehållet i den proposition
              om prövning av nätkoncession som ligger till grund för betänkandet
              i dag råder det enighet i utskottet, så jag tänker i stället uppehålla
              mig något kring några andra frågor där oppositionen har en annan
              mening än majoriteten. Jag börjar med elområdena.
            </seg>
            <seg n="000bd004">
              Herr talman! Lyssnar man på oppositionen, i alla fall delar av
              den, kan man lätt få intrycket att det är regeringen som bär huvudansvaret
              för att elområdena har införts. Man kan väl säga att det är det,
              men då handlar det faktiskt mest om den gamla socialdemokratiska
              regeringen och inte den nuvarande alliansregeringen.
            </seg>
            <seg n="ef1740a0">
              Det kan tyckas att man träter om olika saker och att det är någon
              sorts blame game, som det heter nu för tiden, men det här, herr
              talman, är faktiskt ganska viktigt för hur historien sedan utspelar
              sig och vem som bär vilket ansvar. Det är kanske framför allt
              det som Riksrevisionens rapport pekar på, nämligen vad vi kan
              lära oss inför framtiden och hur man inte ska göra när man gör
              saker och ting.
            </seg>
            <seg n="3579a17c">
              Den energimässiga orsaken till dagens elområden och en obalans
              mellan produktion och konsumtion av el i norra respektive södra
              Sverige är ju att Barsebäck, som vi hörde här tidigare, av enbart
              politiska skäl stängdes för drygt tio år sedan av den dåvarande
              regeringen. 1 200 megawatt ren elproduktion stängdes av utan någon
              som helst saklig anledning och ersattes med kraft från norra Sverige
              till de södra delarna och import av smutsig dansk kolkraft.
            </seg>
            <seg n="b11ed6a1">
              Svenska skattebetalare fick betala runt 30 miljarder kronor för
              själva nöjet att stänga Barsebäck 1 och 2, och betalar än i dag
              med de ersättningsavtal som fortfarande löper. Vad vi har fått
              betala i ökade utsläpp och nedsmutsning har jag tagit upp i tidigare
              debatter här i kammaren, senast i förra veckan, men även det priset
              var högt för människor, djur och natur.
            </seg>
            <seg n="fed5d2cd">
              Det andra stora misstaget man begick var att inte se till att
              ny elproduktion etablerades i södra Sverige, och inte heller nya
              överföringsledningar var på plats eller ens påbörjade. Här, eller
              rättare sagt då, föds dagens elområden. Det är den läxa vi gemensamt
              får lära oss av hela det här spektaklet.
            </seg>
            <seg n="72299945">
              Herr talman! Elområdena är något som ingen egentligen vill ha,
              varken vi politiker eller de olika aktörerna på elmarknaden. Att
              områdena infördes har sin bakgrund i att Dansk Energi 2006 anmälde
              Svenska kraftnät, som driver det svenska stamnätet, till EU-kommissionen.
              I sin anmälan protesterade Dansk Energi mot att Svenska kraftnät
              periodvis prioriterat elförsörjningen till de svenska kunderna
              inom Sveriges gränser och därmed begränsat exporten av el till
              Danmark, som behövde el. Det var ett brott mot den fria marknaden
              av el. Därför gjordes denna områdesindelning, vilket andra länder
              då redan hade genomfört.
            </seg>
            <seg n="b2666e53">
              Alternativet hade varit att vi fått betala höga böter till EU
              och samtidigt öppnat för stora skadeståndskrav från bland annat
              Danmark och flera andra länder i mångmiljardklassen. Dessutom
              hade en fällning av Sverige resulterat i att EU fått bestämma
              över de svenska elnäten, vilket hade varit helt oacceptabelt.
              Att komma fram till en lösning som tillfredsställde EU:s krav
              skedde alltså inte frivilligt utan gjordes under galgen.
            </seg>
            <seg n="3554dde5">
              Alliansregeringen satsar nu, som ni har hört tidigare, genom
              Svenska kraftnät ca 40 miljarder kronor framöver för att bygga
              bort flaskhalsarna i elnäten, bland annat genom Sydvästlänken
              som när den står klar kommer att öka överföringskapaciteten med
              hela 25 procent. När det är gjort är förmodligen elprisområdena
              överflödiga med lägre elpriser i Skåne och hela södra Sverige.
              Även mindre skillnader i elpriset kan ha stor betydelse för många
              företag som är direkt beroende av el.
            </seg>
            <seg n="c8113007">
              Vi i majoriteten förstår detta och beklagar hela händelseförloppet,
              som hade kunnat undvikas med kloka beslut av tidigare regeringar.
              Nu visar utvärderingen att elpriset har varit detsamma över hela
              landet under 88 procent av tiden, vilket är bra. Det finns flera
              anledningar till att skillnaderna blev mindre än befarat, men
              i allt väsentligt är det tack vare god tillgång till vattenkraft
              och numera hög tillgänglighet i den svenska kärnkraften.
            </seg>
            <seg n="dc1c1e1d">
              Herr talman! Låt oss ta upp en annan fråga som oppositionen håller
              kär, nämligen de så kallade smarta elnäten. Låt mig resonera lite
              om dem.
            </seg>
            <seg n="44cbc1d3">
              Jag delar den åsikt som har anförts av utskottsmajoriteten att
              man inte, som oppositionen vill, ska rusa i väg och snabbt bygga
              ut de smarta näten. Vi vet alldeles för lite om vad de kan ge,
              vilka tekniska begränsningar som finns, hur de fungerar och vad
              de kostar. Man ska vara försiktig med modeord och quick-fix-lösningar.
              Bara för att något är nytt behöver det inte alltid innebära att
              det är rätt.
            </seg>
            <seg n="7eb6e964">
              Det finns ingen som i dag vet vad dessa smarta nät kan, skall
              eller bör göra. De nät som vi har i dag klarar redan de flesta
              av de funktioner som man säger sig vilja få med i smarta elnät.
              Dyrt kommer de också att bli vansinnigt dyrt. Ingen vill riktigt
              tala om det, men vi kan se vissa uppskattningar. Då talar vi om
              hundratals miljarder i slutändan. Jag upprepar inte siffrorna
              från förra veckans debatt, men jag hänvisar till dem. Dessa nät
              är till för att klara av att föra på intermittent kraft, det vill
              säga det förnybara i form av till exempel vindkraft och solkraft.
              Dagens stamnät är inte byggda för detta och klarar inte av att
              flöda kraft åt båda hållen eller av den typ av el som vindkraften
              producerar. En stor ökning av intermittent kraft kommer att skapa
              stora obalanser i energisystemet och leda till att vi kommer att
              få ett ökat behov av reglerkraft med befarade ökade utsläpp av
              fossilgaser. Detta samband blir tydligt i till exempel Tyskland.
              Jag ska inte här igen upprepa siffror från förra veckans energidebatt,
              men jag hänvisar till dem.
            </seg>
            <seg n="bcffd6b5">
              Herr talman! De rödgrönas reservationer tar upp frågan om att
              målet för förnybar el måste höjas till 30 terawattimmar år 2020.
              Detta kan låta rätt oförargligt vid en första anblick, men om
              detta ska bli allvar krävs det att den gigantiska subventioneringen
              med hjälp av främst elcertifikat får fortsätta och dessutom öka.
              Vad det här innebär vet vi redan alltför väl. Jag har i flera
              debatter i riksdagen visat på att elcertifikaten kostar de svenska
              skattebetalarna mycket pengar. På sju år, mellan 2003 och 2010,
              har det förnybara, vindkraften, enbart genom elcertifikaten fått
              en subvention som kostar drygt 30 miljarder kronor, det vill säga
              en extra kostnad för alla oss elkonsumenter på den redan alldeles
              för höga elräkningen. Då har jag inte räknat in alla andra stödsystem
              som finns för att bygga ut vindkraften med mera runt om i Sverige.
              Om detta kan man dock inte läsa något i reservationstexterna från
              de rödgröna.
            </seg>
            <seg n="cc4e019f">
              Målet för förnybart kommer att nås, och vi kommer vid den kontrollstation
              som infaller 2015 att ha olika alternativ för den fortsatta utvecklingen
              när det gäller det förnybara. Det finns i dagsläget inga skäl
              att föregripa denna kontrollstation. Det viktigaste för min del
              är att en ren energiproduktion finns, inte hur den produceras.
            </seg>
            <seg n="78dd518b">
              Herr talman! Den idé som finns med i motionen om att särredovisa
              elcertifikatskostnaden på elräkningarna tycker jag är sympatisk.
              Regeringen har givit Energimyndigheten i uppdrag att utreda förutsättningarna
              för detta. Rapporten har remissbehandlats och bereds för närvarande
              inom Regeringskansliet. Jag hoppas på en positiv behandling. För
              min del handlar det om att vara tydlig mot konsumenterna och väljarna.
              Vad är det som kostar, och är det rimligt?
            </seg>
            <seg n="da70b77c">
              Herr talman! Med detta sagt kan jag inte annat än yrka bifall
              till utskottets förslag och avslag på samtliga motioner.
            </seg>
          </u>
          <note type="speaker" n="2f5864b0">
            Anf. 20 KENT PERSSON (V) replik:
          </note>
          <u who="Q6043221" xml:id="i-588af0b80d50cb59-2" n="8475694c">
            <seg n="012e6cba">
              Herr talman! Jag tackar Eva Flyborg för inlägget. Jag har två
              saker jag vill ta upp, bland annat konsekvenserna av elområdesindelningen.
            </seg>
            <seg n="ceb2030b">
              Att enbart skylla vilket jag tycker att Eva Flyborg gör på den
              gamla regeringen för bristerna på grund av elprisområdena är helt
              fel. De brister som finns i vår kraftöverföring från norr till
              söder, som också Riksrevisionen har uppmärksammat, härrör sig
              ända tillbaka till 1995 och har ingenting med avvecklingen av
              kärnkraftverket Barsebäck att göra. Jag har inte sett att Folkpartiet
              har anslagit mer pengar till Svenska kraftnät för att bygga ut.
            </seg>
            <seg n="447d9bcd">
              Jag menar att vi måste ta ett gemensamt ansvar för situationen
              som har uppkommit. Det går inte att bara skylla på andra för att
              ingenting har hänt med kraftöverföringen om man ska vara trovärdig.
              Jag är beredd att ta mitt, och Vänsterpartiet är berett att ta
              sitt, ansvar. Vi har inte uppmärksammat behovet förrän de senaste
              åren.
            </seg>
            <seg n="347ade16">
              Vidare har vi frågan om certifikaten. All introduktion av ny
              teknik kräver subventioner. Det var så när vattenkraften byggdes
              och när kärnkraften byggdes ut. Så är det även nu när det gäller
              vindkraften förnybar energi. Merparten av elcertifikaten, ungefär
              70 procent, har gått till biobränsle, det vill säga bioenergi.
              Sedan är det småskalig vattenkraft och vindkraft som har fått
              resten.
            </seg>
          </u>
          <note type="speaker" n="0d24bda4">
            Anf. 21 EVA FLYBORG (FP) replik:
          </note>
          <u who="Q4948373" xml:id="i-242b14c4e53171ff-1" n="d635a93b">
            <seg n="40080486">
              Herr talman! Jag tycker att Kent Persson började sitt anförande
              bra. Det var en resonabel och försonlig ton när han påtalade den
              tidigare regeringens ansvar. Det är bra. Jag talade i mitt anförande
              om huvudansvaret. Det implicerar att även andra regeringar kan
              ha en del av ansvaret, och investeringstakten kunde ha ökats av
              också denna regering.
            </seg>
            <seg n="ab224e18">
              Min poäng var, vilket jag försökte vara noga med, att ett tankefel
              begicks när Barsebäck lades ned. Först och främst var det fel
              i sak. Bara för att man vill eller tycker något om ett enskilt
              energislag har man inte rätt att påverka hela energibalansen och
              energiproduktionen i ett helt land. Det är närmast oansvarigt
              att göra så, oavsett vilket energislag det hade gällt. Nu var
              det kärnkraften. Det kunde lika gärna ha varit vattenkraft eller
              något annat. Tankefelet var att det inte fanns någon annan produktion
              att ta till. Man hade inte ens påbörjat, och det fanns inget färdigt,
              en möjlighet att överföra energi, el, från norra Sverige till
              södra Sverige. Det är där hela misstaget begicks. Jag försökte
              säga det tydligt i mitt anförande.
            </seg>
            <seg n="978dc436">
              Det här är roten till det onda som sedan händer. Sedan måste
              regeringen hantera frågan eftersom Sverige blev anmält inför EU-kommissionen.
              Det var inte något skämt utan blodigt allvar. Det hade fått de
              stora och allvarliga konsekvenserna som jag försökte tala om i
              mitt anförande, inte bara stämningar som hade kunnat bli hur dyra
              som helst. Det var tur att det gjordes någonting.
            </seg>
            <seg n="08f7bbfa">
              Sedan är det ingen som tycker om lösningen, men det var i grunden
              det enda som gick att göra.
            </seg>
          </u>
          <note type="speaker" n="dbda9da0">
            Anf. 22 KENT PERSSON (V) replik:
          </note>
          <u who="Q6043221" xml:id="i-588af0b80d50cb59-3" n="8475694c">
            <seg n="df60ff1a">
              Herr talman! Det finns anledning att ta upp just stängningen
              av Barsebäck och när riksdagen fattade beslut om det. Det tillsattes
              nämligen en kommission som skulle ta fram förslag på åtgärder
              för att säkerställa energitillgången så att miljön inte försämrades
              och priset inte höjdes. Det var grundförutsättningen för att stänga
              Barsebäck. Därför sköt man fram beslutet ett år. Att det inte
              har gjorts är beklagligt, men det var beslutet i alla fall. Därför
              går det inte att säga något annat.
            </seg>
            <seg n="b16a3fb3">
              Dessutom bygger hela energipolitiken, och även det som var energipolitiken
              ända fram till 2008, på den uppgörelse som fanns mellan Socialdemokraterna,
              Centerpartiet och Vänsterpartiet som grundade sig på 1997 års
              beslut och sträckte sig ända fram till 2008, alltså två år med
              borgerlig regering. Därefter har ni förändrat den energipolitiken.
              Det var grunden. I den ingick bland annat att ta ansvar för folkomröstningsresultatet
              som innebar att vi skulle avveckla kärnkraften om vi tog beslut
              med de förutsättningar som var.
            </seg>
            <seg n="38eaac1a">
              Riksrevisionen tar i sin kritik upp att det är en misshushållning
              som sträcker sig ända tillbaka till 1995. Men det riktas också
              allvarlig kritik mot nuvarande regering för att man inte vidtar
              åtgärder med uppföljning och så vidare.
            </seg>
          </u>
          <note type="speaker" n="05a4a8e1">
            Anf. 23 EVA FLYBORG (FP) replik:
          </note>
          <u who="Q4948373" xml:id="i-242b14c4e53171ff-2" n="d635a93b">
            <seg n="200f8ccc">
              Herr talman! Det som Kent Persson säger är sant. Jag läste i
              betänkandet, återigen, och eftersom jag var med i näringsutskottet
              redan när vi behandlade de frågorna påminde jag mig hur det hade
              gått till. Det är ingen rolig läsning, men i alla fall.
            </seg>
            <seg n="14173710">
              Man tillsatte en grupp, men då var det alldeles för sent. Vi
              vet mycket väl att så här stora investeringar, infrastruktur över
              huvud taget och elinfrastruktur ännu mer, tar väldigt lång tid
              på grund av överklaganden, tillståndsprocesser, planeringsfrågor
              och många andra saker. Det är inga små saker. Det kräver ett långsiktigt
              planerande. Det var precis det som jag angav i mitt anförande.
              Där uppstod felet. Där var själva tankefelet. Senare går det fel
              rakt över.
            </seg>
            <seg n="a58499dc">
              Det var problemet. Man ville lägga ned, och man tog ett politiskt
              beslut, inte av några sakskäl över huvud taget utan som en rent
              ideologisk fråga: Vi vill lägga ned kärnkraften. Vi ska lägga
              ned kärnkraften. Vi tycker inte om kärnkraften. Då gör man på
              detta sätt.
            </seg>
            <seg n="da89899a">
              Problemet är att svenska folket får betala med höga elräkningar,
              och med den områdesindelning som vi ser i dag.
            </seg>
            <seg n="33413298">
              Kent Persson hänvisade till 1997 års beslut om energin. Det är
              sant att det har legat till grund för mycket. Det beslutet var
              lika felaktigt, enligt mitt sätt att se det, som försvarsbeslutet
              2004. Båda två har raserat väldigt mycket i sina respektive verksamheter.
            </seg>
            <seg n="c0357ebf">
              Kent Persson hänvisade också, nästan lite skojigt, till folkomröstningen.
              Det är bara det att det i folkomröstningen aldrig sades att man
              skulle höja elpriserna. Det är just det som Kent Persson försöker
              försvara beslutet med: Jo, men vi följde ju folkomröstningens
              resultat. Nej, det gjorde man inte alls, för där står det att
              man ska ta hänsyn just till industrin, konkurrenskraft, levnadsstandard
              och så vidare. Där håller jag inte alls med.
            </seg>
          </u>
          <note type="speaker" n="1ae39339">
            Anf. 24 LISE NORDIN (MP) replik:
          </note>
          <u who="Q4970036" xml:id="i-e67070d7f42f9965-3" n="bcee01be">
            <seg n="d34de8ae">
              Herr talman! Jag vill börja med att uttrycka min förvåning över
              att Folkpartiets energipolitik och Sverigedemokraternas energipolitik
              tycks komma allt närmare varandra, vad gäller både vurmandet för
              kärnkraften och kritiken av vindkraften och att Eva Flyborg nu
              uttrycker sympati för en motion från Sverigedemokraterna här i
              dag.
            </seg>
            <seg n="01f6abc7">
              Än en gång har vi i dag hört Eva Flyborg kritisera det ekonomiska
              stöd som ges till vindkraften. Jag kan bara utgå från att hon
              menar just elcertifikatssystemet. Som jag sade i mitt anförande
              tror jag att energidebatten skulle behöva ett förtydligande om
              var Folkpartiet står, om man står bakom elcertifikatssystemet
              som ger ett ekonomiskt stöd till förnybar energi.
            </seg>
            <seg n="e9c11ba5">
              Till debatten vill jag tillföra att elcertifikatssystemet framför
              allt har gett ett ekonomiskt stöd till bioenergi och vattenkraft.
              Vindkraften är det tredje energislaget som har fått stöd. Men
              jag har inte hört Eva Flyborg rikta samma kritik mot att bioenergi
              och vattenkraft får ett ekonomiskt stöd. Hon har bara kritiserat
              att vindkraften ges ett stöd.
            </seg>
            <seg n="419dc25b">
              Eva Flyborg säger att vindkraften har kostat 30 miljarder kronor.
              Det är en siffra som cirkulerar ganska mycket i debatten och som
              är så tveksamt framräknad att Energimyndigheten har känt sig tvungen
              att gå ut och kommentera att det är felaktigheter.
            </seg>
            <seg n="a8c3a8a7">
              Som jag sade i mitt anförande har Energimyndigheten räknat på
              vad införandet av elcertifikatssystemet har inneburit för hushåll
              och företag. Jag ber att än en gång få läsa upp citatet: Att pressa
              ner priserna på el och totalt sett kommer genomsnittskostnaden
              för elkunden att vara lägre än i basfallet. Det är Energimyndighetens
              bedömning av vad elcertifikatet innebär, alltså ett lägre pris
              för både hushåll och företag.
            </seg>
            <seg n="a1db1d26">
              Min fråga blir: Var står Folkpartiet vad gäller frågan om elcertifikatssystem?
              Har Folkpartiet en annan linje än regeringen och vill ta bort
              det stödsystemet för förnybar energi?
            </seg>
          </u>
          <note type="speaker" n="a59562cd">
            Anf. 25 EVA FLYBORG (FP) replik:
          </note>
          <u who="Q4948373" xml:id="i-242b14c4e53171ff-3" n="d635a93b">
            <seg n="9ff68c58">
              Herr talman! Angående den motion som jag uttryckte mig positivt
              om använde jag ordet sympatisk, vilket jag tycker att den är.
              Tidigare hade vi den ordningen i Sverige att vi påförde kostnaderna
              för elcertifikat och annat på elräkningarna. Det har tagits bort,
              och jag beklagar det. Därför är det inte så konstigt att jag tycker
              att detta kan komma att bli verklighet igen. Vi får se. Det bereds
              nu inom Regeringskansliet.
            </seg>
            <seg n="b824f46e">
              Jag tycker att det är ett renlighetskrav, som så mycket annat,
              att man talar om för konsumenterna vad det är som kostar när elräkningarna
              blir höga. Det är en hel del som vi har beslutat om här, som skatter,
              moms och så vidare. Men det är också kostnader för det förnybara
              till exempel.
            </seg>
            <seg n="75c63687">
              Jag har stor sympati för att man i en introduktionsfas kan behöva
              stärka sådant som är nytt på en marknad. Men det är just när det
              är nytt. Jag tycker väl inte att vindkraften är något nytt fenomen,
              utan den har funnits väldigt länge. Det handlar i stället, om
              jag ska vara ärlig, bara om bidrag och subventioner i dagsläget
              och inte någonting för ny teknik.
            </seg>
            <seg n="4bff6bba">
              Energimyndigheten, som är grundad i och med beslutet 1997, är
              ju till för att pressa ut vindkraft och det förnybara i Sverige.
              Jag har inte sett deras beräkning. Det påstående som Lise Nordin
              anför är nytt för mig. Jag har använt mig av riksdagens utredningstjänst
              och känner mig säker på att de har räknat rätt och inte är partiska
              på något sätt.
            </seg>
            <seg n="997ab5cf">
              Ett problem är däremot när man låter, som Miljöpartiet gör, ideologin
              styra hur man ska styra ett land, och över ett stort politikområde
              som energipolitiken till exempel, och inte tar ansvar för verkligheten.
              Politik föds i skärningspunkten mellan ideologi och verklighet,
              och det är där det uppstår ett utrymme för vad man kan göra. Tyvärr
              går Miljöpartiet bara på ideologin.
            </seg>
          </u>
          <note type="speaker" n="2412d5fd">
            Anf. 26 LISE NORDIN (MP) replik:
          </note>
          <u who="Q4970036" xml:id="i-e67070d7f42f9965-4" n="bcee01be">
            <seg n="d53ce215">
              Herr talman! Verkligheten är att det i dag är billigare att bygga
              ny vindkraft än att bygga ny kärnkraft. Det ser vi bland annat
              i försöket i Finland, där kärnkraftselen kommer att bli dyrare
              än vindkraftselen.
            </seg>
            <seg n="e3be21ce">
              Verkligheten är också den att införandet av elcertifikat i Sverige
              har lett till lägre elpriser. Det rimliga när man gör en bedömning
              av konsekvenserna av elcertifikatet är att se både hur mycket
              som har betalats ut i ekonomiskt stöd och hur mycket priserna
              har sänkts i och med den ökade elproduktionen.
            </seg>
            <seg n="b2cb2f75">
              Jag skickar gärna över Energimyndighetens beräkning till Eva
              Flyborg. Vi har debatterat den förut, så jag är förvånad om hon
              tolkar den som en nyhet.
            </seg>
            <seg n="c732148e">
              Jag hör Eva Flyborg säga att det är rimligt att ny energiteknik
              i en introduktionsfas kan få ett ekonomiskt stöd. Jag och Eva
              Flyborg satt i måndags i en gemensam debatt om miljö- och energifrågor,
              och där uttryckte Eva Flyborg att hennes personliga åsikt är att
              kärnkraften kan behöva ett ekonomiskt stöd, nämligen en subvention.
              Då är frågan om Eva Flyborg anser att kärnkraften är en ny teknik.
            </seg>
            <seg n="9327055a">
              Jag tycker att det är rimligt att konsumenterna vet vilka ekonomiska
              stöd som ges till olika energislag. Där är elcertifikatssystemet
              väldigt lätt att räkna på vad gäller den förnybara energin. Men
              kärnkraftens subventioner är mycket större även om de är svårare
              att räkna på.
            </seg>
            <seg n="66d852ff">
              Sveriges Radio har nyligen gjort en stor granskning av på vilket
              sätt skattebetalarna får vara med och betala för kärnkraftens
              kostnader. Det handlar till stor del om det begränsade skadeståndsansvaret,
              att försäkringen i dag bara räcker till en bråkdel av vad en olycka
              skulle kosta och att det är svenska folket som får betala om en
              olycka skulle ske.
            </seg>
            <seg n="50e6204a">
              Den andra stora subventionen till kärnkraft är att industrin
              själv inte betalar för sitt avfall. En utredning nyligen visar
              att man skulle behöva femfaldiga kärnavfallsavgiften som industrin
              betalar för att inte vi, det svenska folket, ska få betala för
              slutförvar.
            </seg>
            <seg n="8df4c0d2">
              Om vi ska granska vilket energislag som är billigast är det tydligt
              att en sådan granskning kommer att visa att det är förnybar energi
              som är klokast att ge ekonomiskt stöd.
            </seg>
          </u>
          <note type="speaker" n="8483a4f6">
            Anf. 27 EVA FLYBORG (FP) replik:
          </note>
          <u who="Q4948373" xml:id="i-242b14c4e53171ff-4" n="d635a93b">
            <seg n="d2527817">
              Herr talman! Lise Nordin fortsätter att förhärliga vindkraften,
              och det är hennes alternativ, så det förstår jag att hon gör.
            </seg>
            <seg n="bc0f03e1">
              Hon säger också att det är billigare att bygga vindkraft. Ja,
              det är det om man subventionerar ett kraftslag så mycket med medborgarnas
              skattepengar, för det är inte Lise Nordins pengar utan skattebetalarnas
              pengar. Var och en som jobbar hela dagar, är ute och anstränger
              sig och betalar in skatt till staten offrar sedan Lise Nordin
              för att göda en vindkraftsindustri som inte behöver dessa subventioner.
              Vi skulle inte behöva betala ut alla dessa stora subventioner.
            </seg>
            <seg n="2dfeeb31">
              Det är klart att det blir billigare att bygga ändå. Men det är
              lite kalle anka-ekonomi när man säger: Vi jämför två energislag.
              Det ena ger vi massor av skattesubventioner, bidrag och subventioner
              över huvud taget. Det andra får stå på egna ben. Men se så mycket
              billigare det ena blir! Ja, självklart, men det ingår ju inte
              i en verklig ekonomisk beräkning att göra så, utan det är ett
              politiskt val. Det har ingenting med verkligheten att göra, och
              det är det som skrämmer mig med Miljöpartiets energipolitik. Det
              är det som skrämmer mig med oppositionens energipolitik. Den har
              väldigt lite med verkligheten att göra.
            </seg>
            <seg n="9ec180bb">
              Lise Nordin brukar hävda att det inte byggs någon kärnkraft i
              världen och att om det görs är den jättedyr, så det går inte.
              62 reaktorer byggs när vi här och nu står och debatterar i kammaren.
              Hur kan Lise Nordin bara bortse från detta?
            </seg>
            <seg n="c5345de3">
              Dessutom är det inte mitt problem, eller Lise Nordins problem,
              hur dyrt det än blir i Finland, därför att det är marknaden som
              får avgöra. Är det inte ett konkurrenskraftigt alternativ kommer
              det inte heller att byggas. Jag tror att det kommer att byggas.
            </seg>
            <seg n="98d66916">
              Den fråga som vi besvarade i måndagens energidebatt i Göteborg
              som vi hade mellan riksdagspartierna var: Kan du tänka dig att
              subventionera kärnkraften? Jag tror att frågan ställdes så. Då
              svarade jag i alla fall både ja och nej, det vill säga att jag
              inte tror att det behövs. Men min grundläggande fråga är: Varför
              ska man bara subventionera det ena och inte det andra? Jag tycker
              inte att någon ska ha subventioner, men någon jäkla ordning får
              det väl ändå vara.
            </seg>
          </u>
          <note type="speaker" n="6e110355">
            Anf. 28 MATS ODELL (KD):
          </note>
          <u who="Q571725" xml:id="i-6db0e8a9dddd6ce4-0" n="7e0996ec" next="i-8b67b7d6cbc01185-0">
            <seg n="b2d2cbb4">
              Herr talman! Det är en intressant och intensiv debatt som vi
              för om energipolitiken.
            </seg>
            <seg n="f69b6aa7">
              Sverige upplever just nu en era av väldigt stora investeringar
              i elnäten. Det finns många orsaker till det, och det har diskuterats
              här. Men det är inte minst också en följd av, och det har inte
              tagits fram så mycket i dagens debatt, den snabba utbyggnaden
              av vindkraften. Det kräver också väldigt stora investeringar i
              elnäten. Men det handlar också, som vi har hört, om att ta hand
              om effekterna av den förtida stängningen av Barsebäcksverket.
            </seg>
            <seg n="e3420fc7">
              Jag ska inte gå in på den debatt i vilken mina allianskamrater
              på ett bra sätt har rett ut både ansvaret för och orsaken till
              att vi fick elprisområden och de prisskillnader som har funnits
              och som håller på att byggas bort. Jag ska i stället tala om att
              det som pågår, och som framgår av betänkandet, är en mängd olika
              projekt som handlar om att Sverige ska ha bland annat en integrerad
              och väl fungerande elmarknad där prissignalerna får genomslag.
              Det tror jag i grunden är positivt, för det ger förutsättningar
              för mer kostnadseffektiva och samhällsnyttiga investeringar samtidigt
              som det stärker Sveriges försörjningsfrihet.
            </seg>
            <seg n="323e69df">
              Det är naturligt att människor och företag i område 4 har känt
              en oro för den här utvecklingen. Det är också därför, som vi har
              hört, som det pågår ett arbete med att utreda vilka åtgärder som
              kan vidtas för att minska de omotiverade elprisskillnaderna mellan
              de två sydligaste elområdena. Men det finns ingen anledning att
              bifalla de motioner som finns och därmed föregripa det arbete
              som nu pågår i Regeringskansliet.
            </seg>
            <seg n="1a45b000">
              Vi behandlar också ett antal motionsyrkanden om bland annat nettodebitering
              av el, timmätning, smarta elnät, elcertifikat och kommunala energibolags
              konkurrenssituation.
            </seg>
            <seg n="85573d6d">
              När det gäller motionerna om nettodebitering av el måste man
              komma ihåg att utskottet redan har ställt sig bakom en sådan debitering,
              men att det pågår en utredning om hur nettodebitering på bästa
              sätt ska kunna införas. Därför är det, herr talman, helt logiskt
              att utskottet nu avstyrker motionerna om att riksdagen ska börja
              agera innan regeringen ens har hunnit ta ställning till utredningens
              förslag.
            </seg>
            <seg n="aaa528f0">
              Vad gäller motionerna om timmätning avstyrks också de, helt enkelt
              därför att en timmätningsreform för närvarande genomförs på bred
              front i landet. Utskottet har också vid flera tillfällen ställt
              sig bakom reformarbetet. Det är ett viktigt steg för att skapa
              bättre förutsättningar för en större förbrukningsflexibilitet
              hos små elkunder.
            </seg>
            <seg n="0839da29">
              Timvis mätning är också nödvändigt för att på sikt och i takt
              med utvecklingen av smarta mätare och smarta nät göra det möjligt
              för små elkunder att exempelvis producera förnybar sol- och vindel.
            </seg>
            <seg n="624a4737">
              Herr talman! Det förtjänar också att nämnas att i regleringsbrevet
              för 2013 har Energimarknadsinspektionen fått i uppdrag att kontinuerligt
              följa upp hur olika aktörer på elmarknaden har reagerat på den
              här reformen. Det handlar bland annat om att se vilka avtal på
              marknaden som förutsätter timmätning, vilken tid som elnätsföretaget
              behöver för att utföra bytet och hur många elkonsumenter som har
              gått över till timmätning. Arbetet ska delredovisas till Regeringskansliet
              senast den 30 april, alltså på tisdag i nästa vecka. Jag hoppas
              att motionärerna kan tåla sig till dess. Arbetet ska slutredovisas
              den 1 mars 2014.
            </seg>
            <seg n="167cb407">
              Slutligen, herr talman, avstyrker utskottet motioner om smarta
              elnät eftersom det även där pågår ett ambitiöst arbete, ett arbete
              inom det samordningsråd för smarta elnät som regeringen tillsatte
              i maj förra året. Rådets uppgift är att ta fram en nationell kunskapsplattform
              och att lägga fram förslag till en nationell handlingsplan för
              hur smarta elnät ska kunna utvecklas i Sverige.
            </seg>
            <seg n="2ba8c120">
              Handlingsplanen ska innehålla framtidsscenarier för hur smarta
              elnät kan och bör utvecklas. Den ska också beskriva hur ansvarsfördelningen
              mellan olika aktörer det är ju många aktörer inblandade här ska
              se ut, hur affärsmodeller kan se ut och vilka nya tjänster som
              kommer att krävas. Rådet ska också identifiera vilka behov som
              finns av ytterligare forskning kring smarta elnät. Med hjälp av,
              tycker jag, spännande och nydanande former som dialogforum ska
              fler kunna delta i det här arbetet och fler aspekter kunna belysas.
              De ska också slutredovisa sitt arbete under 2014.
            </seg>
            <seg n="588d467e">
              Det här är ett ambitiöst projekt och också en viktig del i arbetet
              med att skapa ett hållbart energisystem. Men att ganska oreflekterat,
              som nu ett antal motionärer gör, kräva stora investeringar på
              ett så här brett och oprövat teknikområde är knappast en ansvarsfull
              hushållning med våra gemensamma resurser. Här behövs först en
              nationell kunskapsplattform som grund för en nationell handlingsplan
              för hur smarta elnät ska kunna utvecklas i Sverige.
            </seg>
          </u>
          <note n="16f3be18">
            Herr talman! Jag yrkar avslag på motionerna och bifall till utskottets
            förslag.
          </note>
          <u who="Q571725" xml:id="i-8b67b7d6cbc01185-0" n="7e0996ec" prev="i-6db0e8a9dddd6ce4-0">
            <seg n="89534fcb">
              Jag vill samtidigt passa på att tacka Jonas Jacobsson Gjörtler
              för en väldigt trevlig tid av samarbete och ett föredömligt arbete
              i näringsutskottet. Jag önskar dig lycka till i ditt nya utskott.
            </seg>
          </u>
          <note type="speaker" n="ae23710d">
            Anf. 29 LISE NORDIN (MP) replik:
          </note>
          <u who="Q4970036" xml:id="i-e67070d7f42f9965-5" n="bcee01be">
            <seg n="3fb72179">
              Herr talman! Det här är den tredje debatten den här mandatperioden
              då vi behandlar motioner som handlar om egen el och hur hushållen
              ska kunna bli mer delaktiga. Varje år som vi har haft den här
              debatten har regeringen hänvisat till att det finns en pågående
              utredning om de här frågorna, nu om timmätning och nettodebitering.
              Efter att man har styrt i sju år är jag förvånad över att man
              inte har kommit till skott.
            </seg>
            <seg n="36b78df9">
              Sverige är, om jag får använda uttrycket, ett u-land vad gäller
              hushållens möjligheter att vara delaktiga i omställningen. I de
              länder som har lyckats väl med att bygga ut förnybar energi är
              det ett mönster att man har en politik där människor är delaktiga
              och hushållen är aktiva. De kanske är delägare i en vindkraftspark
              eller har solpaneler på sitt tak. Men i Sverige går det väldigt
              trögt, och jag kan inte förstå varför det går så långsamt i Sverige.
            </seg>
            <seg n="23b859bf">
              Den utredning om nettodebitering som vi väntar på, den tredje
              utredningen i frågan, ska komma i juni. Jag förstår inte varför
              denna utredning behövde tas ett varv till. Det enda motiv jag
              minns till att utredningen tillsattes var att man skulle studera
              hur lagstiftningen kunde harmoniseras med EU-regler. Det är dock
              många andra länder inom EU som redan har infört nettodebitering.
              Det borde därför inte vara så svårt. Man kan till exempel titta
              på hur Danmark gjorde när man införde nettodebitering för flera
              år sedan.
            </seg>
            <seg n="3cf6510d">
              När det gäller timmätning säger Mats Odell att timmätning införs
              på bred front. Jag önskar att det vore så, men enligt regeringens
              egen bedömning och beräkning är det ett fåtal hushåll som har
              fått timmätning, alltså ett sätt för hushållen att kunna styra
              sin elräkning på ett bättre sätt. Regeringen har än så länge inte
              presenterat någon plan för när alla hushåll kommer att kunna få
              timmätning. Jag önskar att vi kunde komma till skott med en sådan
              plan och utredning.
            </seg>
          </u>
          <note type="speaker" n="ec59ab09">
            Anf. 30 MATS ODELL (KD) replik:
          </note>
          <u who="Q571725" xml:id="i-10e81f950dafbf21-0" n="7e0996ec">
            <seg n="b834aaa9">
              Herr talman! Det känns som att jag måste påminna Lise Nordin
              om att Sverige ända sedan Axel Oxenstiernas dagar har ett system
              där vi noggrant utreder reformer innan de genomförs. Vi ska bli
              överens i regeringen mellan de olika departementen, och alla aspekter
              och motstående intressen ska utredas.
            </seg>
            <seg n="4558c58c">
              Man kan vara otålig, men faktum är att man får ge sig till tåls
              tills utredningarna är klara. Jag har angett datum som ligger
              nära i tiden när flera av dem kommer att vara klara. Jag förstår
              Lise Nordins frustande frustration över att inte allt redan är
              på plats. Det är dock bakgrunden till detta.
            </seg>
          </u>
          <note type="speaker" n="47d1174b">
            Anf. 31 LISE NORDIN (MP) replik:
          </note>
          <u who="Q4970036" xml:id="i-e67070d7f42f9965-6" n="bcee01be">
            <seg n="0bfbdc25">
              Herr talman! Det är självklart att reformer ska vara noggrant
              utredda innan de införs. Min bedömning är dock att det skiljer
              lite mellan olika frågor och att en del saker har införts utan
              noggrann utredning.
            </seg>
            <seg n="0a3b8cad">
              Vi diskuterade nyss subventioner till olika energislag, och här
              finns ett exempel. När regeringen lämnade sin skrivelse om kärnkraftssubventioner
              brydde sig regeringen inte ens om att definiera vad man ansåg
              vara en kärnkraftssubvention. Det är ett tydligt exempel där man
              inte var så noggrann utan lät politiken styra i frågan.
            </seg>
            <seg n="02fe9c38">
              Efter sju år med alliansregeringen är det i Sverige ungefär ett
              tusental personer som äger sin egen el. I Danmark är det två och
              en halv miljon. Varför ska det ta så mycket längre tid i Sverige
              att ge människor makt över sin elräkning och möjlighet att vara
              med i energiomställningen?
            </seg>
            <seg n="5f9bae68">
              Här är nettodebitering och timmätning två avgörande frågor, och
              jag kan konstatera att regeringen dröjer och uppenbarligen inte
              tycker att det är särskilt viktigt att göra hushållen delaktiga
              i energiomställningen.
            </seg>
          </u>
          <note type="speaker" n="7d53a4fc">
            Anf. 32 MATS ODELL (KD) replik:
          </note>
          <u who="Q571725" xml:id="i-10e81f950dafbf21-1" n="7e0996ec">
            <seg n="c7af000d">
              Herr talman! Jag tror att man begår ett stort misstag om man
              jämför svensk och dansk energiproduktion. Varför är inte allt
              lika i Sverige och Danmark? Jo, det är helt enkelt för att Sverige
              redan i dag har en i stort sett koldioxidfri elproduktion. De
              flesta svenska hushåll är glada över att få en miljövänlig och
              billig el levererad i stället för att behöva göra egna investeringar.
              Det är en viktig bakgrund.
            </seg>
            <seg n="3b9caf5b">
              Trots att Danmark har en stor belastning av koldioxidutsläpp
              från sin elproduktion talar Lise Nordin med avund om hur det är
              i Danmark. Det är ganska anmärkningsvärt.
            </seg>
            <seg n="8272a538">
              Sverige är unikt i detta avseende. Behoven av att göra detta
              är betydligt mindre än vad de är i Danmark.
            </seg>
            <seg n="51e5cfb3">
              Själv har jag inte samma behov av att låsa upp mig vid olika
              produktionssystem eller subventionssystem utan tittar mer på slutresultatet.
              Vi har som sagt en i stort sett koldioxidfri elproduktion.
            </seg>
            <seg n="4ea72eff">
              Vi kan tala om olika målsättningar. Lise Nordin har talat mycket
              om vindkraft i dag. Jag har inget emot vindkraft, men den är inget
              självändamål. I min värld kan inte förnybart och vindkraft vara
              någon sorts heliga sakrament som inte får ifrågasättas. Vi måste
              titta på slutresultatet.
            </seg>
            <seg n="a8d9474f">
              Gärna förnybart, men ju mer förnybart vi bygger in, desto större
              kostnader blir det för att producera el när det inte blåser. Det
              har hittills inte vägts in i debatten när Lise Nordin har talat
              om detta.
            </seg>
            <seg n="f709767b">
              Jag är medveten om att Lise Nordin inte har möjlighet att svara,
              men vi har haft ett antal debatter om detta.
            </seg>
            <seg n="eeed7fe7">
              Gärna förnybart och elcertifikat, och självklart står Kristdemokraterna
              bakom överenskommelsen om elcertifikat som regeringen har. Det
              kan dock inte vara förbjudet att diskutera vad som ska hända efter
              kontrollstationen.
            </seg>
          </u>
          <note n="70041c55">
            Överläggningen var härmed avslutad.
          </note>
          <note n="b91d74b0">
            9 § Naturgasfrågor
          </note>
          <note n="846ae1e3">
            Föredrogs
          </note>
          <note type="speaker" n="056832d2">
            Anf. 33 ANNA HAGWALL (SD):
          </note>
          <u who="unknown" xml:id="i-9924366cedad79bb-1" n="c5807af3">
            <seg n="01d8033c">
              Herr talman! Jag väljer att inte hålla något anförande i dag
              eftersom vi var det enda partiet som hade en avvikande åsikt.
              Jag yrkar därför bifall till vår reservation i betänkande NU16,
              Naturgasfrågor .
            </seg>
          </u>
          <note n="70041c55">
            Överläggningen var härmed avslutad.
          </note>
          <note n="1e1e8089">
            10 § Granskning av handlingsplan för detaljhandeln och grönbok
            om otillbörliga affärsmetoder
          </note>
          <note n="846ae1e3">
            Föredrogs
          </note>
          <note type="speaker" n="369ea177">
            Anf. 34 BÖRJE VESTLUND (S):
          </note>
          <u who="Q512590" xml:id="i-0b9a85167a99dc23-0" n="dc56f8a7">
            <seg n="57101fee">
              Herr talman! Innan jag börjar mitt egentliga anförande vill jag
              göra några reflexioner. Vi som är varma EU-vänner tycker ofta
              att det saknas en debatt om EU-frågorna i Sverige. Det handlar
              tack och lov inte längre om att säga ja eller nej till EU, men
              ofta saknar vi en diskussion om den politik som bedrivs i EU.
            </seg>
            <seg n="faf718f3">
              Alla svenska EU-parlamentariker säger att det vore bra om vi
              fick upp de politiska sakfrågorna och skiljelinjerna på bordet
              i stället för att diskutera hur många ledamöter Sverige ska ha
              i EU-parlamentet eller vad som händer med grundformen för detta.
            </seg>
            <seg n="81ec0694">
              Hans Rothenberg har satt upp sig på talarlistan, och det är jag
              glad för. Men min fråga till de övriga partierna och kanske främst
              till Alliansen är: Tycker ni inte att frågorna om EU och EU:s
              politik är viktiga? Jag är lite förvånad över att ni inte bryr
              er om denna debatt.
            </seg>
            <seg n="0fdf8b3d">
              Herr talman! Vi behandlar nu ytterligare ett granskningsutlåtande
              om två EU-dokument. Det ena är ett meddelande från kommissionen
              om en handlinsplan för detaljhandeln. Det andra är ett meddelande
              om en grönbok om otillbörliga affärsmetoder i den så kallade B2B-leveranskedjan
              för livsmedel och icke-livsmedel. Bägge meddelandena har sin grund
              i att få den inre marknadens funktionssätt att fungera bättre
              och att tjänstedirektivet implementeras fullt ut i alla medlemsstater.
              Till utlåtandet finns tre motivreservationer.
            </seg>
            <seg n="2f72f4f4">
              Herr talman! Detaljhandeln har en central roll för att vi som
              konsumenter ska kunna köpa men också jämföra olika produkter och
              priser. I allt väsentligt är det viktigt att det föreligger en
              fri konkurrens för detaljhandeln.
            </seg>
            <seg n="bfee4104">
              Det finns dock en rad problem för detaljhandeln. Ett är att många
              stadskärnor och inte minst köpcentrum och gallerior domineras
              av några få stora butikskedjor. Livsmedelshandeln domineras nästa
              helt av de stora butikskedjorna.
            </seg>
            <seg n="ce033f02">
              På distributionssidan finns också flera problem. Ett är att de
              flesta kedjor kräver att handlaren enbart ska sköta sina inköp
              via bestämda distributörer. Detta innebär att det till exempel
              inte alltid kan erbjudas närproducerad mat eller i vissa fall
              ekologisk mat.
            </seg>
            <seg n="e6015cf1">
              Genom de stora livsmedelskedjornas distributörer görs enorma
              inköp av olika livsmedel. Det kan vara positivt för konsumenterna
              eftersom priset hålls ned, men det innebär också att det kan uppstå
              skandaler, som till exempel den med hästkött i lasagne.
            </seg>
            <seg n="9cdb77ca">
              Dessa frågor berörs framför allt i grönboken.
            </seg>
            <seg n="19559db4">
              Herr talman! Handlingsplanen betonar den centrala roll som grossist-
              och detaljhandeln har för tillväxt och möjligheter att välja och
              jämföra olika varor för att kunna göra kloka och genomtänkta val.
            </seg>
            <seg n="65a49c0b">
              Kommissionen pekar på fem åtgärder: ökat konsumentinflytande,
              ökad tillgång till konkurrenskraftiga detaljhandelstjänster, skapande
              av en mer rättvis och miljömässigt hållbar leveranskedja för detaljhandeln,
              främjande av innovativa lösningar och skapande av bättre arbetsvillkor.
            </seg>
            <seg n="62e09e16">
              Den allra viktigaste åtgärden är att fullt ut införa tjänstedirektivet.
              Men det behöver också genomföras granskningar av möjligheter till
              etableringar av små eller stora butiker i olika medlemsstater,
              detta för att ingen ska kunna bli diskriminerad för att man inte
              är ett nationellt eller regionalt företag som vill etablera sig
              på just den detaljhandelsmarknaden.
            </seg>
            <seg n="8326e8ef">
              Herr talman! Vi socialdemokrater anser att det finns ett stort
              behov av en handlingsplan för detaljhandeln. Vi instämmer till
              fullo i den viktiga roll detaljhandeln har för tillväxt och sysselsättning.
              Vi instämmer i princip också i behovet av att göra en översyn
              av etableringar av detaljhandelsföretag. Men det måste ske i ett
              sammanhang där det är möjligt att neka etablering på grund av
              till exempel miljöskäl och försörjning av exempelvis livsmedel
              men också av stadsutvecklingsskäl.
            </seg>
            <seg n="568f9ce0">
              Vi vill också betona den utveckling som e-handeln kommer att
              innebära enligt de flesta bedömare. Det pågår ett aktivt arbete
              för att underlätta e-handeln. Man bör i detta utvecklingsarbete
              också ta hänsyn till vilka konsekvenser detta kan få för detaljhandeln.
            </seg>
            <seg n="b53c247d">
              Herr talman! Slutligen vill jag ta upp vår syn på den svenska
              ståndpunkt som regeringen har tagit fram när det gäller regler
              för öppettider för detaljhandeln.
            </seg>
            <seg n="82a5f7d6">
              Vi socialdemokrater har under en tid kritiserat att arbetet med
              den inre marknaden har utvecklats till en diskussionsklubb, där
              väldigt många förslag diskuteras länge och väl men få landar i
              nya regelverk som kan tillämpas på den inre marknaden. Därför
              kan man med fog säga att arbetet med den inre marknaden snarare
              har utvecklats till en diskussionsklubb än blivit ett kraftfullt
              verktyg för skapa bättre förutsättningar för den inre markanden.
            </seg>
            <seg n="26a6e267">
              Regeringen har också från tid till annan instämt i detta. Det
              är därför med stor förvåning vi kan notera att regeringen anser
              att frågan om öppettider i detaljhandeln ska behandlas i samband
              med denna handlingsplan.
            </seg>
            <seg n="6dcb358d">
              Vi delar regeringens ståndpunkt att regler för öppettider i detaljhandeln
              är viktigt för tillväxten i branschen. Men även om det är så är
              det obegripligt att regeringen vill införa ett nytt diskussionstema
              i Konkurrenskraftsrådet. Regeringen och vi socialdemokrater är
              ju överens om att EU inte har kompetens, alltså inte kan besluta,
              på detta område.
            </seg>
            <seg n="856ac251">
              Vi vill se mer verkstad för den inre marknaden, inte fler diskussionsteman.
            </seg>
            <seg n="25328529">
              Herr talman! Jag vill slutligen be att få yrka befall till vår
              motivreservation, reservation 1.
            </seg>
          </u>
          <note type="speaker" n="107a808d">
            Anf. 35 HANS ROTHENBERG (M):
          </note>
          <u who="Q378195" xml:id="i-511fc69e7dcc5a8e-0" n="7a2832be">
            <seg n="77960ed2">
              Herr talman! Utskottet välkomnar att kommissionen tar ett helhetsgrepp
              när det gäller detaljhandeln. Det handlar om vikten av att undanröja
              de kvarstående hindren för att genomföra en väl fungerande inre
              marknad. Här vill utskottet särskilt lyfta fram kommissionens
              arbete för att stärka konsumentinflytandet och e-handeln och skapa
              en miljömässigt hållbar detaljhandelskedja.
            </seg>
            <seg n="ca7dbd39">
              Många företag i Sverige vittnar om problem vid nyetablering i
              andra medlemsländer. Därför ser vi mycket positivt på kommissionens
              aviserade nolltolerans för åsidosättande av de skyldigheter som
              följer av tjänstedirektivet.
            </seg>
            <seg n="1df71249">
              Herr talman! När det gäller grönboken om otillbörliga affärsmetoder
              kan vi konstatera att det redan finns en fungerande lagstiftning
              på plats som till viss del förbjuder sådana metoder. Men det finns
              också exempel på verkligheten visar det gång efter annan att lagstiftningen
              inte fångar upp samtliga otillbörliga metoder. Dessutom skiljer
              sig regleringen på det här området åt mellan olika medlemsländer.
              Svenska företag som vill etablera sig utanför landets gränser
              på den inre marknaden blir därigenom berörda.
            </seg>
            <seg n="fcf32cce">
              Det är positivt att det inom branschen har tagits fram självreglerande
              riktlinjer. Vi menar att de utgör ett viktigt komplement till
              den tvingande nationella lagstiftningen.
            </seg>
            <seg n="91bd982d">
              Vi delar också den uppfattning som bland annat regeringen och
              branschorganisationen Svensk Handel ger uttryck för när det gäller
              behovet av en reglering på EU-nivå och förespråkar därför lösningar
              på nationell nivå eller på frivillig grund.
            </seg>
            <seg n="723fd39e">
              Herr talman! Sammanfattningsvis intar utskottet en försiktig
              hållning till grönboken och förbehåller sig rätten att ta ställning
              till framtida förslag på området.
            </seg>
            <seg n="f581d674">
              Därmed föreslår jag att riksdagen lägger utlåtandet till handlingarna.
            </seg>
          </u>
          <note type="speaker" n="aa7ebb43">
            Anf. 36 BÖRJE VESTLUND (S) replik:
          </note>
          <u who="Q512590" xml:id="i-0b9a85167a99dc23-1" n="dc56f8a7">
            <seg n="d9794f7d">
              Herr talman! Det finns mycket som vi är överens om, men sedan
              har vi frågan om öppettider i butiker.
            </seg>
            <seg n="4ccc1f8e">
              Det finns tre frågor som man måste ställa.
            </seg>
          </u>
          <note type="speaker" n="a6ee8247">
            Anf. 37 HANS ROTHENBERG (M) replik:
          </note>
          <u who="Q378195" xml:id="i-511fc69e7dcc5a8e-1" n="7a2832be">
            <seg n="48a65b38">
              Herr talman! Tack för frågorna, Börje Vestlund! Jag tänkte att
              det var lika bra att hålla anförandet kort, för det är ändå den
              här dialogen vi vill ha med varandra.
            </seg>
            <seg n="172633ba">
              När det gäller etablering i andra länder inom EU är öppettiderna
              en ganska påtalig faktor. Öppettiderna varierar väldigt mycket
              mellan EU:s medlemsländer. Det räcker med att vi åker till det
              största landet, Tyskland. Vi kan konstatera att när vi förväntar
              oss i Sverige att kunna köpa mat, mjölk, tandkräm och andra livsnödvändigheter
              på tider som för oss är naturliga, då är detta en omöjlighet bland
              annat i Tyskland.
            </seg>
            <seg n="256446d0">
              Det finns många andra länder som också har begränsningar, till
              exempel att man får ha öppet bara ett visst antal söndagar om
              året.
            </seg>
            <seg n="b83884e9">
              Den typen av begränsningar görs på nationell nivå det är inte
              någon EU-reglering och innebär att det blir svårare och mindre
              attraktivt för företag från andra länder att etablera sig i dessa
              länder. Därmed kan det här etableringshindret, som jag skulle
              vilja kalla det, också bli ett handelshinder. Det leder i sin
              tur till att det blir ett smalare utbud. Den variation som vi
              vill att Europeiska unionens gemensamma marknad ska innebära blir
              inte så utförlig som den skulle kunna vara i andra sammanhang.
            </seg>
            <seg n="b2b202c4">
              Utökade öppettider är också en viktig åtgärd för att minska ungdomsarbetslösheten.
              Men här vill jag vara klar med att vi inte behöver fler regleringar
              från EU på det här området. Det som den goda debatten inom Europeiska
              unionen kan bidra till är att skapa förutsättningar för att de
              enskilda nationerna ändrar sina nationella begränsningar.
            </seg>
          </u>
          <note type="speaker" n="47e06bcc">
            Anf. 38 BÖRJE VESTLUND (S) replik:
          </note>
          <u who="Q512590" xml:id="i-0b9a85167a99dc23-2" n="dc56f8a7">
            <seg n="6ef5c59e">
              Herr talman! Återigen: Ytterligare ett diskussionstema till diskussionsklubben
              om inre marknaden fantastiskt! Varför kan inte inremarknadsutskottet
              i EU-parlamentet och kanske framför allt Konkurrenskraftsrådet
              få ägna sig åt något som man faktiskt kan besluta om, i stället
              för att bara ha just diskussioner?
            </seg>
            <seg n="98928c6f">
              Sedan måste jag gratulera Hans Rothenberg till att han hittar
              en så fruktansvärt långsökt förklaring till någonting som verkligen
              inte överensstämmer över huvud taget med verkligheten.
            </seg>
            <seg n="ca77e17d">
              Det må så vara att till exempel ett svenskt företag i något sammanhang
              avstår från att etablera sig i något land på grund av öppettiderna.
              Men det är inte det som är de stora problemen. De stora problemen
              tas upp i meddelandena, till exempel möjligheten att etablera
              sig i gamla EU-länder som Tyskland. Det har redovisats att det
              kan vara nästan omöjligt att etablera sig där. Det är där som
              problemen ligger. Det handlar inte om öppettiderna i butiker.
              Det kan möjligen vara en sekundär sak, men det kan absolut inte
              vara det som avgör.
            </seg>
            <seg n="0f59c179">
              Om alla butiker har samma villkor har jag mycket svårt att se
              att detta skulle vara något handelshinder i den meningen. Framför
              allt är det ytterligare ett bevis för kamraterna som kanske inte
              tycker att EU är så viktigt, och de får ytterligare vatten på
              sin kvarn. Jag unnar faktiskt inte dem det.
            </seg>
            <seg n="824fa0a4">
              Jag månar om en inre marknad som fungerar och inte fler diskussionsteman.
            </seg>
          </u>
          <note type="speaker" n="2a89fe57">
            Anf. 39 HANS ROTHENBERG (M) replik:
          </note>
          <u who="Q378195" xml:id="i-511fc69e7dcc5a8e-2" n="7a2832be">
            <seg n="036e68f3">
              Herr talman! Nej, EU ska inte vara en diskussionsklubb. Men EU
              ska vara en klubb, en organisation, där man diskuterar. Man ska
              kunna diskutera även frågor som inte nödvändigtvis leder till
              beslut som innebär regleringar och begränsningar. Vi ska kunna
              föra debatter också om sådant som berör människor och konsumenter
              i Europeiska unionen.
            </seg>
            <seg n="fafb3eed">
              Börje Vestlund säger att om det är lika regler över hela Europa
              är det inget problem, det vill säga att om vi har lika lite öppet
              i alla butiker i Europa är det inget problem. Men visst är det
              väl ett problem när man har en begränsad marknad. Är det inte
              ett problem att man i Spanien har öppettider som är så begränsade
              att det konstateras i en spansk studie att utökade öppettider
              är en av de viktigaste åtgärderna för att minska ungdomsarbetslösheten?
            </seg>
            <seg n="cf75007e">
              OECD har i flera rapporter konstaterat att begränsningar som
              är riktade mot detaljhandeln i form av reglerade öppettider är
              hämmande för ökad tillväxt och konkurrenskraft. Uppemot 3 000
              personer skulle kunna anställas relativt omgående i Tyskland om
              regelverket för öppettider kunde liberaliseras.
            </seg>
            <seg n="e1810188">
              Detta är frågor som Börje Vestlund diskuterade med handelsministern
              för bara några dagar sedan och fick då precis samma uppgifter.
              Jag tycker att det kan vara värt att upprepa detta. Vi har nämligen
              ett ansvar även i Sverige gentemot övriga Europa att se till att
              både ungdomsarbetslösheten och den strukturella arbetslösheten
              kan motarbetas. Om öppettider i detaljhandeln är ett hinder är
              det viktigt att vi diskuterar detta och talar om detta i de forum
              där vi har möjlighet att göra det.
            </seg>
            <seg n="1e571e11">
              Jag tror att Börje Vestlund, med sin bakgrund i HRF med ansvar
              för hotell- och restauranganställda, gärna skulle se utökade öppettider
              för människor i den branschen så att de kan handla när de går
              hem från jobbet på obekväm arbetstid.
            </seg>
          </u>
          <note n="70041c55">
            Överläggningen var härmed avslutad.
          </note>
          <note n="644c3fc8">
            11 § Mänskliga rättigheter i svensk utrikespolitik
          </note>
          <note n="846ae1e3">
            Föredrogs
          </note>
          <note type="speaker" n="bd386362">
            Anf. 40 CARIN RUNESON (S):
          </note>
          <note n="5b004831">
            Herr talman! I dagens betänkande om mänskliga rättigheter i svensk
            utrikespolitik behandlas ett antal motioner från allmänna motionstiden
            2010, 2011 och 2012. Det är motionsförslag som handlar om mål
            och inriktningsfrågor och grundläggande rättigheter, barnets rättigheter,
            diskriminering och förföljelse på grund av sexuell läggning och
            könsidentitet, rättigheter för personer som tillhör urfolk och
            nationella eller etniska, språkliga eller religiösa grupper, mänskliga
            rättigheter i handelspolitik och i arbetsliv, mänskliga rättigheter,
            statslöshet och migration och Internationella brottmålsdomstolen.
          </note>
          <u who="Q3363839" xml:id="i-cbd50484a553b666-0" n="de5fc141">
            <seg n="181babf6">
              Vi socialdemokrater har två reservationer tillsammans med Miljöpartiet
              och Vänsterpartiet. Det är reservation 1 om tilläggsprotokoll
              till ESK-konventionen och reservation 8 om statslöshet.
            </seg>
            <seg n="2e15d46b">
              Vi socialdemokrater har också en egen reservation, och det är
              reservation 2 om hbt. Jag yrkar bifall till dessa tre reservationer.
            </seg>
            <seg n="1f006cb5">
              Dessutom kan jag nämna att vi tillsammans med Miljöpartiet och
              Vänsterpartiet också har ett gemensamt särskilt yttrande som rör
              barnarbete.
            </seg>
            <seg n="83d502d0">
              Herr talman! Det är av största vikt att arbetet med att främja
              demokrati, mänskliga rättigheter och hållbar utveckling genomsyrar
              den svenska utrikespolitiken. Detta borde vi alla vara överens
              om, men frågan är hur det ser ut i realiteten.
            </seg>
            <seg n="969277b1">
              Vi socialdemokrater anser att respekten för de mänskliga rättigheterna
              är en förutsättning för demokratin och en okränkbar helhet utifrån
              FN:s allmänna förklaring om de mänskliga rättigheterna och en
              rad andra konventioner.
            </seg>
            <seg n="8effae05">
              Herr talman! Vi kan inte nog betona hur viktigt det är att stå
              upp för de mänskliga rättigheterna oavsett var i världen de kränks
              och oavsett av vem stormakt eller diktatur det är precis lika
              illa och precis lika fel.
            </seg>
            <seg n="79541fe6">
              Kampen mot diskriminering på grund av religion, funktionshinder,
              kön, etnicitet och sexuell läggning måste föras både nationellt
              och internationellt. Det sistnämnda kommer min partikollega Désirée
              Liljevall att ta upp i sitt anförande senare i debatten.
            </seg>
            <seg n="c95ca490">
              Herr talman! FN:s konvention om de ekonomiska, sociala och kulturella
              rättigheterna, ESK-konventionen, innehåller rättigheter som hör
              ihop med de grundläggande behov som vi har. Konventionen tar upp
              rätten till arbete, rätten till en tillfredsställande levnadsstandard
              och rätten till utbildning.
            </seg>
            <seg n="c78dd4b7">
              Stater som har anslutit sig till konventionen ska till fullo
              använda sina tillgängliga resurser för att säkerställa att konventionens
              rättigheter förverkligas.
            </seg>
            <seg n="2a090d19">
              Ett viktigt arbete har också gjorts för att skapa tilläggsprotokollet
              till ESK-konventionen.
            </seg>
            <seg n="feef693a">
              I december 2008 anslöt sig Sverige till antagandet av tilläggsprotokollet.
              Men man lämnade samtidigt en röstförklaring och framhöll att man
              inte är övertygad om att enskild klagorätt är det bästa sättet
              att främja de ekonomiska, sociala och kulturella rättigheterna.
            </seg>
            <seg n="6eaa7ce3">
              Man påstod vidare att ESK-rättigheternas karaktär skulle göra
              det svårt att med precision ange när en kränkning skulle anses
              ha begåtts.
            </seg>
            <seg n="51c4e409">
              Herr talman! Det är alldeles tydligt att regeringen, som i alla
              sammanhang säger sig arbeta för mänskliga rättigheter, inte avser
              att underteckna tilläggsprotokollet till ESK-konventionen.
            </seg>
            <seg n="9ce25bb0">
              För mig och för oss inom oppositionen är det svårt att förstå
              den borgerliga regeringens hållning i denna fråga.
            </seg>
            <seg n="e0f34646">
              Vi socialdemokrater och övrig opposition och många engagerade
              från civilsamhället och NGO:er anser, till skillnad från regeringen,
              att Sverige bör skriva under tilläggsprotokollet som ger människor
              klagorätt gentemot sina regeringar när regeringarna i fråga inte
              svarar upp mot sina åtaganden enligt ESK-konventionen.
            </seg>
            <seg n="cc77f6bf">
              Att inte underteckna tilläggsprotokollet och att dessutom ha
              motarbetat dess tillkomst, tycker jag ställer Sverige i en mycket
              dålig dager. Jag tycker det är dags att den borgerliga regeringen
              tänker till och framför allt tänker om när det gäller tilläggsprotokollet.
            </seg>
            <seg n="a93214cf">
              Att inte prata om barns situation runt om i världen när vi debatterar
              mänskliga rättigheter går inte an. Vi har i och för sig ingen
              reservation under punkterna 6 och 7, men vi har ändå ett särskilt
              yttrande, och jag vill säga något om barns situation i världen.
            </seg>
            <seg n="7860acac">
              Det kanske beror på ålder, eller förhoppningsvis på den insikt
              som jag har fått genom ett antal studieresor till olika länder,
              att jag allt oftare funderar över hur människor runt om i världen,
              och för all del också i Sverige, kan vara så grymma, så hänsynslösa
              och så cyniskt beräknande när det gäller barn. Än i dag, en god
              bit in på 2000-talet förtrycks, exploateras och utnyttjas miljoner
              barn dagligen. För mig är detta helt ofattbart. Unicef har beräknat
              att ofattbara 20 00022 000 barn under fem år mörkertalet är stort,
              men det är många dör varje dag, av olika orsaker. De dör inte
              bara av sjukdom och svält utan också beroende på mödrars maktlöshet.
            </seg>
            <seg n="b1014599">
              Problematiken med barnäktenskap och våldtäkter av barn, vilket
              inkluderar alltför unga flickor ja, de är faktiskt barn som tvingas
              att föda barn på grund av bland annat inhumana abortlagar, är
              någonting jag tycker är oerhört allvarligt. Jag kan också nämna
              att över hundra miljoner barn inte får gå i skolan, vilket innebär
              att de är sårbara och mycket dåligt rustade för sitt fortsatta
              liv. Många av de här barnen arbetar dessutom med uppgifter som
              ger dem fysiska men eller gör att de dör i förtid.
            </seg>
            <seg n="a403707d">
              Som om inte detta vore nog är omkring 300 000 barn inblandade
              i väpnade konflikter på olika håll i världen. De har blivit tvångsrekryterade.
              De utnyttjas dessutom hänsynslöst och utsätts för fysiska, psykiska
              och sexuella övergrepp. För att nämna ytterligare ett par förfärande
              siffror som rymmer otaliga tragedier är det 1,2 miljoner barn,
              främst flickor, som utnyttjas i människohandel varje år. Över
              en miljon barn sitter i fängelse.
            </seg>
            <seg n="f50f008a">
              Jag tror, herr talman, att det här är siffror och fakta som vi
              har svårt att förstå och ta in, men inte desto mindre är det oerhört
              viktigt att vi alla i olika forum här i Sveriges riksdag och i
              olika internationella sammanhang där vi deltar efterlyser tydligare
              fokus när det gäller att motverka exploatering och utnyttjande
              av barn, framför allt barnarbete och sexuell exploatering.
            </seg>
            <seg n="56f97ce2">
              Här har alltid ett lands regering ett extra stort ansvar. Här
              har vår utrikesminister Carl Bildt och vår biståndsminister Gunilla
              Carlsson en stor och viktig uppgift som jag anser att man måste
              lägga mycket mer tyngd på än man hittills har gjort. Vi socialdemokrater
              anser också att det är viktigt att vi stöder ILO:s ambition att
              få till stånd ett förbud mot de värsta formerna av barnarbete,
              exempelvis arbete med farliga kemikalier, skuldslaveri och givetvis
              också barnprostitution.
            </seg>
            <seg n="1bdcfacb">
              Avslutningsvis, herr talman, kan jag inte nog poängtera att vi
              socialdemokrater anser att barnrättsperspektivet ska genomsyra
              allt internationellt arbete och dialogen med våra samarbetsländer
              inom utvecklingssamarbetet. Barns utsatthet och vikten av att
              erbjuda och kunna ge barn framtidsmöjligheter måste lyftas fram
              på ett betydligt bättre och tydligare sätt än hittills. Det får
              dessutom inte bara vara vackra ord det förpliktar också till handling.
            </seg>
          </u>
          <note type="speaker" n="f3d98814">
            Anf. 41 BODIL CEBALLOS (MP):
          </note>
          <u who="Q4942281" xml:id="i-bd8cbc1a1eef095b-0" n="c5807af3">
            <seg n="87356a7b">
              Herr talman! I årets MR-betänkande tar vi upp ett antal frågor
              som ligger mig väldigt varmt om hjärtat och som jag ofta har återkommit
              till i talarstolen under de år jag varit riksdagsledamot. Det
              är inte alltid det går att koppla temat till aktuell politik här
              hemma, men i år går det. Jag vill därför börja med frågan om migrantarbetares
              rättigheter med anledning av den debatt om Reva och jakten på
              irreguljära migranter vi har haft under våren.
            </seg>
            <seg n="ce1a6aad">
              Herr talman! I Sverige har vi en lagstiftning som innebär att
              vi välkomnar dem som kommer till oss från andra länder för att
              arbeta. Vi har haft lite olika uppfattning i riksdagen om själva
              lagen, men vi är överens om att de problem med fusk och slavliknande
              löner och förhållanden som har visat sig måste åtgärdas. Ingen
              migrantarbetare ska se sina mänskliga rättigheter kränkas i Sverige.
            </seg>
            <seg n="6c410048">
              Problemet för migranten är dock att veta vilka rättigheter hen
              har, eftersom vi inte har ratificerat migrantarbetarkonventionen
              trots att vi själva var med och arbetade fram den. I många länder
              hänvisar både arbetstagare och arbetsgivare med självklarhet till
              nämnda konvention, som ju har samma innebörd på alla språk. I
              Sverige är det svårare, och även jag hänvisar migranter jag möter
              till jurister med specialkompetens eller till fackföreningarna
              för att reda ut vad som gäller i just deras fall.
            </seg>
            <seg n="a57016ab">
              Herr talman! FN uppskattar att det finns omkring 175 miljoner
              migrantarbetare i världen. Migrantarbetarkonventionen kom till
              för att skydda migranters mänskliga rättigheter. Den erbjuder
              bland annat skydd mot slaveri, rätt till skydd av egendom, skydd
              mot våld och övergrepp, rätt till identitetshandlingar och skydd
              mot kollektiv utvisning.
            </seg>
            <seg n="150f9ab6">
              Vidare skyddar konventionen rätten att bilda föreningar och fackförbund
              i det land där man är anställd, och det anges att man har rätt
              att behandlas likvärdigt med andra arbetare när det gäller skydd
              mot uppsägning, arbetslöshetsförmåner och tillgång till alternativa
              anställningar. Den ger skydd om arbetsgivaren bryter arbetskontrakt
              på ett otillbörligt sätt, rätt att föra sitt fall till behörig
              instans samt rätt till likvärdig behandling som nationella arbetare
              när det gäller utbildnings-, yrkes- och socialtjänster.
            </seg>
            <seg n="d31bf1a1">
              Migrantarbetarkonventionen är tillämplig på både reguljära och
              irreguljära migranter och ska tillämpas under hela migrationsprocessen.
              Konventionen innefattar resan till ett land, transit- och vistelsetiden
              i destinationslandet samt återvändandet till ursprungslandet.
            </seg>
            <seg n="22dc934a">
              Herr talman! Jag har svårt att förstå varför Sverige har så svårt
              att underteckna eller ratificera olika konventioner. Tidigare
              hörde vi talas om tilläggsprotokollet till ESK-konventionen. I
              fallet med migrantarbetarkonventionen menar Sverige att den inte
              tillför något nytt eftersom de rättigheter konventionen erkänner
              redan finns erkända i svensk lag. Jag tycker inte att det stämmer
              helt och hållet. Om det hade varit så hade vi inte hamnat i de
              många situationer där människor på grund av diverse svenskt byråkratiskt
              regelkrångel inte kan få ID-kort eller där arbetsgivare får ett
              sådant övertag att man från arbetstagarens sida inte vågar rapportera
              oegentligheter.
            </seg>
            <seg n="29443db5">
              I teorin är det förmodligen så att alla rättigheter finns, men
              i praktiken ser det annorlunda ut. Trots att det finns både svensk
              lagstiftning och flera generella konventioner om mänskliga rättigheter
              som är tillämpbara även på migrantarbetare är alltså konventionen
              väldigt viktig, eftersom den är ett sammanhängande ramverk som
              utgår från migranternas särskilda situation. Det är också en trygghet
              för migranterna att veta att samma regelverk gäller i alla länder
              och att det är lätt för dem att hitta rätt.
            </seg>
            <seg n="2396a4c6">
              Att börja tolka nationell lagstiftning som inte i alla delar
              omfattar alla personer som befinner sig på ett territorium, ens
              när det gäller mänskliga rättigheter generellt, är inte detsamma
              som att kunna hänvisa till en gemensam lagstiftning. Konventionen
              ger möjlighet för migrantarbetare att klaga om staten bryter mot
              rättigheter, och en ratificering skulle innebära en större förutsägbarhet
              och trygghet för de berörda.
            </seg>
            <seg n="80ee24e3">
              En ratificering skulle också markera Sveriges vilja att skydda
              människor som befinner sig i en särskilt utsatt situation och
              skulle signalera till andra länder att det är något Sverige tar
              på allvar. Inte minst viktigt är det nu när vi ser hur migranters
              rättigheter kränks kontinuerligt, inte minst i södra Europa. En
              ratificering av konventionen ger stärkta rättigheter för migrantarbetare
              samt klarare och tydligare skyldigheter för stater, och det är
              något alla EU-länder borde ställa sig bakom.
            </seg>
            <seg n="1725e2c5">
              Herr talman! Vi ska självklart inte bara skydda migranters rättigheter,
              utan vi ska skydda även andra arbetstagares rättigheter. Ett särskilt
              ansvar har vi i Sverige att se till att svenska företag som är
              verksamma i andra länder respekterar både miljö och mänskliga
              rättigheter. Miljöpartiet har under många år föreslagit att Sverige
              ska gå i bräschen för ett globalt bindande regelverk för företags
              ansvar.
            </seg>
            <seg n="3e889ed5">
              Detta är en fråga jag vid upprepade tillfällen har diskuterat
              med handelsministern, och vi har helt olika ingångsvinklar. Jag
              menar att det ska vara bindande regelverk, förenat med sanktioner
              för de företag som bryter mot reglerna. Hon menar att det ska
              vara frivilligt och att i synnerhet svenska företag alltid sköter
              sig var de än är i världen. Vi vet att det inte stämmer, även
              om svenska företag ofta sköter sig mycket bra. De som sköter sig
              mycket bra eller bra skulle gagnas av ett bindande regelverk för
              att slippa konkurrens från andra, mindre nogräknade, företag.
              Det frivilliga corporate social responsibility eller OECD:s riktlinjer
              är tyvärr inte nog.
            </seg>
            <seg n="a06868e2">
              När det gäller miljökonsekvensbedömningar har mycket hänt på
              området, och åtminstone svenska företag sköter sig hyfsat. Däremot
              utreds inte MR-konsekvenser i den utsträckning de borde. Det gäller
              även EKN, som har regeringens uppdrag att främja svensk export
              och svenska företags internationalisering genom att försäkra exportföretag
              och banker mot eventuella förluster. När det gäller EKN kan vi
              direkt ändra detta genom att i uppdraget ställa krav också på
              MR-konsekvenser.
            </seg>
            <seg n="b15d0b64">
              En fråga som det talas alldeles för lite om är företags koppling
              till väpnade konflikter, förutom miljöförstöring. Jag tänker till
              exempel på utvinning av konfliktmineraler. Det behövs också ett
              globalt regelverk för dem. Till att börja med kan vi driva på
              för en EU-lagstiftning och ett globalt certifieringssystem. Majoriteten
              hänvisar till riktlinjer, i det här fallet komplement till OECD:s
              riktlinjer. Men problemet kvarstår ändå: att de fortfarande inte
              är bindande. I en globaliserad värld behöver vi gemensamma regler
              för att minska konfliktytor och för att skydda arbetstagare, övrig
              befolkning och inte minst miljön.
            </seg>
            <seg n="62ed2b81">
              Herr talman! En annan fråga som engagerat mig under alla år i
              riksdagen är urfolks och minoriteters rättigheter. Det finns länder
              som varken ger medborgarskap till eller registrerar grupper av
              människor som föds i landet, trots att deras folkgrupp har befunnit
              sig där under århundraden. De som inte är registrerade har inga
              som helst rättigheter. De kan inte gå i skola, kan inte få resedokument
              och kan inte få läkarvård. Det strider uppenbart mot de mänskliga
              rättigheterna.
            </seg>
            <seg n="f7481204">
              I många länders rättighetskataloger utgår man dock från medborgarskap.
              Så är det också i den svenska. För utlänningar gäller det mesta
              i Sverige, men med vissa restriktioner. Men en person som inte
              har medborgarskap, är utan status som flykting och saknar registrering
              faller helt utanför det internationella skyddssystemet. Utskottet
              väljer ändå att bara svara på vad som gäller statslösa. Inget
              svar ges om dem som inte ens är statslösa utan bara icke-registrerade.
            </seg>
            <seg n="1df84f64">
              Naturligtvis har inte alla minoriteter och urfolk det riktigt
              lika illa. Men det är trots det oerhört vanligt att de drabbas
              av diskriminering i egenskap av att vara minoritet i den stat
              de lever i.
            </seg>
            <seg n="4027b5e6">
              Herr talman! För närvarande förs flera kamper för självständighet
              eller självbestämmande runt om i världen av olika folk. Vissa
              av dem lever under ockupation, som palestinier och västsaharier,
              andra lever under förtryck och/eller diskriminering. Till exempel
              har vi kurderna i flera av Kurdistans delar. Vi har uigurerna,
              tibetanerna, balucherna med flera. Jag läste i dag på Twitter
              att 116 tibetaner satt eld på sig själva, och det gör man inte
              helt utan anledning.
            </seg>
            <seg n="4be0acd8">
              Vissa minoriteter finns i demokratiska länder men förvägras rätten
              att fritt bestämma sitt eget öde, som katalanerna. Andra, som
              skottarna, får lov att folkomrösta. Vissa minoriteter driver ingen
              kamp alls för självständighet jag tänker på samerna men vill ändå
              ha större självbestämmande.
            </seg>
            <seg n="79c0167b">
              Miljöpartiet är ett parti som vill se färre gränser i världen,
              inte fler. Samtidigt menar vi att det är viktigt att respektera
              rätten till självbestämmande. Det går i längden inte att tvinga
              folk att leva tillsammans då den ena parten inte vill. Man kan
              under en period göra det med repressiva metoder, våld eller hot
              om våld. Men i slutändan kommer det till en punkt då den som är
              förtryckt reser sig. Man kan inte tvinga människor att vara gifta
              mot sin vilja heller, trots att det tyvärr finns de som tror det
              och som med hot om våld försöker upprätthålla sådana relationer.
            </seg>
            <seg n="89595fdd">
              Herr talman! Jag frågar mig hur det kommer sig att företrädare
              för majoritetsfolk runt om i världen verkligen tror att det går
              att tvinga den som vill ha en skilsmässa att vara kvar i äktenskapet
              och varför de inte väljer en smartare metod för att få människor
              att vilja vara kvar.
            </seg>
            <seg n="f054cf7f">
              Jag är övertygad om att respekt för olikheterna är av avgörande
              betydelse för att nå en fredlig samvaro mellan majoritetsbefolkning
              och minoritet i länder som består av flera folk. Minoriteters
              tillgång till det egna språket och den egna kulturen och möjligheten
              att få använda dem är grundläggande krav, förutom att man har
              samma rättigheter i övrigt som den styrande folkgruppen. Försök
              till assimilering föder däremot bara större motstånd, medan ett
              större självbestämmande ger möjligheter att delta på samma villkor
              som den övriga befolkningen utan att den egna kulturen behöver
              förnekas. Då alla folkgrupper erkänns och respekteras i ett land,
              och då alla människor, oavsett om de är i majoritet eller minoritet,
              ges samma rättigheter, finns inte samma grogrund för konflikter.
            </seg>
            <seg n="644cd913">
              Sverige bör därför i alla sammanhang och gentemot alla länder
              verka för respekt för minoriteters kulturella rättigheter, även
              då det råkar handla om länder i EU-kretsen. Jag tror tyvärr inte
              att vår utrikesminister har samma uppfattning, men jag hade hoppats
              på en annan inställning från utskottets ledamöter. Skydd av minoriteter
              ingår i de värden som utgör EU:s grundval och som vi åtar oss
              att främja i relationen med världen utanför EU. Jag undrar varför
              det inte gäller länder som redan är med. Självbestämmande leder
              inte alltid till självständighet, och det är det som alla verkar
              vara rädda för. Självbestämmande kan också innebära att man bestämmer
              sig för att vara kvar.
            </seg>
            <seg n="f7c9ddfc">
              Vi i Miljöpartiet står självklart bakom alla våra reservationer,
              men jag yrkar bifall bara till reservationerna 5 och 9.
            </seg>
          </u>
          <note type="speaker" n="db8c350e">
            Anf. 42 BJÖRN SÖDER (SD):
          </note>
          <u who="Q4919772" xml:id="i-f3a59fda1277ca84-0" n="fde4f735">
            <seg n="cf71594e">
              Herr talman! Utrikesutskottet tar i betänkandet upp religions-
              och övertygelsefriheten och att den är nära förbunden med åsikts-
              och yttrandefrihet och andra mänskliga rättigheter och grundläggande
              friheter som alla bidrar till att bygga demokratiska samhällen.
              Vi i Sverigedemokraterna instämmer i utskottets yttrande och vill
              framhålla hur viktigt det är att ständigt fortsätta med framåtskridandet
              på denna punkt.
            </seg>
            <seg n="ca8693ca">
              I sammanhanget vill vi poängtera hur beräkningar från World Christian
              Database visar att ca 105 000 människor årligen dödas för att
              de är kristna. Uppgifter gör också gällande att 200 miljoner lever
              under ständigt dödshot och att ytterligare 350400 miljoner utsätts
              för diskriminering i sin vardag för att de är kristna. Det är
              alltså över en halv miljard människor som dagligen utsätts för
              antingen att bli dödade eller att leva under dödshot eller diskrimineras
              bara för att de är kristna.
            </seg>
            <seg n="fc6482fc">
              De senaste årens omvälvande förändringar i Nordafrika har tyvärr
              inte bara medfört positiva effekter, utan har också förvärrat
              situationen för kristna på flera håll i området. Uppgifter har
              framkommit om olika former av förföljelser av kristna i såväl
              Algeriet som Egypten. Mönstret går igen i flera länder. I exempelvis
              Pakistan finns rapporter om hur landets strikta hädelselagar har
              slagit mot kristna. I Nigeria har terroristgruppen Boko Haram
              utfört ett antal bombdåd mot kristna. I Irak lever kristna i skräck
              och utsätts för grymheter. Listan kan göras mycket längre.
            </seg>
            <seg n="a7de9c37">
              Det är viktigt att uppmärksamma det förtryck som kristna är utsatta
              för i olika delar av världen. Sveriges regering bör tydligare
              visa sitt stöd för utsatta kristna genom att bland annat rikta
              världssamfundets uppmärksamhet mot förföljda kristnas utsatta
              situation. För några år sedan pågick en debatt i Storbritannien
              där man anklagade regeringen för passivitet gentemot övergreppen
              på kristna. I Sverige är det liksom i många andra västländer fortfarande
              tyst. Utrikesutskottet hänvisar i betänkandet till hur EU och
              FN har gjort insatser av olika vikt för att förbättra situationen
              för minoriteter i allmänhet, vilket självklart är vällovligt,
              om än inte tillräckligt. Ytterst är det dock ändå så att Sverige
              som nation har begränsad kontroll över insatser som dessa organisationer
              gör. Det innebär att vi i realiteten har att förhålla oss till
              de insatser som vi själva kan besluta om i den här kammaren.
            </seg>
            <seg n="10e59d2f">
              Herr talman! Sverigedemokraterna vill i likhet med utskottet
              understryka att det är angeläget att Sverige fortsätter att agera
              för urfolks och nationella, etniska, religiösa och språkliga minoriteters
              rättigheter, såväl i bilaterala kontakter som i arbetet inom EU
              och andra internationella organisationer. Detta utgör dock inte
              på något sätt ett hinder för Sverige att särskilt uppmärksamma
              situationen för kristna som förföljs i olika delar av världen,
              vilket också är bakgrunden till att vi har väckt vår motion. Jag
              yrkar därför, herr talman, bifall till Sverigedemokraternas reservation
              nr 6.
            </seg>
          </u>
          <note type="speaker" n="e4cba57e">
            Anf. 43 HANS LINDE (V):
          </note>
          <u who="Q1581082" xml:id="i-d189b480aa8d1b01-0" n="218148f2" next="i-56309f70a1b0bbcc-0">
            <seg n="71683ea1">
              Herr talman! Riksdagen debatterar i dag mänskliga rättigheter
              i svensk utrikespolitik. I vanlig ordning lär det bli en debatt
              med vackra tal om alla människors lika värde där den allra mest
              högstämda retoriken plockas fram. När man lyssnar på riksdagens
              debatter om mänskliga rättigheter är det lätt att tro att detta
              är ett okontroversiellt område där det råder bred enighet i svensk
              politik.
            </seg>
            <seg n="18a0ce55">
              Men det är viktigt att komma ihåg att de mänskliga rättigheterna
              bär på en stor inneboende sprängkraft. Att säga att alla människor
              är lika mycket värda och att de mänskliga rättigheterna är individuella,
              odelbara och ömsesidigt samverkande är tyvärr i vårt land och
              i vår värld fortfarande något i högsta grad revolutionärt. Skulle
              vi verkligen, i ord och handling, visa att de mänskliga rättigheterna
              är universella att man har samma rättigheter oavsett om man är
              manlig riksdagsledamot i Sverige, hbt-person i Uganda eller kvinna
              i Nicaragua då skulle inte bara vår värld utan också vårt eget
              land se väldigt annorlunda ut.
            </seg>
            <seg n="809abb47">
              Och vi behöver inte söka oss till fjärran länder och diktaturer
              som Nordkorea, Burma eller Saudiarabien för att hitta brott mot
              de mänskliga rättigheterna såsom de uttrycks i FN:s allmänna deklaration
              om de mänskliga rättigheterna. De begås så mycket närmare än så.
            </seg>
            <seg n="6059aab7">
              I artikel 23 sägs att var och en har rätt till arbete, fritt
              val av sysselsättning, rättvisa och tillfredsställande arbetsförhållanden
              samt till skydd mot arbetslöshet. Men vi lever i ett land där
              fas 3 är den största arbetsgivaren och där företag utnyttjar utländsk
              arbetskraft på våra restauranger, på våra vägar och i våra skogar.
            </seg>
            <seg n="ea42a586">
              Artikel 12 förbjuder godtyckligt ingripande i fråga om privatliv,
              familj, hem eller korrespondens. Trots det har riksdagen under
              de senaste åren både infört datalagringsdirektivet och gett FRA
              utökade möjligheter att bedriva signalspaning.
            </seg>
            <seg n="ea4fadfb">
              I FN:s deklaration slår man vidare fast att var och en har utan
              diskriminering rätt till lika lön för lika arbete, men i vårt
              land är det fortfarande så att kvinnor har drygt 86 procent av
              mäns inkomster.
            </seg>
            <seg n="c1d33027">
              I artikel 2 i FN:s deklaration tydliggör man att vi inte får
              göra någon åtskillnad på människor baserat på deras hudfärg eller
              ras. Det är väl precis det som har skett i Helsingforss tunnelbana
              de senaste åren inom ramen för det så kallade REVA-projektet.
            </seg>
            <seg n="1b7c0a31">
              Vänsterpartiet vill att Sverige ska vara ett land som står upp
              för de mänskliga rättigheterna, oavsett när och med vilka motiv
              de kränks och inskränks, oavsett om det sker i Helsingforss tunnelbana
              eller i Irans fängelser. Jag lyfter upp både de nationella och
              de internationella frågorna i mitt anförande. De går inte att
              skilja åt. Ska vi vara en trovärdig kraft för mänskliga rättigheter
              i vår utrikespolitik måste vi börja med att se våra egna utmaningar
              på hemmaplan.
            </seg>
            <seg n="132d4760">
              Herr talman! De mänskliga rättigheterna är, precis som de beskrivs
              i FN:s deklaration, odelbara, inbördes beroende och har universell
              giltighet.
            </seg>
            <seg n="48ce1d1a">
              De orden upprepas ofta. Men de får inte förvandlas till att bli
              ett pliktskyldigt mantra. Menar man allvar med att de mänskliga
              rättigheterna är odelbara och inbördes beroende måste det också
              få politiska konsekvenser.
            </seg>
            <seg n="534510a7">
              Vi i den svenska arbetarrörelsen har lärt oss av vår historia
              att de medborgerliga och politiska rättigheterna är en förutsättning
              för att också arbetarklassens män och kvinnor ska kunna höja sina
              röster, kunna organisera sig och kunna kräva rätten till bostad,
              arbete och utbildning för sina barn.
            </seg>
            <seg n="215e99c7">
              Men vi har också lärt oss att om inte alla garanteras mat i magen,
              ett tak över huvudet och en inkomst som man kan leva på kommer
              de politiska och medborgerliga rättigheterna som yttrandefriheten,
              mötesfriheten och organisationsrätten att i realiteten förminskas
              till att bara vara rättigheter för dem som är välbeställda och
              mäktiga.
            </seg>
            <seg n="618b5b42">
              Tyvärr konstaterar vi att den borgerliga regeringen i sin utrikespolitik
              och biståndspolitik alltmer börjar behandla och betrakta FN:s
              konventioner och deklarationer som ett smörgåsbord. När man kommer
              till ett smörgåsbord kan man på julafton välja bort sillen om
              man tycker att det är bättre med skinka. Men det går inte att
              plocka ut delar ur FN:s konventioner och ändå tro att man ska
              kunna hitta helhetslösningar. Det har vår egen svenska historia
              gång på gång visat.
            </seg>
            <seg n="b1d3c6e1">
              I FN:s konvention om ekonomiska, sociala och kulturella rättigheter
              beskrivs flera av de mest grundläggande mänskliga rättigheterna,
              precis som Carin Runeson tidigare förtjänstfullt har beskrivit.
              Man säger att män och kvinnor har samma rättigheter och att rätten
              att slippa hunger är en mänsklig rättighet. Man slår fast att
              vi alla på detta jordklot har rätten för var och en att åtnjuta
              bästa möjliga fysiska och psykiska hälsa. Det är förutsättningar
              för ett demokratiskt samhälle.
            </seg>
            <seg n="c43810c6">
              Trots det har den borgerliga regeringen vägrat att ratificera
              tilläggsprotokollet till denna konvention, samtidigt som man har
              undertecknat tilläggsprotokollet för konventionen om de medborgerliga
              och politiska rättigheterna. Detta är ett tydligt exempel, men
              inte det enda exemplet, på hur den borgerliga regeringen betraktar
              de mänskliga rättigheterna just som ett smörgåsbord där man kan
              välja och vraka och välja bort det man för dagen ogillar.
            </seg>
          </u>
          <note n="f6e79128">
            Herr talman! Därför yrkar jag bifall till reservation 1 från
            Vänsterpartiet, Socialdemokraterna och Miljöpartiet.
          </note>
          <u who="Q1581082" xml:id="i-56309f70a1b0bbcc-0" n="218148f2" prev="i-d189b480aa8d1b01-0">
            <seg n="f0f0ab31">
              Herr talman! Nu om ett par minuter, klockan 12.00, går Transport
              ut i strejk här i Sverige efter att arbetsgivarna inte tillmötesgått
              fackets krav på högre löner för sina medlemmar. Att kunna organisera
              sig i en fackförening på sin arbetsplats, att kräva kollektivavtal
              och att gå ut i strejk är grundläggande mänskliga rättigheter.
              Det är en självklar del av en fungerande arbetsmarknad. Men för
              alltför många av jordens löntagare saknas dessa rättigheter.
            </seg>
            <seg n="3175a2a8">
              Under 2011 dödades 76 personer bara för att de hade valt att
              engagera sig fackligt. Colombia toppade återigen statistiken,
              och Guatemala kom på andra plats. Det understryker att kampen
              för de mänskliga rättigheterna och demokrati är långt ifrån vunnen
              i Latinamerika.
            </seg>
            <seg n="374ba0b3">
              Tusentals människor fängslades och fängslas fortfarande för sitt
              fackliga engagemang, och långt fler löntagare förlorar jobbet
              bara för att de har valt att engagera sig fackligt. Lägg därtill
              de 73 miljoner barn under tio år som arbetar runt om på jordklotet
              och de 12 miljoner människor som arbetar under tvång, vår tids
              slaveri. I jordens drygt 5 200 exportfrizoner arbetar 42 miljoner
              människor den stora majoriteten är kvinnor under vidriga arbetsförhållanden,
              med låga löner och med ofta obefintliga möjligheter att organisera
              sig fackligt.
            </seg>
            <seg n="3468444b">
              Att fackliga rättigheter är mänskliga rättigheter brukar vi upprepa
              här. Men det är också viktigt att se att i land efter land är
              det fackföreningarna som utgör de tydligaste försvararna av just
              demokrati och mänskliga rättigheter i stort. Det har vi inte minst
              påmints om av utvecklingen i Nordafrika och Mellanöstern. Där
              har det oftast varit de fackligt aktiva som har gått först i ledet
              när det gäller krav på reformer, demokrati och rättvisa.
            </seg>
            <seg n="a9d1a89b">
              Ska Sverige vara en kraft för de mänskliga rättigheterna kan
              därför inte frågan om fackliga rättigheter ignoreras i svensk
              utrikespolitik. Då måste de fackliga rättigheterna finnas med
              när man bedriver handelspolitik, när man agerar i Internationella
              valutafonden och Världsbanken eller när vi utformar vår biståndspolitik.
            </seg>
            <seg n="2036fd02">
              Vi måste vara väldigt tydliga, glasklara, i vår dialog med det
              svenska näringslivet. Vi kan aldrig acceptera att svenska företag,
              oavsett var på jordklotet de agerar, bidrar till brott mot de
              mänskliga rättigheterna eller till att stärka auktoritära regimer.
            </seg>
            <seg n="89d45bd5">
              Herr talman! Vi lever i ojämställd värld. Vi lever i en värld
              där mannen är norm och kvinnan ständigt är undantag. Generella
              beskrivningar av världen, även i denna kammare, utgår alldeles
              för ofta från mäns erfarenhet och mäns behov. Kvinnors erfarenheter
              å andra sidan osynliggörs eller beskrivs som särintressen. Vi
              lever på ett jordklot där det inte finns några jämställda frizoner.
            </seg>
            <seg n="de43136c">
              Världen över ser vi att män och kvinnor inte har samma tillgång
              till utbildning, arbete, sjukvård och säkerhet. Trots att kvinnor
              utgör en majoritet av världens befolkning äger de bara 10 procent
              av jordens tillgångar, och inte ens var femte parlamentariker
              på detta jordklot är kvinna. I det sammanhanget kanske man ska
              påminna om att vi har ett parti i denna kammare som bidrar till
              att dra ned det genomsnittet. Var tredje kvinna i världen utsätts
              dessutom för våld på jobbet, i hemmet eller i samhället där hon
              lever. Varje år dör fler kvinnor och spädbarn i samband med en
              graviditet än i aids, malaria och tuberkulos tillsammans, och
              då är graviditet inte ens en sjukdom.
            </seg>
            <seg n="2b4828d6">
              Jag vill därför avsluta mitt anförande med att säga: En utrikespolitik
              utan ett tydligt feministiskt perspektiv som synliggör förtryck
              och diskriminering av kvinnor kommer att bli en utrikespolitik
              där de mänskliga rättigheterna riskerar att bara betraktas som
              mäns rättigheter.
            </seg>
          </u>
          <note n="f0648d8e">
            Därför yrkar jag också bifall till reservation 7.
          </note>
          <note type="speaker" n="b44e7278">
            Anf. 44 ELISABETH BJÖRNSDOTTER RAHM (M):
          </note>
          <u who="Q4939382" xml:id="i-cb7098fbfe0a8789-0" n="87b5c50a">
            <seg n="11af9989">
              Herr talman! I dag ska vi debattera utrikesutskottets betänkande
              2012/13:UU15 som behandlar motioner inom området mänskliga rättigheter
              i svensk utrikespolitik.
            </seg>
            <seg n="604c93b5">
              Vad står egentligen mänskliga rättigheter för? En bra definition
              är att mänskliga rättigheter gäller för alla människor utan åtskillnad
              oavsett land, kultur eller ursprung. Ingen regering kan hävda
              särskilda förhållanden som tradition, kultur eller religion som
              skäl för att kränka de mänskliga rättigheterna. Rättigheterna
              är också odelbara och ömsesidigt samverkande, precis som Hans
              Linde sade. Stater kan inte sålla bland sina folkrättsliga åtaganden.
              Alla människor ska ha samma värde.
            </seg>
            <seg n="aa3ab290">
              Dessa principer slogs fast vid världskonferensen om mänskliga
              rättigheter för exakt 20 år sedan och har bekräftats efter det.
            </seg>
            <seg n="c0c93231">
              Utrikesutskottet behandlar varje år en rad motioner om mänskliga
              rättigheter. Det visar att det är ett angeläget område och att
              det engagerar väldigt många människor.
            </seg>
            <seg n="8e5e3539">
              Arbetet med att främja demokrati, mänskliga rättigheter och hållbar
              utveckling genomsyrar den svenska utrikespolitiken. Sverige ska
              vara en tydlig röst i världen för de mänskliga rättigheterna.
              Sverige arbetar bilateralt, inom EU och även multilateralt för
              att de mänskliga rättigheterna ska kunna genomföras och efterlevas
              fullt ut i världens länder.
            </seg>
            <seg n="cefe8cfc">
              Målet för arbetet med de mänskliga rättigheterna i svensk utrikespolitik
              är att bidra till att de rättigheter som fastslagits inom ramen
              för FN och andra internationella forum ska komma alla människor
              till del. Sverige har en lång tradition av engagemang för de mänskliga
              rättigheterna, bland annat genom ett starkt stöd för FN och det
              internationella samfundets arbete på MR-området. Vi deltar aktivt
              som observatör i MR-rådet sedan det skapades 2006.
            </seg>
            <seg n="dd20c9c8">
              MR-rådet har ett ansvar för att främja universell respekt för
              och skyddet av de mänskliga rättigheterna och de grundläggande
              friheterna för alla utan undantag på ett rättvist och likvärdigt
              sätt.
            </seg>
            <seg n="4be72f5c">
              Herr talman! Debatten om de mänskliga rättigheterna är en ständigt
              pågående diskussion och förtjänar uppmärksamhet i alla delar,
              men på grund av tidsbegränsningen kommer jag bara att beröra några
              av de områden inom de mänskliga rättigheterna som är föremål för
              diskussion i vårt betänkande.
            </seg>
            <seg n="ba1447c5">
              Vi kan nog enas att om att behovet av upprätthållandet av mänskliga
              rättigheter är allra störst hos de grupper som själva inte kan
              hävda dem. Jag tänker i första hand på våra barn, på världens
              barn.
            </seg>
            <seg n="abdba799">
              Enligt ILO:s, den internationella arbetsorganisationen i FN,
              egna beräkningar utför ungefär 215 miljoner barn i världen barnarbete.
              115 miljoner av dessa 215 miljoner är verksamma i de värsta formerna
              av barnarbete. De utnyttjas hänsynslöst i smutsiga gruvor, i farliga
              industrier och på gatorna i städer runt om i vår värld.
            </seg>
            <seg n="c575d12a">
              Bekämpandet av barnarbete är en stor utmaning i kampen för de
              mänskliga rättigheterna. För Sveriges del är det angeläget att
              stödja ansträngningarna att avskaffa de värsta formerna av barnarbete.
              Här bör Sverige såväl bilateralt som i sina kontakter inom EU
              och FN och i andra internationella forum fortsätta att verka för
              just detta.
            </seg>
            <seg n="3f5fe628">
              Ett tydligt fokus måste läggas på att motverka exploatering och
              utnyttjande av barn. Det gäller framför allt barnarbete och sexuell
              exploatering. Det är av största vikt att stötta ILO:s ambition
              att få till stånd ett förbud mot de värsta formerna av barnarbete,
              till exempel skuldslaveri, rekrytering av barnsoldater, barnprostitution
              och framför allt arbete i farliga miljöer där barn tar skada.
              I allt utvecklingsarbete måste Sverige bli än bättre på förebyggande
              insatser och rehabilitering för att skapa en framtidstro hos alla
              barn.
            </seg>
            <seg n="98c434a7">
              Herr talman! Våra barns välfärd innefattar inte enbart att vi
              ska skydda dem från att utnyttjas i arbete, utan det handlar även
              om att skapa skyddade miljöer i deras hem. År 1979 var Sverige
              det första landet i världen att införa ett förbud mot barnaga.
              I 6 kap. 1 § i föräldrabalken slås det fast att barn inte får
              utsättas för kroppslig bestraffning eller annan kränkande behandling.
              Barnaga är tyvärr fortfarande ett allvarligt problem i Sverige,
              men förbudet har bidragit till en viktig normbildning. När barnaga
              inte längre accepteras av samhället blir det svårare att rättfärdiga
              slag som uppfostringsmetod.
            </seg>
            <seg n="2108eb96">
              Efter att Sverige för mer än 30 år sedan införde förbud mot barnaga
              har 33 länder följt vårt exempel, och bara under 2012 införde
              fyra länder förbud mot barnaga. De flesta länder saknar tyvärr
              alltjämt ett förbud mot barnaga. Enligt en FN-studie från 2006
              om våld mot barn var minst 80 procent av världens barn utsatta
              för aga, framför allt i hemmet men också i skolan. Det är fortfarande
              tillåtet med barnaga i elva av EU:s medlemsstater.
            </seg>
            <seg n="6e0c0e01">
              Vid en konferens, som var riktad till ledamöter i Europaparlamentet
              och beslutsfattare från EU:s medlemsstater, i Bryssel i februari
              i år lyfte statsrådet Birgitta Ohlsson upp vikten av att alla
              unionens medlemsstater inför en nationell lagstiftning mot barnaga.
              Samtliga 27 EU-medlemsstater har antagit barnkonventionen.
            </seg>
            <seg n="fb638139">
              Herr talman! En annan viktig frihetsfråga som förtjänar att lyftas
              fram i detta forum är vikten av respekt för människors olika sexuella
              läggning och könsuttryck. Varje dag kränks hbt-personer världen
              över. Det är inte okej. Därför är samarbetet mellan EU och FN:s
              MR-råd med likasinnade parter otroligt betydelsefullt. Det här
              samarbetet måste fortsätta och ha frågan om diskriminering av
              och våld mot hbt-personer högt upp på dagordningen.
            </seg>
            <seg n="3cad6d8f">
              Under 2013 ska MR-rådet utarbeta nya EU-riktlinjer för hbt-personers
              mänskliga rättigheter. Det här framgår av den handlingsplan som
              är knuten till EU:s strategiska ramverk för mänskliga rättigheter
              och demokrati. Under 2013 ska EU också enligt handlingsplanen
              utveckla en strategi för hur unionen ska samarbeta med tredjeländer
              i FN och Europarådet om mänskliga rättigheter för hbt-personer.
            </seg>
            <seg n="cd95e663">
              Herr talman! FN utarbetade en migrantarbetarkonvention 1990.
              I januari 2013 hade den ännu inte undertecknats eller ratificerats
              av någon EU-medlemsstat. Det är främst stater varifrån migrantarbetare
              kommer som har valt att ratificera konventionen. I princip återfinns
              rättigheterna i konventionen också i andra kärnkonventioner och
              även i ILO:s konventioner om migrantarbete. Sverige och övriga
              EU-medlemsstater stöder givetvis ILO:s arbete för universell ratificering
              och uppfyllande av organisationens åtta kärnkonventioner om mänskliga
              rättigheter i arbetslivet.
            </seg>
            <seg n="d6813395">
              Herr talman! Till slut vill jag ta upp FN-konventionen mot statslöshet
              som undertecknades 1961 och trädde i kraft några år senare. Inom
              Europarådet bedrivs ett arbete för att undvika statslöshet. Mot
              bakgrund av de förändringar i statsindelningen som ofta innebär
              betydande problem med statslöshet det var särskilt påtagligt i
              Europa under 1990-talet har en konvention utarbetats om undvikande
              av statslöshet. Konventionen öppnades för undertecknande i maj
              2006. I Sverige pågår just nu en utredning om huruvida Sverige
              ska ratificera konventionen eller inte. Det resultatet ska presenteras
              i slutet av april i år, det vill säga ganska snart.
            </seg>
          </u>
          <note n="6a12a10e">
            Jag vill avsluta med att yrka bifall till förslaget i utskottets
            betänkande och avslag på alla motioner.
          </note>
          <note type="speaker" n="dac61301">
            Anf. 45 CARIN RUNESON (S) replik:
          </note>
          <u who="Q3363839" xml:id="i-18ab865a1097144b-0" n="de5fc141">
            <seg n="abe7c7f8">
              Herr talman! Stater kan inte sålla när det gäller mänskliga rättigheter,
              säger Elisabeth Björnsdotter Rahm i sitt anförande. Det håller
              jag med om, men det är precis det som den borgerliga regeringen
              har gjort när den inte har ratificerat ESK-konventionens tilläggsprotokoll.
            </seg>
            <seg n="f3f7553e">
              Sverige ska vara en stark röst i världen, fortsätter Elisabeth
              Björnsdotter Rahm. Ja, det är också min och Socialdemokraternas
              bestämda uppfattning. Jag tycker dock att Elisabeth Björnsdotter
              Rahm talar mot sig själv och sin regering. Då tänker jag återigen
              på tilläggsprotokollet till ESK-konventionen.
            </seg>
            <seg n="80a3ea49">
              Redan 2008 antog FN:s generalförsamling enhälligt tilläggsprotokollet
              om enskild klagorätt. Sverige anslöt sig till konsensus vid antagandet
              men avgav samtidigt någon sorts röstförklaring där det påpekades
              att Sveriges inställning till tilläggsprotokollet var att man
              inte är övertygad om att enskild klagorätt är det bästa sättet
              att främja de ekonomiska, sociala och kulturella rättigheterna,
              bland annat för att rättigheternas karaktär ofta gör det svårt
              att med precision ange när en kränkning ska anses ha begåtts.
              Det känns för mig väldigt underligt. På något vis har man sagt
              ja, men sedan säger man ändå nej genom att kasta in en brasklapp.
            </seg>
            <seg n="6b81e0c2">
              Herr talman! Jag skulle gärna vilja höra Elisabeth Björnsdotter
              Rahms förklaring till varför man säger ja men ändå nej. Kan Elisabeth
              Björnsdotter Rahm förklara för mig hur man kan göra på två olika
              sätt vid ett och samma tillfälle?
            </seg>
          </u>
          <note type="speaker" n="76704396">
            Anf. 46 ELISABETH BJÖRNSDOTTER RAHM (M) replik:
          </note>
          <u who="Q4939382" xml:id="i-cb7098fbfe0a8789-1" n="87b5c50a">
            <seg n="21a8c1b9">
              Herr talman! Carin Runeson har helt rätt. Sverige har i konsensus
              sagt ja till tilläggsprotokollet i ESK-konventionen. Det har vi
              gjort. Samtidigt har vi sagt att vi kanske inte tycker att det
              är den bästa vägen att gå när det gäller enskild klagorätt. Som
              det ser ut i dag har endast 41 länder ratificerat tilläggsprotokollet
              till ESK-konventionen, vilket jag tycker lite grann speglar komplexiteten
              i konventionen, om det verkligen är rätt väg att gå.
            </seg>
            <seg n="f44cea24">
              Det Sverige har sagt är att vi vill se hur man ska gå till väga
              för att på bästa sätt utnyttja ESK-konventionen.
            </seg>
          </u>
          <note type="speaker" n="5ec7f7b1">
            Anf. 47 CARIN RUNESON (S) replik:
          </note>
          <u who="Q3363839" xml:id="i-18ab865a1097144b-1" n="de5fc141">
            <seg n="70102234">
              Herr talman! Om jag inte minns fel ska tilläggsprotokollet träda
              i kraft den 5 maj i år. När betänkandet skrevs hade tio länder
              ratificerat tilläggsprotokollet. Jag får därför säga att det är
              oerhört glädjande att på de få veckor från det att betänkandet
              skrevs är antalet länder nu uppe i 41. Om den uppgiften är riktig
              har vi tagit ett rejält kliv framåt.
            </seg>
            <seg n="6a653b62">
              Tilläggsprotokollet varken upphäver eller på något vis rangordnar
              rättigheter, utan alla har samma tyngd. Genom att inte skriva
              på, vilket Sverige inte gjort, har man motarbetat dess möjlighet
              att träda i kraft. Nu finns det andra länder som har agerat klokare.
              Den svenska regeringen har alltså inte skrivit på. Jag måste säga
              att jag tycker att det faktiskt är lite pinsamt för en regering
              som påstår sig arbeta för de mänskliga rättigheterna.
            </seg>
            <seg n="d7f3fad1">
              Elisabeth Björnsdotter Rahm säger att det inte är rätt väg att
              gå. Vad är det som är fel? Förklara för mig vad det är som är
              fel, Elisabeth.
            </seg>
          </u>
          <note type="speaker" n="c8fb9425">
            Anf. 48 ELISABETH BJÖRNSDOTTER RAHM (M) replik:
          </note>
          <u who="Q4939382" xml:id="i-cb7098fbfe0a8789-2" n="87b5c50a">
            <seg n="3e2b6afa">
              Herr talman! Tilläggsprotokollet till ESK-konventionen är oerhört
              komplicerat. Därför har, som jag sade tidigare, inte alla länder
              ratificerat det. Den svenska regeringen har den bestämda hållningen
              att vi vill se vad som blir konsekvenserna av detta tilläggsprotokoll
              innan vi ratificerar det. Vi har gått med på att i konsensus godkänna
              ESK-konventionen, däremot inte ratificerat den på de grunderna.
            </seg>
          </u>
          <note type="speaker" n="f08b85c2">
            Anf. 49 BODIL CEBALLOS (MP) replik:
          </note>
          <u who="Q4942281" xml:id="i-bd8cbc1a1eef095b-1" n="c5807af3">
            <seg n="01097cdf">
              Herr talman! Jag har tre frågor. De gäller global nivå, EU-nivå
              och nationell nivå.
            </seg>
            <seg n="7460f298">
              Jag börjar med den globala nivån och går tillbaka till det som
              jag talade om tidigare, ett bindande regelverk gällande företagens
              ansvar. Som jag sade i mitt anförande tror jag att för de företag
              som sköter sig väl skulle det vara en hjälp på vägen om det fanns
              ett bindande regelverk och sanktioner för de företag som inte
              sköter sig. Det skulle gynna dem till exempel i konkurrens med
              icke-seriösa företagare. Därför har jag svårt att förstå varför
              regeringen inte vill arbeta för att man ska få ett bättre bindande
              regelverk.
            </seg>
            <seg n="e84fbd30">
              Att det ska vara frivilligt öppnar för väldigt mycket. Corporate
              social responsibility innebär att man lite grann kan välja och
              vraka, att välja det som man tycker är viktigast. Ett bindande
              regelverk för miljö, mänskliga rättigheter, socialt ansvarstagande
              etcetera tror jag skulle gynna svenska företag ute i världen.
              Jag anser att regeringen borde hålla med om det. Därför vill jag
              veta vad Elisabeth tycker om det.
            </seg>
            <seg n="82ec41b3">
              Nästa fråga handlar om de kulturella rättigheterna, som jag också
              tog upp i mitt förra inlägg. När vi tar in länder i EU ställer
              vi krav på att de ska respektera minoriteters rättigheter, inklusive
              de kulturella rättigheterna, men när länderna väl är med har vi
              inte längre några verktyg för att kunna ställa sådana krav. När
              det till exempel gäller Katalonien fick jag svaret av Carl Bildt
              att det kan vara en intern spansk angelägenhet. Det är klart att
              det kan vara en intern spansk angelägenhet, men hur kan vi trycka
              på för att de ska ta sitt ansvar? Det skulle jag vilja ha utrett
              lite grann.
            </seg>
          </u>
          <note type="speaker" n="da295e17">
            Anf. 50 ELISABETH BJÖRNSDOTTER RAHM (M) replik:
          </note>
          <u who="Q4939382" xml:id="i-cb7098fbfe0a8789-3" n="87b5c50a">
            <seg n="68fe78a5">
              Herr talman! Det var många frågor Bodil Ceballos hade. Jag skulle
              vilja börja med att säga att OECD har utarbetat riktlinjer för
              multinationella företag och hur de ska agera när det gäller mänskliga
              rättigheter, miljö, arbetsmiljö, anställningsförhållanden och
              så vidare. Vi har sagt att dessa rekommendationer inte är bindande,
              men regeringarna i anslutna länder stöder OECD:s rekommendationer.
              Här har Sverige valt att arbeta i en trepartssamverkan mellan
              stat, näringsliv och arbetstagarorganisationer. Vi ställer krav
              på att man ska följa de riktlinjer som OECD tagit fram gällande
              näringsliv och mänskliga rättigheter.
            </seg>
            <seg n="362558ab">
              När det gäller kulturella relationer och kulturella frågor inom
              EU kan jag hålla med Carl Bildt om att vi måste se om det är fråga
              om ett lands egna angelägenheter eller någonting som vi som utomstående
              part kan vara med och påverka och lyfta upp i debatten. Det måste
              avgöras från fall till fall, det vill säga när man anser att det
              är lämpligt att göra det.
            </seg>
          </u>
          <note type="speaker" n="a5e51cec">
            Anf. 51 BODIL CEBALLOS (MP) replik:
          </note>
          <u who="Q4942281" xml:id="i-bd8cbc1a1eef095b-2" n="c5807af3">
            <seg n="f298ebd4">
              Herr talman! Jag vet att OECD har riktlinjer och hur Sverige
              arbetar. Jag vet också att frågan är på agendan. Vi kommer dock
              inte ifrån att det är fråga om riktlinjer som inte är bindande.
              Det räcker inte med att regeringen stöder dem, utan det handlar
              om att de ska påverka hela vägen fram till där företaget är verksamt.
              Det är där det många gånger brister i dag. Med ett bindande regelverk
              och sanktioner skulle man kunna komma åt många av de företag som
              inte sköter sig. Det är dem man ska komma åt. De andra har stöd
              av att man sätter åt dem som inte sköter sig. Här når vi inte
              riktigt varandra, känner jag.
            </seg>
            <seg n="508f8cff">
              När det gäller kulturella rättigheter undrar jag varför det är
              vår angelägenhet då det handlar om länder utanför EU. Vi driver
              att Turkiet ska respektera kurdernas rättigheter. Vi driver att
              andra länder ska respektera sina minoriteters rättigheter. Men
              när vi kommer till de länder som finns i EU säger vi nej, det
              är ländernas eget ansvar. Jag menar att vi måste kunna trycka
              på de länder i EU som har samma problematik inbyggd som Spanien.
              Det finns fler länder än Spanien, och det kan komma ytterligare
              länder. Vi måste ha verktyg för att klara av den situationen.
            </seg>
            <seg n="843effe9">
              Jag tror absolut att vi kan vara en påtryckare just vad gäller
              de kulturella rättigheterna, som är så fundamentala för att människor
              ska kunna leva i fred i ett land.
            </seg>
            <seg n="2fbe7f2b">
              En sista fråga som handlar om migranterna här i Sverige: På vilket
              sätt är migrantarbetarkonventionen införlivad i den svenska lagstiftningen
              med tanke på det vi ser och har sett med REVA etcetera i tunnelbanan?
              Jag menar att vi inte lever upp till migrantarbetarkonventionen.
              Enligt utskottet har vi egentligen allt, så vi behöver inte underteckna
              den.
            </seg>
          </u>
          <note type="speaker" n="36a2dcc2">
            Anf. 52 ELISABETH BJÖRNSDOTTER RAHM (M) replik:
          </note>
          <u who="Q4939382" xml:id="i-cb7098fbfe0a8789-4" n="87b5c50a">
            <seg n="6296e658">
              Herr talman! De mänskliga rättigheterna gäller alla. Det har
              vi varit väldigt tydliga med och är överens om. Jag kan hålla
              med Bodil Ceballos om att Sverige ska ha en ledande roll och att
              Sverige ska vara en påtryckare där vi kan göra skillnad och ställa
              krav på att de mänskliga rättigheterna ska upprätthållas. Ja,
              det kan vi göra, och det gör vi i dag.
            </seg>
            <seg n="326ee54e">
              När det gäller migrantarbetarkonventionen är det precis som jag
              sade att inget land i EU har undertecknat den konventionen. Vi
              är eniga om att de lagar och regler som konventionen innefattar
              redan finns i vår lagtext. Där anser vi att vi har en starkare
              skrivning som gör att vi inte behöver underteckna migrantkonventionen.
            </seg>
          </u>
          <note type="speaker" n="64b68cf7">
            Anf. 53 HANS LINDE (V) replik:
          </note>
          <u who="Q1581082" xml:id="i-51bd43e3cfb87139-0" n="218148f2">
            <seg n="91d58bf3">
              Herr talman! Jag ska säga till Elisabeth Björnsdotter Rahm att
              anledningen till att jag blev politiskt aktiv en gång i tiden
              hemma i Trelleborg var att jag trodde på förändring, att förändring
              var möjlig att uppnå. När jag tittar ut över världen ser jag att
              vi under den tid jag har suttit i riksdagen sedan 2006 just sett
              förändring på flera punkter.
            </seg>
            <seg n="07c9158c">
              Den kanske största förändring som skett i världen under min tid
              i riksdagen är faktiskt det som har hänt med hbtq-personers rättigheter
              runt om på jordklotet. Vi har sett de senaste veckorna hur samkönade
              par har fått rätt att gifta sig i Frankrike, Nya Zeeland och Uruguay.
              Vi har sett framsteg inte bara i norra Europa utan runt om på
              jordklotet. I Argentina har man infört kanske världens kanske
              mest progressiva lagstiftning gällande transpersoners rättigheter,
              långt bättre än den skamliga lag som vi fortfarande har kvar i
              Sverige. I Nepal har man infört möjligheten att ha ett tredje
              juridiskt kön. I Sydafrika har man infört en könsneutral äktenskapslag.
              I det polska parlamentet har man valt in en öppet transsexuell
              kvinna, någonting vi fortfarande väntar på ska hända här i Sverige.
            </seg>
            <seg n="cb255d13">
              Vi ser att det har skett en maktförskjutning globalt. Även om
              det finns en ganska lång rad länder som fortfarande har en oerhört
              restriktiv och konservativ syn på de här frågorna ser vi att det
              har hänt någonting. I FN kan man nu lägga fram deklarationer och
              resolutioner om hbt-personers rättigheter, och de går igenom.
              Det finns nu alla möjligheter att bygga internationella allianser
              och vara framgångsrik på det här området, om man har viljan, om
              man har modet.
            </seg>
            <seg n="24c29bb3">
              Tyvärr konstaterar vi när vi läser betänkandet att de borgerliga
              partierna återigen säger nej till att Sverige ska driva kravet
              på en FN-konvention. Vi har konventioner när det gäller migrantarbetare,
              kvinnor, barn och personer med funktionsnedsättning, men vi saknar
              en konvention som skyddar hbtq-personer mot diskriminering.
            </seg>
            <seg n="2434d707">
              Frågan till Elisabeth Björnsdotter Rahm är: Varför säger ni nej
              till en konvention som skulle skydda hbtq-personer och deras rättigheter?
            </seg>
          </u>
          <note type="speaker" n="cd3bc68a">
            Anf. 54 ELISABETH BJÖRNSDOTTER RAHM (M) replik:
          </note>
          <u who="Q4939382" xml:id="i-cb7098fbfe0a8789-5" n="87b5c50a">
            <seg n="8ff2ced4">
              Herr talman! Jag ska börja med att säga att jag håller med Hans
              Linde: Politik är att vara engagerad i förändringar. Det är precis
              det vi har sett. Jag håller med Hans Linde om att just när det
              gäller hbtq-personers mänskliga rättigheter har det skett en stor
              förändring, vilket jag är väldigt tacksam över, och jag är glad
              att Sverige är drivande i de här frågorna.
            </seg>
            <seg n="dadc8f09">
              Det pågår ett stort arbete inom EU för att lyfta fram de här
              frågorna för att vi ska kunna hitta möjliga vägar för att alla
              människor ska ha samma rättigheter, även hbtq-personer. Det pågår
              alltså ett arbete inom EU.
            </seg>
          </u>
          <note type="speaker" n="37c55565">
            Anf. 55 HANS LINDE (V) replik:
          </note>
          <u who="Q1581082" xml:id="i-51bd43e3cfb87139-1" n="218148f2">
            <seg n="70f9f6a2">
              Herr talman! Jag frågade om det konkreta förslag som ligger på
              riskdagens bord i dag, nämligen krav från Vänsterpartiet som vi
              ställt i motioner om och om igen på att Sverige ska verka för
              en FN-konvention som skyddar hbtq-personer mot diskriminering
              på grund av sexuell läggning och könsidentitet. Även om det i
              många länder sker framsteg ser vi många länder där det finns enorma
              behov av stöd och uppbackning. En FN-konvention skulle vara en
              del i det arbetet.
            </seg>
            <seg n="e655d9c2">
              Det är nu ett halvt år sedan vi hade Pride här i Helsingfors
              och jag hade möjlighet att guida en grupp hbtq-aktivister i Sveriges
              riksdag. Vi var bland annat i kammaren. Det var hbtq-aktivister
              från länder som Algeriet, Uganda och Sudan, länder där det fortfarande
              är förbjudet att vara hbtq-person och inleda en samkönad relation.
              De hade behövt en sådan uppbackning som en FN-konvention skulle
              kunna innebära. Jag beklagar att man återigen från Moderaterna
              och de andra borgerliga partierna säger nej till detta.
            </seg>
            <seg n="8dae4e0b">
              Jag vill återkoppla till den diskussion som vi hade här med Carin
              Runeson angående de ekonomiska, sociala och kulturella rättigheterna.
              I den så kallade ESK-konventionen finns i dag i artikel 2 ett
              tydligt förbud mot diskriminering. Man har tolkat att detta förbud
              också omfattar diskriminering på grund av sexuell läggning och
              könsidentitet. Det är ett av många argument för att vi skulle
              behöva ett tilläggsprotokoll och att det skulle vara så bra om
              Sverige ratificerade det. Det skulle innebära att hbtq-personer
              fick en individuell klagorätt att lyfta frågor om diskriminering.
              Det skulle ge fler människor runt om på jordklotet rätten att
              kräva sina rättigheter gentemot sin regering. Även här ser vi
              att Moderaterna återigen tar på sig den roll de tyvärr haft alltför
              många gånger i svensk politik, att man bromsar och kommer i sista
              ledet när det gäller hbtq-personers rättigheter.
            </seg>
            <seg n="50bb0c4a">
              Jag är helt övertygad om att Elisabeth Björnsdotter Rahm och
              hennes parti kommer att göra som Moderaterna brukar göra i svensk
              politik: I sinom kommer de att inse att det här är bra, och då
              kommer de att följa efter oss i andra partier. Jag hoppas att
              vi inte behöver vänta alldeles för länge.
            </seg>
          </u>
          <note type="speaker" n="0eda74fa">
            Anf. 56 ELISABETH BJÖRNSDOTTER RAHM (M) replik:
          </note>
          <u who="Q4939382" xml:id="i-cb7098fbfe0a8789-6" n="87b5c50a">
            <seg n="bc4cde14">
              Herr talman! Som jag sade i mitt anförande kommer EU i år att
              presentera riktlinjer för mänskliga rättigheter och hbtq-personers
              rättigheter. Jag ser fram emot att få ta del av dessa riktlinjer.
            </seg>
            <seg n="7fac8ae9">
              När det gäller ESK-konventionen har vi konsensus, som jag sade
              till Carin Runeson tidigare, men vi har inte ratificerat tilläggsprotokollet.
              Vi vill se vilka konsekvenserna blir av den ratificeringen innan
              vi gör det. Det här är en komplexitet. Som sagt är det inte mer
              än 40 länder som har ratificerat tilläggsprotokollet.
            </seg>
          </u>
          <note type="speaker" n="82c13b1b">
            Anf. 57 ISMAIL KAMIL (FP):
          </note>
          <u who="Q5898640" xml:id="i-5772830fb83073dc-0" n="debaafb9">
            <seg n="116ae06e">
              Herr talman! Under många år har Sverige arbetat och arbetar fortfarande
              för att främja demokrati och mänskliga rättigheter i världen.
              Sverige måste fortsätta att vara den starka kraften för öppna
              samhällen, stödja demokratiutvecklingen och ha ett fortsatt starkt
              svenskt engagemang för mänskliga rättigheter. Vi har ett förtroendekapital
              i dessa frågor som inte många har och kan därför agera för global
              fred och säkerhet på ett sätt som inget annat land kan göra.
            </seg>
            <seg n="010426d9">
              Försvaret av mänskliga rättigheter har varit och ska vara en
              central del av Sveriges utrikespolitik. Därför är det viktigt
              att Sverige även i fortsättningen agerar för och har förhoppningar
              om en värld där människor kan leva i fred och inte förtrycks.
              Fokus måste ligga på att tillgodose individens grundläggande behov
              och syfta till att garantera friheter.
            </seg>
            <seg n="7f098c01">
              Herr talman! Med stöd av den allmänna förklaringen om de mänskliga
              rättigheterna, som antogs av FN för 65 år sedan, ska grundläggande
              normer för de mänskliga rättigheterna vara överordnade politiska,
              kulturella och religiösa skillnader. Alla stater har en skyldighet
              att värna alla människors lika värde och rättigheter. Ingen regering
              ska kunna hävda särskilda förhållanden som skäl för att kränka
              mänskliga rättigheter.
            </seg>
            <seg n="5088865d">
              Man kan fråga sig: Har dessa folkrättsliga åtaganden omsatts
              i praktisk handling i världen? Har dessa grundläggande normer,
              som slagits fast i FN:s allmänna förklaring och i ett antal folkrättsligt
              bindande konventioner, efterlevts?
            </seg>
            <seg n="4398ac09">
              Begreppet skyldighet att skydda är centralt i utvecklingen av
              folkrätten. Folkpartiet tycker att det är bra att fokus nu har
              flyttats från staters säkerhet till att människors säkerhet i
              stället sätts i första rummet.
            </seg>
            <seg n="fa87437e">
              Ett tydligt uttryck för principen skyldighet att skydda gavs
              i FN:s säkerhetsråds resolution 1973 om situationen i Libyen.
              Tyvärr har Ryssland och Kina blockerat allt agerande vad gäller
              Syrien. Civila dör, och civila mål attackeras varje dag medan
              säkerhetsrådet ser på.
            </seg>
            <seg n="c2dd0622">
              Herr talman! Det är inte acceptabelt att över 70 000 människor
              har mördats och att ett inbördeskrig pågår i Syrien utan något
              agerande från FN:s sida. Regimens våld gentemot det syriska folket
              har nu pågått i 25 månader medan världssamfundet ser på.
            </seg>
            <seg n="1fbaf894">
              Det är viktigt att Sverige står upp för de mänskliga rättigheterna
              i världen. När vi ser diktatorer begå brott mot mänskligheten
              ska vi inte avvakta och se på. När mänskliga rättigheter kränks
              ska vi inte blunda och gå förbi. Som medlem i FN har Sverige enligt
              FN-stadgan rätt och förpliktelse att agera för att främja respekt
              för mänskliga rättigheter.
            </seg>
            <seg n="7ba8b53f">
              Herr talman! Efter Förintelsen och andra världskrigets slut var
              den vanligaste meningen i varje människas mun: Aldrig mer. Det
              fruktansvärda som har hänt under Nazityskland får inte upprepas.
            </seg>
            <seg n="06a46deb">
              Tyvärr dröjde det inte länge innan det var dags för folkmord
              i bland annat Rwanda, Kurdistan, före detta Jugoslavien, Darfur
              med mera. Sverige måste vara en stark aktör vad gäller att försvara
              de universella normerna och värderingarna såsom demokrati, yttrandefrihet,
              jämställdhet och mänskliga rättigheter. Krig och väpnade konflikter
              är ett av de största hindren för länders utveckling. Målet måste
              vara att uppnå välstånd genom demokrati, mänskliga rättigheter
              och en fungerande rättsstat. Utan fred och säkerhet kan dessa
              mål inte uppnås.
            </seg>
            <seg n="87b96321">
              Herr talman! Ett starkt och välfungerande FN är en förutsättning
              för försvar av mänskliga rättigheter. Det underlättar att finna
              vägar och politiska lösningar för olika politiska och globala
              problem. Ett starkt och fungerande FN är garanten för fred och
              stabilitet i världen. Det blir lättare att skydda människor mot
              folkmord och brott mot mänskligheten. Demokrati och respekt för
              mänskliga rättigheter utgör en grund för en bättre värld där barnets
              rättigheter skyddas, där kvinnors rättigheter garanteras och där
              diskrimineringen och förföljelsen förebyggs.
            </seg>
            <seg n="a93f4e22">
              Genom att stärka den internationella brottsmålsdomstolen, ICC,
              kan man lättare skydda och försvara mänskliga rättigheter men
              också granska brott mot mänskligheten samt krigsförbrytelser.
              Att folkrätten och respekt för mänskliga rättigheter prioriteras
              och intar en framträdande roll i Sveriges utrikespolitik är välkommet.
              Det utgör en viktig del i arbetet för fred och säkerhet.
            </seg>
            <seg n="1622b4e9">
              Prioriteringen att stärka sambandet mellan demokrati, mänskliga
              rättigheter och utveckling byggd på rättsstatens principer ligger
              inte bara i Sveriges intresse utan i allas intresse för att vi
              ska kunna ha en värld där människor ska kunna leva i fred och
              frihet utan fruktan och nöd.
            </seg>
          </u>
          <note type="speaker" n="050087cb">
            Anf. 58 HANS LINDE (V) replik:
          </note>
          <u who="Q1581082" xml:id="i-51bd43e3cfb87139-2" n="218148f2">
            <seg n="bceac77f">
              Herr talman! Nu fick vi lyssna på Ismail Kamil under sex minuter.
              Det som slår mig är att här har vi en företrädare för Folkpartiet
              som står i en debatt om svensk utrikespolitik och mänskliga rättigheter
              i svensk utrikespolitik och håller ett anförande och inte med
              ett ord, inte med ett kommatecken nämns ordet kvinnor. Inte med
              ett ord eller ett kommatecken nämns ordet jämställdhet. Det är
              som om en majoritet av jordens befolkning har försvunnit ur Folkpartiets
              utrikespolitik.
            </seg>
            <seg n="10f38c44">
              Jag måste säga att jag blir förvånad. Hur är det möjligt för
              en folkpartist att hålla ett anförande i en debatt om mänskliga
              rättigheter utan att nämna alla de orättvisor, all den diskriminering
              och alla de brott och kränkningar som begås mot kvinnors rättigheter
              runt om på jordklotet? Jag är fullt medveten om att det är ett
              ganska klassiskt grepp från oppositionen att säga: Ni har inte
              nämnt någonting om detta i ert anförande. Det brukar vi ta till
              ibland, och det är inte alltid helt hederligt eller ärligt. Men
              nu talar vi om majoriteten av jordens befolkning.
            </seg>
            <seg n="49b67b8d">
              Jag minns en tid i denna kammare när det var Birgitta Ohlsson
              som företrädde Folkpartiet. Då var man garanterad att varje anförande
              i nästan varje debatt skulle vara ett brandtal för kvinnors rättigheter.
              Jag måste säga att jag många gånger stödde det som Birgitta sade.
              Hon hade många kloka invändningar.
            </seg>
            <seg n="e640d965">
              Men när Birgitta Ohlsson blev statsråd och i stället ersattes
              av tre män från Folkpartiet i utrikesutskottet dog uppenbarligen
              också engagemanget för kvinnors rättigheter. Jag har lyssnat,
              och jag har läst, och jag ser inte ett enda kommatecken från Folkpartiet
              när det gäller kvinnors rättigheter.
            </seg>
            <seg n="f25e4c88">
              Frågan till Ismail Kamil är: Varför är ni så tysta från Folkpartiet?
              Är det feministiska engagemanget dött och begravt nu när Birgitta
              Ohlsson har flyttat över på andra sidan vattnet?
            </seg>
          </u>
          <note type="speaker" n="b1f10060">
            Anf. 59 ISMAIL KAMIL (FP) replik:
          </note>
          <u who="Q5898640" xml:id="i-5772830fb83073dc-1" n="debaafb9">
            <seg n="6c7d109e">
              Herr talman! Hans Linde brukar vara noggrann med att lyssna.
              Tyvärr har han inte lyssnat den här gången.
            </seg>
            <seg n="611620ae">
              Jag ska upprepa det jag sade om jämställdhet: Sverige måste vara
              en stark aktör vad gäller att försvara de universella normerna
              och värderingarna såsom demokrati, yttrandefrihet, jämställdhet
              och mänskliga rättigheter. Jag har också tagit upp kvinnorna i
              ett annat stycke som du tydligen inte har lyssnat på: Demokrati
              och respekt för mänskliga rättigheter utgör en grund för en bättre
              värld där barnets rättigheter skyddas, där kvinnors rättigheter
              garanteras och där diskriminering och förföljelse förebyggs.
            </seg>
            <seg n="193edbde">
              Du har fel, Hans.
            </seg>
          </u>
          <note type="speaker" n="b53a84a9">
            Anf. 60 HANS LINDE (V) replik:
          </note>
          <u who="Q1581082" xml:id="i-51bd43e3cfb87139-3" n="218148f2">
            <seg n="32038e6f">
              Herr talman! Jag ber om ursäkt i så fall. Det är lätt att missa
              när man plockar in kvinnorna och jämställdheten i små pliktskyldiga
              bisatser och allmänna uppräkningar av vad man vill med världen.
              Då är det lätt att kvinnorna försvinner. Det är precis det vi
              ser, Ismail Kamil. I de fall då kvinnor finns med finns de i bästa
              fall med i de långa uppräkningarna och i de pliktskyldiga bisatserna.
              Men engagemanget och de konkreta förslagen var finns de någonstans?
            </seg>
            <seg n="3da5f9bb">
              Vi är flera här från oppositionen som har använt ganska mycket
              av vår talartid till att tala om brott mot kvinnors rättigheter
              och skyddet för kvinnors rättigheter runt om på jordklotet. Det
              är viktigt att bekämpa mödradödlighet och att hävda kvinnors rätt
              till sin egen kropp och till sexuell och reproduktiv hälsa och
              rättigheter.
            </seg>
            <seg n="311ea19c">
              Om detta sade Ismail Kamil ingenting. I stället har Folkpartiet
              tillsammans med de övriga tre borgerliga partierna valt att avslå
              alla förslag som finns från oppositionen om att Sverige tydligare
              ska skärpa sin profil när det gäller jämställdhet.
            </seg>
            <seg n="cf9349e0">
              Frågan kvarstår, Ismail Kamil. Vart tog jämställdhetspolitiken
              vägen? Vart tog det feministiska engagemanget vägen i Folkpartiet
              när Birgitta Ohlsson blev statsråd och ersattes av tre män från
              Folkpartiet i utrikesutskottet?
            </seg>
          </u>
          <note type="speaker" n="0a1c3591">
            Anf. 61 ISMAIL KAMIL (FP) replik:
          </note>
          <u who="Q5898640" xml:id="i-5772830fb83073dc-2" n="debaafb9">
            <seg n="ddac474e">
              Herr talman! Först hette det att kvinnor och jämställdhet inte
              berördes med ett ord eller ett kommatecken. Nu handlar det om
              bisatser.
            </seg>
            <seg n="1857bb21">
              Nej, Hans Linde, det är inte med ord man ska bekräfta om man
              jobbar för kvinnors rättigheter eller för jämställdhet. Det handlar
              om vad vi gör i praktiken. Vi har Birgitta Ohlsson, som är vår
              minister och som tar upp dessa frågor. Vi har den nya jämställdhetsministern
              Maria Arnholm som tar upp de här frågorna feministiska frågor,
              kvinnofrågor, jämställdhetsfrågor och mycket annat.
            </seg>
            <seg n="9a43685f">
              Detta är viktiga frågor för oss. Det gäller såväl jämställdhet,
              kvinnors rättigheter och hbt-frågor som barns rättigheter. Vi
              från Folkpartiet kommer inte att backa en millimeter när det gäller
              dessa frågor. Vi är aktiva, och vi kommer att behålla den ledartröja
              som vi har på oss i dessa frågor. Du kan vara lugn; dessa frågor
              kommer inte på något sätt att vara i bakgrunden. De kommer att
              vara i första ledet för oss i Folkpartiet. Det kan du vara lugn
              för.
            </seg>
          </u>
          <note type="speaker" n="82b46bc0">
            Anf. 62 ABIR AL-SAHLANI (C):
          </note>
          <u who="Q4118653" xml:id="i-914c44eef397404e-0" n="4407e0de" next="i-9cb36cac35f8305a-0">
            <seg n="41063364">
              Herr talman! I dag behandlar vi utrikesutskottets betänkande
              nr 15, som handlar om de mänskliga rättigheterna och svensk utrikespolitik.
              Med andra ord talar vi i dag om hur Sverige ska hålla fram de
              mänskliga rättigheterna i vår utrikespolitik.
            </seg>
          </u>
          <note n="f9761226">
            Jag börjar med att yrka bifall till förslaget i betänkandet och
            avslag på samtliga reservationer.
          </note>
          <u who="Q4118653" xml:id="i-9cb36cac35f8305a-0" n="4407e0de" prev="i-914c44eef397404e-0">
            <seg n="49c1d3fa">
              Det är glädjande att vi har kommit till en fas i utvecklingen
              där det är ett argument som håller när vi säger att en viss händelse,
              en företeelse eller en stats agerande bryter mot de mänskliga
              rättigheterna. Så var det inte förr, men i dag är det så. Argumentet
              att en stat kränker sina medborgares mänskliga rättigheter är
              ett argument som håller.
            </seg>
            <seg n="60eb5ba7">
              Det visar att de mänskliga rättigheterna är universella, odelbara
              och ska gälla lika för alla. De mänskliga rättigheterna ska inte
              enbart vara en lyx för oss människor som bor i västländer. Samtidigt
              är det viktigt att påpeka att det är mycket svårt att efterleva
              kraven på mänskliga rättigheter i icke-demokratiska stater, och
              däri ligger den största utmaningen. Utan en fungerande demokrati
              är det förbaskat svårt att förverkliga de mänskliga rättigheterna.
            </seg>
            <seg n="39ff658a">
              Därför är denna fråga inte enbart juridisk utan i allra högsta
              grad också politisk. Och därför är de mänskliga rättigheterna
              också så viktiga att ständigt framhålla och i alla sammanhang
              lyfta fram varje kvinnas, varje mans och varje barns rättigheter.
            </seg>
            <seg n="06d9040e">
              Herr talman! I många människors liv är FN det största hoppet.
              Utlämnade åt diktatorer, krig, svält och törst ser många människor
              FN som symbolen för hoppet om en bättre morgondag, om att någon
              där ute bryr sig, om att någon orkar se och inte bara blundar
              och går sin väg.
            </seg>
            <seg n="3ec9f4c5">
              För mig personligen var det genom en FN-resolution jag fick tillbaka
              min far. Han hade suttit i Abu Ghraib, det ökända irakiska fängelset
              i utkanten av Bagdad, i tio års tid, och jag var fråntagen min
              far under min barndom, men genom FN-resolutionen fick jag tillbaka
              honom. Detta med FN som symbolen för hopp är något jag tror att
              många människor som lever i hopplöshet i världen står för. För
              mig är också FN mycket personligt. Jag är väl medveten om att
              det inte är jag som äger FN, men jag tror att FN är personligt
              för många människor just för att det är symbolen om hoppet.
            </seg>
            <seg n="25bf4374">
              Trots denna mycket viktiga position för världens befolkning har
              FN inte kunnat uträtta sitt jobb. FN behöver fortsatt reformeras
              för att bli ett folkens FN, inte enbart staters FN. Självklart
              är det en sammanslutning av stater i dag, men vi måste orka vända
              på steken. Vi måste få FN att bli folkens, människors, FN och
              inte enbart staters.
            </seg>
            <seg n="fb280e1a">
              När vi pratar om ansvaret att skydda, responsibility to protect,
              är det ofta diskussioner om staters gränser, interna angelägenheter
              och suveränitet. Det finns en verklig konflikt mellan de artificiella
              gränser som stater har och vad stater gör mot sina befolkningar,
              inom sina gränser. Vi premierar staters rättigheter före människors
              rättigheter. Det är en reell konflikt som jag anser måste adresseras.
              Vi måste skifta fokus.
            </seg>
            <seg n="9948cba8">
              Det skulle göra att FN lättare kunde fatta beslut om när det
              internationella samfundet ska agera eller ingripa. Det är problemet
              i till exempel FN:s säkerhetsråd och FN:s råd för mänskliga rättigheter.
              Där sitter icke-demokratiska stater. Det är ett riktigt problem,
              och det måste adresseras.
            </seg>
            <seg n="d01d622b">
              Sverige har varit pådrivande i FN:s reformarbete under olika
              regeringar, och det är jag stolt över, men vi får inte låta reformarbetet
              avstanna.
            </seg>
            <seg n="ee1a0291">
              Herr talman! Lissabonfördraget ger EU möjligheter att tydligare
              arbeta för demokrati och mänskliga rättigheter. Det behöver dock
              ständigt utvecklas och bättre anpassas till de rådande omständigheterna
              runt om i vår värld, i Europa och i Sverige. Därför tycker Centerpartiet
              att det är bra att det i 2013 års utrikesdeklaration slogs fast
              att Sverige vill stärka skyddet och få till stånd en effektiv
              granskning av respekten för de mänskliga rättigheterna inte bara
              i EU utan i hela Europa. Därför är det särskilt välkommet med
              det strategiska ramverk och den handlingsplan för mänskliga rättigheter
              och demokrati som antogs av EU i juni 2012.
            </seg>
            <seg n="b514017b">
              Det är första gången som unionen har ett sammanhållet strategiskt
              ramverk, alltså ett verktyg. Kanske är det viktigaste målet, som
              jag ser det, att mänskliga rättigheter ska ingå i alla former
              av utrikespolitik som EU bedriver. Mänskliga rättigheter ska vara
              en ledstjärna i den utrikespolitik som EU bedriver. Det är oerhört
              viktigt.
            </seg>
            <seg n="c4b79586">
              EU har ett särskilt ansvar att alltid lyfta fram de här frågorna
              och vara en förkämpe för dem. Det som skiljer EU från FN är att
              EU består av demokratiska stater, och därför har vi ett särskilt
              ansvar för de mänskliga rättigheterna och för en fortsatt demokratisk
              utveckling runt om i världen och i Europa.
            </seg>
            <seg n="ef03ad53">
              Samtidigt är det mycket viktigt att vi inom unionen inte hycklar
              utan har ögonen öppna för utvecklingen i våra egna länder och
              i vår egen union. Det gäller på unionsnivå, hur unionen som helhet
              och som byråkratisk apparat utvecklas, och också vad vi i våra
              egna länder, i medlemsstaterna, gör.
            </seg>
            <seg n="e6e7aa60">
              Jag vaknar inte varje dag och är jättestolt över medlemsstaterna
              i unionen. Till exempel är jag inte särskilt glad över Frankrikes
              behandling av sina minoriteter, över hur konstitutionen förändras
              i Ungern, över hur Polen jagar kvinnor som vill göra abort eller
              hur många av de europeiska länderna fortfarande ser på homosexualitet
              som en sjukdom som måste motarbetas. Detta är jag inte stolt över.
              En intern revidering och en ständig övervakning av de mänskliga
              rättigheterna inom EU behövs alltså.
            </seg>
            <seg n="2a7fec9e">
              Herr talman! Att nämna Irak när det handlar om mänskliga rättigheter
              är lite grann som att svära i kyrkan. Det sker en hel del avrättningar
              av människor även om det finns en rättsprocess bakom. Människor
              tvångsförflyttas på grund av sin sekttillhörighet eller sin religiositet.
              Det finns jättemånga utmaningar. Men ett gott exempel finns, och
              det är kurdernas situation. Man har utvecklats från en etnisk
              diktatur där det kurdiska språket var förbjudet, det var förbjudet
              att ge sina barn kurdiska namn eller att ta på sig kurdiska kläder.
              Ens hus kunde bli jämnat med marken bara för att man var kurd,
              och kemiska vapen användes utan någon tveksamhet mot kurdiska
              byar bara för att de var kurdiska.
            </seg>
            <seg n="aabb6d89">
              I dag åtnjuter kurderna i Irak en självständighet som är garanterad
              både i den politiska processen och i konstitutionen. Folk kan
              prata sitt eget språk. Det kurdiska språket i Irak är ett av två
              officiella språk i landet, så regeringen är skyldig att trycka
              allt sitt material på både kurdiska och arabiska. Det går att
              sjunga på kurdiska, det finns studior och massor med tv-kanaler.
              Kurdiska språket är ett skolspråk och ett universitetsspråk. Detta
              finns ingen annanstans i regionen. Här kan man lära sig av Irak,
              även om det fortfarande finns många utmaningar och kränkningar
              av de mänskliga rättigheterna pågår.
            </seg>
            <seg n="dff1b586">
              Det kanske är en liten tröst för oss som bor utanför Irak, men
              jag är helt övertygad om att det är en stor tröst för den kurdiska
              befolkningen.
            </seg>
            <seg n="de0eab80">
              Herr talman! Den största solidariteten är att dela med sig av
              sitt hem, inte enbart genom vackra ord och bistånd. Jag är särskilt
              stolt över att Centerpartiet i dag är det enda partiet i Sverige
              som klart och tydligt står för fri rörlighet och invandring. I
              Centerpartiet är vi inte rädda för andra människor. Vi tror att
              människors rätt till ett liv i värdighet är långt viktigare än
              statens rätt att konservera sina egna gränser och därmed utestänga
              människor.
            </seg>
            <seg n="fe899b4a">
              Herr talman! Jag vill även adressera de stater som ger sig själva
              rätten att frånta sina medborgare deras liv. Dödsstraffet är det
              ultimata förtryck en stat kan bedriva mot sin egen befolkning.
              Riksdagens grupp för mänskliga rättigheter, som har rätt nära
              samarbete med Amnesty, skriver minst en gång i månaden olika brev
              till regeringar runt om i världen med vädjan om att de inte ska
              avrätta sina medborgare.
            </seg>
            <seg n="2f0cb786">
              Avslutningsvis: Det sägs att den största förtryckaren i världen
              är fattigdom. Kanske är det så. Men jag vill också lägga till
              ofrihet, att ständigt leva i ovärdighet och att fråntas sin mänskliga
              värdighet när man våldför sig på kvinnors kroppar, när barn tvingas
              trycka på avtryckaren till ett automatvapen för att kanske döda
              sina föräldrar, sina nära eller andra medmänniskor och när män
              sätts i fängelse för sina åsikter. Att frånta människan hennes
              värdighet är den grövsta formen av förtryck.
            </seg>
          </u>
          <note type="speaker" n="ef6e7cc2">
            Anf. 63 BODIL CEBALLOS (MP) replik:
          </note>
          <u who="Q4942281" xml:id="i-bd8cbc1a1eef095b-3" n="c5807af3">
            <seg n="e7d20816">
              Herr talman! Jag vill börja med att fråga vad Abir menade. Jag
              tyckte att du sade att MR gäller när man kommer ut i världen.
              Jag förstod inte riktigt på vilket sätt.
            </seg>
            <seg n="2d1ff465">
              Jag tänker så här: När vi talar om MR här i Sverige talar vi
              oftast om de politiska och medborgerliga mänskliga rättigheterna.
              Det är det som har störst fokus. De ekonomiska, sociala och kulturella
              är lite vid sidan av. Men sedan kan man komma till exempel till
              Indien. Vi var på utskottsresa för några år sedan och besökte
              MR-kommittén. De talade i princip bara om de ekonomiska, sociala
              och kulturella rättigheterna hela tiden och om hur viktiga de
              var.
            </seg>
            <seg n="549dfae2">
              Det beror alltså på vart i världen man kommer. Visst, vi säger
              mänskliga rättigheter, och alla tänker positivt på någon del av
              de här mänskliga rättigheterna. Men det är inte så att vi talar
              samma språk. Därför undrar jag lite grann vad det var du tänkte
              på.
            </seg>
            <seg n="b179aceb">
              Sedan tänker jag på det du sade om MR, att de inte kränks lika
              mycket, i alla fall, i demokratier. Men det är ändå så att MR
              ständigt kränks, också i demokratier, även i Sverige. Det är viktigt
              att man har den här granskningen, som du talar om. Det handlar
              om att vi ska ha en granskning i EU-länderna.
            </seg>
            <seg n="4bd6bbec">
              Det som jag funderar över när det gäller EU är: Varför ska den
              här granskningen också handla om MR i utrikespolitiken? Det är
              oerhört viktigt att EU granskar vad de själva gör, för där är
              det brister. Det är svårt att granska sig själv, men vi får inte
              låta bli att granska EU bara för att det är svårt. Vi måste vara
              framåt där också.
            </seg>
            <seg n="5feafdf2">
              Men det som jag egentligen ville fråga om är just det som jag
              tog upp i min förra fråga till Elisabeth om företagens ansvar.
            </seg>
            <seg n="2a9c77df">
              Jag vet inte om ni i Centerpartiet, som är ett företagsvänligt
              parti, delar uppfattningen att de här riktlinjerna ska vara frivilliga
              eller om ni också ser behovet av att ha bindande regelverk för
              att stötta de goda företagen i konkurrensen med de dåliga företagen.
            </seg>
          </u>
          <note type="speaker" n="6b26618e">
            Anf. 64 ABIR AL-SAHLANI (C) replik:
          </note>
          <u who="Q4118653" xml:id="i-f835695a9e59e9a3-0" n="4407e0de">
            <seg n="0737a4bb">
              Herr talman! Tack, Bodil Ceballos, för dina frågor! Jag tror
              inte att jag förstod dina två första frågor, men du kanske kan
              återkomma till dem.
            </seg>
            <seg n="9e86d052">
              Jag lyfte precis i mitt anförande att det är oerhört viktigt
              att vi inte hycklar, att vi tittar på vad vi gör både inom EU
              och i varje land. Det handlar om hur vi hanterar och bemöter de
              mänskliga rättigheterna i de nationella staterna men också internt
              i EU, som en byråkratisk apparat. Hur hanterar man EU-medborgare,
              och hur ser den demokratiska processen ut däremellan?
            </seg>
            <seg n="0c59442e">
              Det tycker jag är viktigt. Det är nämligen någonting som jag
              har lärt mig av mitt arbete, till exempel när jag var i Irak och
              pratade om att man i demokratiska stater gör så här. Då är det
              lätt att slå hål på min argumentation genom att bara säga: Men
              ni i väst låter ju inte kvinnor bära slöja. Är det demokratiskt
              att en kvinna inte får välja sin klädsel?
            </seg>
            <seg n="afc13bb0">
              Hur hanterar vi våra egna processer? Hur ser vi på mänskliga
              rättigheter i våra egna kretsar, i våra egna länder? Det är oerhört
              viktigt.
            </seg>
            <seg n="0ba2d7a3">
              Detta är inte bara nyttigt för oss som politiker. Det är jätteviktigt
              för våra medborgare att vi har den respekten för deras rättigheter
              som individer. Men det är också viktigt för vår trovärdighet som
              en aktör internationellt för de mänskliga rättigheterna.
            </seg>
            <seg n="b8dcaf0a">
              Jag är inte alls rädd för ett införande av en intern revision
              och en intern utvärdering. Tvärtom förstår jag inte varför det
              inte har hänt tidigare. Samtidigt är det viktigt att vi, när vi
              har en sådan här intern utvärdering och en revidering, har instanser
              dit människor kan vända sig och klaga, så att de får någon form
              av upprättelse och en lösning på det problem som man har hittat.
            </seg>
            <seg n="7dff7d2e">
              Jag får kanske återkomma till företagsansvar i nästa replik,
              för jag blev lite eld och lågor över det här, så jag hinner nog
              inte nu.
            </seg>
          </u>
          <note type="speaker" n="56cd227c">
            Anf. 65 BODIL CEBALLOS (MP) replik:
          </note>
          <u who="Q4942281" xml:id="i-bd8cbc1a1eef095b-4" n="c5807af3">
            <seg n="ebc20fe6">
              Herr talman! Då tror jag att Abir och jag är överens om just
              det här med det interna, att vi också måste titta på oss själva.
            </seg>
            <seg n="9802b137">
              Jag träffar många migranter här i Sverige och i andra EU-länder.
              Många gånger är det människor som har kommit till oss. De ser
              Sverige och EU som garanter för demokrati, mänskliga rättigheter
              etcetera. Sedan kommer de hit och blir oerhört besvikna, för de
              upplever inte att vi faktiskt respekterar de mänskliga rättigheterna.
            </seg>
            <seg n="e267a961">
              Hela asylprocessen är ju på något sätt ett sätt att knäcka människor
              vid fotknölarna.
            </seg>
            <seg n="6f3632c7">
              Det är många sådana frågor som jag tror att det är viktigt att
              vi tittar på. Det handlar om att vi granskar oss själva och att
              vi måste rätta till det som vi gör fel och ta det på allvar. Vi
              kan inte bara säga att mänskliga rättigheter är viktiga och universella
              etcetera. Vi måste också leva efter det själva.
            </seg>
            <seg n="59762829">
              Vi talar varje år om mänskliga rättigheter i svensk utrikespolitik,
              men vi talar inte om mänskliga rättigheter i svensk inrikespolitik.
              Jag tror att vi har haft ett sådant betänkande en gång under de
              år som jag har suttit i riksdagen.
            </seg>
            <seg n="297c268f">
              Men jag tror att du får återkomma till företagsfrågan. Det skulle
              vara väldigt bra, tycker jag, om Centerpartiet kunde ansluta sig
              till tanken att stötta de goda företagarna i kampen mot de mindre
              goda och se till att det verkligen finns ett stöd för dem med
              hjälp av bindande regelverk när det gäller deras ansvar för mänskliga
              rättigheter och miljö etcetera.
            </seg>
          </u>
          <note type="speaker" n="2149ac10">
            Anf. 66 ABIR AL-SAHLANI (C) replik:
          </note>
          <u who="Q4118653" xml:id="i-f835695a9e59e9a3-1" n="4407e0de">
            <seg n="4cde9be1">
              Herr talman! Jag har själv en gång i tiden varit flykting. Jag
              blev lovad guld och gröna skogar av min smugglare, som självklart
              ville åt våra pengar för att smuggla in mig till Sverige. Det
              är klart att det höjde ribban för mina förväntningar. Och så var
              inte verkligheten 1991 och 1992. Det var någonting helt annat
              än vad smugglarna utlovade och vad jag hade för bild av Sverige.
            </seg>
            <seg n="27dd8db7">
              Förväntningarna kanske inte motsvarar verkligheten, men jag tror
              att det är oerhört viktigt att bevara rättssäkerheten i asylprocessen,
              att det inte blir en godtycklighet när det gäller vilka som får
              stanna. Det är viktigt att man har en rättsprocess som respekterar
              mänskliga rättigheter. Det är oerhört viktigt. Men det är en migrationsdiskussion.
            </seg>
            <seg n="d1084485">
              Sedan gäller det socialt ansvar i företagande utanför landets
              gränser och om man är beredd att ha bindande avtal och så vidare.
              Det är en väldigt tilltalande tanke, Bodil Ceballos. Det erkänner
              jag. Men jag skulle inte tro att det skulle bidra till att fler
              i de länderna sattes i arbete. När jag ser att ett företag, till
              exempel ett svenskt företag, etableras utomlands blir jag särskilt
              glad för att människorna i det landet får ett arbete. I andra
              hand blir jag glad för att det skapar intäkter till den svenska
              ekonomin.
            </seg>
            <seg n="0a16f41e">
              Men i första rummet blir jag glad för att de här människorna
              får ett arbete och kan lyfta sig själva ur fattigdom.
            </seg>
            <seg n="1110f7ed">
              Sedan är det upp till oss konsumenter här i Sverige att faktiskt
              göra informerade val. Det är så vi kan få företagen själva att
              vilja göra rätt för sig. Jag tror inte att fler regler, mer krångel,
              skulle skapa en större medvetenhet. De goda företagen vill göra
              rätt för sig, och dem måste vi stötta genom att konsumera mer
              av deras produkter.
            </seg>
            <seg n="9c0e425e">
              Jag är för frihandel, och jag hoppas på mindre krångel, inte
              mer.
            </seg>
          </u>
          <note type="speaker" n="4d480b93">
            Anf. 67 CARIN RUNESON (S) replik:
          </note>
          <u who="Q3363839" xml:id="i-18ab865a1097144b-2" n="de5fc141">
            <seg n="73590c3a">
              Herr talman! Abir Al-Sahlani sade i sitt anförande att de mänskliga
              rättigheterna är universella och odelbara. Det skriver vi väl
              alla under på. Så är det ju.
            </seg>
            <seg n="39c2f03f">
              Abir sade också att det ibland är svårt att efterleva de mänskliga
              rättigheterna. Det vet vi också, att så är fallet, inte minst
              i odemokratiska länder.
            </seg>
            <seg n="961a1df1">
              Vidare sade Abir Al-Sahlani att MR-frågan är politisk och den
              ska vara en ledande stjärna i allt arbete och att FN är människors
              hopp. Det tycker jag låter väldigt bra.
            </seg>
            <seg n="f08be4a1">
              Osökt kommer jag tillbaka till det här med FN:s tilläggsprotokoll
              om ESK-rättigheterna. Abir Al-Sahlani talade om vad hon inte är
              glad över, herr ordförande. Det var intressant, och i allt väsentligt
              kan jag skriva under på det.
            </seg>
            <seg n="31cd9611">
              Men då, Abir Al-Sahlani, undrar jag: Är du glad eller inte glad
              över att Sverige inte har ratificerat FN:s tilläggsprotokoll om
              ESK-rättigheterna?
            </seg>
          </u>
          <note type="speaker" n="2f0aa360">
            Anf. 68 ABIR AL-SAHLANI (C) replik:
          </note>
          <u who="Q4118653" xml:id="i-f835695a9e59e9a3-2" n="4407e0de">
            <seg n="d97ea56a">
              Herr talman! Än så länge är jag glad att vi inte har gjort det,
              för jag tror inte på vackra ord, fler protokoll och fler tillägg.
              Jag tror att vi gör oss själva en otjänst genom att skriva på
              komplicerade tilläggsprotokoll som inte är relaterade till vår
              verklighet. Jag skulle hellre vilja se ett annat engagemang, kanske
              ett bilateralt samarbete med de länder där dessa rättigheter kränks,
              och därför är jag glad över att vi inte har ratificerat det än
              så länge.
            </seg>
          </u>
          <note type="speaker" n="8117cd4f">
            Anf. 69 CARIN RUNESON (S) replik:
          </note>
          <u who="Q3363839" xml:id="i-18ab865a1097144b-3" n="de5fc141">
            <seg n="f2ba7430">
              Herr talman! Nu är det ändå så att det här protokollet möjliggör
              för människor som har fått sina sociala rättigheter kränkta på
              nationell nivå. Nu kan man lämna in klagomål till den FN-kommitté
              som bevakar statens efterlevnad av konventionen. Jag tycker inte
              att det är något fel i det.
            </seg>
            <seg n="adb5ff09">
              Det är klart att vi inte kommer någonvart om vi bara skriver
              en massa protokoll och vackra ord, men många gånger är det ändå
              ett tilläggsprotokoll, ett skrivet dokument som innebär att man
              har kommit överens om någonting som man också måste hålla och
              efterleva.
            </seg>
            <seg n="23003d00">
              Jag tycker fortfarande att Sveriges borgerliga regerings hållning
              när det gäller detta, det vill säga att vänta och se, är lite
              feg. Jag tycker att ni borde ha visat mycket mer engagemang i
              den här frågan. Vi borde ha varit med tidigt och ratificerat detta.
              Elisabeth Björnsdotter Rahm försökte ju förklara regeringens hållning
              i den här specifika och viktiga frågan, men jag måste säga att
              jag inte är särskilt övertygad. Jag känner det lite grann som
              att man har om inte slarvat bort det så ändå inte tagit det på
              allvar.
            </seg>
            <seg n="718844be">
              Jag vill återigen fråga Abir Al-Sahlani: Varför är det bättre
              att vänta och se? Varför är det inte bra att vara ett av de första
              länderna som engagerar sig mer i den här frågan? Det hjälper många
              människor i länder där man har det svårt.
            </seg>
          </u>
          <note type="speaker" n="0dd7b5ba">
            Anf. 70 ABIR AL-SAHLANI (C) replik:
          </note>
          <u who="Q4118653" xml:id="i-f835695a9e59e9a3-3" n="4407e0de">
            <seg n="81fb70e0">
              Herr talman! Tack, Carin Runeson, för dina frågor! Jag tror inte
              att det är fel att vara först på banan, först på bollen, men det
              betyder inte att man är engagerad, att man har ett riktigt engagemang
              och att man är beredd att betala skattepengar för det.
            </seg>
            <seg n="06f90385">
              Vi gör det däremot via våra biståndspengar. Vi hjälper till att
              bygga demokratiska strukturer, vi har jämställdhetsfokus, vi har
              fattigdomsbekämpning och så vidare. På det praktiska planet har
              vi alltså visat att vi är beredda att satsa pengar på det här,
              och det gör vi.
            </seg>
            <seg n="27549a3c">
              Men det vi också måste hålla i huvudet när vi pratar om människor
              som blir utsatta för sådana kränkningar och för den typen av förtryck
              är att deras främsta problem inte är FN:s protokoll. Deras främsta
              problem, det största problemet som de lider av, är att de lever
              i icke-demokratiska stater, i ofrihet och med dagliga kränkningar.
              Det är det vi måste adressera snarare än att bråka om ett protokoll.
            </seg>
            <seg n="9552bbff">
              Detta måste vi adressera: ofrihet och icke-demokratier. Det får
              Sverige aldrig blunda för. Där måste vi vara förkämpar. Där gör
              vi också väldigt mycket, men vi skulle kunna göra ännu mer.
            </seg>
          </u>
          <note type="speaker" n="d5564602">
            Anf. 71 DÉSIRÉE PETHRUS (KD):
          </note>
          <u who="Q4972645" xml:id="i-351591254461b8d2-0" n="3ce3ecc0">
            <seg n="85b3216c">
              Herr talman! Det här betänkandet handlar om mänskliga rättigheter
              som alla här har pratat om före mig och nu jag också. Det här
              är, som jag också tänkte, ett begrepp som vi ofta använder men
              som verkligen förtjänar en fördjupad debatt och förklaring till
              vad det faktiskt handlar om.
            </seg>
            <seg n="7dd6fc51">
              Det är svårt att omfatta alla mänskliga rättigheter i en debatt,
              och därför har utskottet delat upp olika prioriteringar. Förra
              året var det kring olika regioner som Afrika och Latinamerika
              bland annat. Det här betänkandet har fokus på grundläggande rättigheter,
              barnets rättigheter, förföljelse på grund av sexuell läggning,
              rättigheter för personer som tillhör ursprungsbefolkning och så
              vidare. Jag kommer inte heller att hinna ta upp alla delar ens
              i det här betänkandet, men jag ska försöka lyfta fram några områden
              som är viktiga för oss kristdemokrater.
            </seg>
            <seg n="31309d0b">
              Grundläggande mänskliga fri- och rättigheter kom till för att
              försvara framför allt människovärdet och syftar till att garantera
              människor ett liv i frihet från fruktan och nöd. För dem som lever
              i ofrihet ger de grundläggande mänskliga rättigheterna hopp om
              ett liv i värdighet, bortom åsiktsregistrering, förföljelse och
              förtryck. De mänskliga fri- och rättigheterna är som flera har
              varit inne på okränkbara, odelbara och universellt giltiga. Det
              är alla staters skyldighet att se till att de efterlevs.
            </seg>
            <seg n="ac5cf162">
              Människors ofullkomlighet och ibland också dess värre deras totala
              ondska gör dock att de mänskliga fri- och rättigheterna dagligen
              kränks och inskränks. Om det så rör sig om rätten till rent vatten
              eller rätten att utöva sin religion bryter stater dagligen mot
              FN-stadgan om de mänskliga rättigheterna.
            </seg>
            <seg n="8229390a">
              För oss kristdemokrater är de mänskliga fri- och rättigheterna
              en grundförutsättning för bekämpandet av fattigdom och för en
              hållbar utveckling. Med ökad tillgång till mänskliga fri- och
              rättigheter minskar människors ekonomiska fattigdom. Det är vår
              övertygelse.
            </seg>
            <seg n="be6e3e79">
              En av alliansregeringens prioriteringar inom utrikespolitiken
              är just att värna demokrati och mänskliga rättigheter. Vi använder
              därför en del av våra biståndspengar till det särskilda demokratistödet
              som går till svenska partiknutna organisationer, det vi kallar
              för PAO-stödet. Tanken är att använda och utveckla stöd till nya
              demokratier och till att försöka stödja demokratikämpar som verkar
              i diktaturer.
            </seg>
            <seg n="76572e34">
              Herr talman! Genom historiens gång har Europa dess värre inte
              alltid stått för och värnat det okränkbara människovärdet. EU
              är dock ett levande exempel på medlemsstaternas vilja att göra
              upp med sitt förflutna. Mänskliga fri- och rättigheter står nu
              i centrum för EU:s agerande, såväl inom som utom unionens gränser.
              Vi ställer krav på de länder som ska komma in i gemenskapen, men
              lika viktigt är det också att vi nu fortsätter hävda att de här
              rättigheterna och värderingarna ska fortsätta att vara en tydlig
              del av EU:s gemensamma normer och värderingar. Även om den konkreta
              politiken naturligtvis kommer att vara olika i de olika länderna
              får vi inte tumma på de grundläggande värderingarna.
            </seg>
            <seg n="918e8543">
              FN är det främsta forumet för att stärka de mänskliga fri- och
              rättigheterna globalt. Som en av organisationens större givare
              måste Sveriges roll bättre återspeglas inom FN, inte minst på
              området mänskliga rättigheter.
            </seg>
            <seg n="90e1f995">
              Dess värre misslyckas ibland FN med att klara sin uppgift. Folkmordet
              i Rwanda stoppades till exempel inte. FN har därefter fått gå
              in i självkritik som lyft fram nya mekanismer för att göra FN
              mer ansvarstagande. Där säkerhetsrådet inte kan enas finns nu
              möjlighet att via generalförsamlingen fatta beslut om åtgärder
              genom det som kallas för Uniting for Peace, vilket betyder att
              en majoritet av stater kan köra över ett förlamat säkerhetsråd.
            </seg>
            <seg n="c927f242">
              På den internationella arenan finns i dag ett viktigt instrument
              för att skipa rättvisa. Den internationella brottmålsdomstolen
              ICC fyller en viktig funktion som vi måste fortsätta att värna.
              I före detta Jugoslavien, Rwanda, Darfur och östra Kongo finns
              krigsförbrytelser, folkmord och brott mot mänskligheten dokumenterade,
              och många fall har också lett till fällande domar.
            </seg>
            <seg n="5facaedb">
              Men det krävs ett fortsatt stöd från Sverige till ICC för att
              inte straffrihet för förövare får råda. Då tänker jag särskilt
              på dem som använder sexuellt våld som krigföring och de som använder
              barnsoldater. För att säkerställa att de ansvariga för tragedier
              som det stora antalet våldtäkter och folkfördrivningar som pågår
              i östra Kongo ställs till svars måste Romstadgan gälla och EU:s
              krav på borttagen straffrihet vinna universell giltighet, samtidigt
              som överlämnande av misstänkta krigsförbrytare underlättas. Att
              ICC:s nye chefsåklagare nu vill prioritera hårdare tag mot sexuell
              krigföring är något som vi välkomnar.
            </seg>
            <seg n="822b48b1">
              Herr talman! Utveckling handlar inte endast om att skapa en bättre
              värld här och nu. Lika mycket handlar det om att skapa hållbarhet
              över generationsgränser. Barns rättigheter får aldrig nedprioriteras
              utan måste vara ett centralt element i all politik, inte minst
              i utrikespolitiken. Det är barnen som är vår framtid.
            </seg>
            <seg n="04111840">
              Just som vi kristdemokrater vill stärka respekten för barns rättigheter
              i Sverige genom att göra FN:s barnkonvention till svensk lag,
              lika kraftfullt vill vi motverka kränkningar av barns rättigheter
              globalt. Barn, var de än må leva, måste få vara just barn. Fler
              av världens stater måste därför nu ta sitt ansvar och ratificera
              ILO:s konventioner om de värsta formerna av barnarbete och minimiålder.
              Sverige har gjort en del, men vi måste göra mer.
            </seg>
            <seg n="cbdf4cdd">
              På samma sätt som barnarbete är oförenligt med FN:s barnkonvention
              är barnaga det, vilket FN:s barnrättskommitté har fastslagit.
            </seg>
            <seg n="83dafae9">
              Att slå barn är att slå på barns fri- och rättigheter. Trots
              detta är barnaga alltjämt tillåtet i alldeles för många länder,
              till och med, som någon tidigare har varit inne på, i 11 av EU:s
              27 medlemsstater. Det är inte okej. Vi kristdemokrater menar att
              Sverige, som det föregångsland vi är på området, måste fortsätta
              att gå i förtruppen för ett globalt förbud mot barnaga. Här vet
              vi att Unicef gör ett fantastiskt arbete, och flera riksdagsledamöter
              har deltagit genom att göra resor för att försöka påverka olika
              länder att motverka barnaga.
            </seg>
            <seg n="aa4a7b39">
              Herr talman! Att bedriva klappjakt på och diskriminera en människa
              på grund av dennes sexuella läggning är ett övergrepp som egentligen
              hör hemma i historiens skamvrå. Trots detta möts vi varje dag
              av berättelser om hur hbtq-personer, helt legitimt och fullt legalt,
              förföljs, attackeras och dödas i länder som Uganda och Saudiarabien.
              I många hörn av vår egen kontinent är det fortfarande förenat
              med skam och fara att komma ut och leva som homo-, bi- eller transsexuell.
              Låt oss hoppas att EU med stöd av nya riktlinjer som nu har tagits
              fram för olika institutioner inom EU, liksom arbetet inom FN,
              kan bidra till att förbättra livet för dessa personer.
            </seg>
            <seg n="3cf54438">
              Herr talman! Det mänskliga minnet är ibland skrämmande kort.
              Efter nazismens och kommunismens grymma utrotningar av miljontals
              oliktänkande, judar, romer, homosexuella, funktionshindrade och
              många andra grupper hade man velat hoppas och tro att etnisk,
              religiös och språklig diskriminering var ett minne blott på europeisk
              mark.
            </seg>
            <seg n="585f216f">
              Men när vi nu skriver 2013 pågår en förföljelse av judar i Ungern
              som väcker allt annat än trevliga minnen till liv. Samtidigt fortsätter
              en till synes accepterad diskriminering av romer i både Prag och
              Paris samt i Helsingfors. Och det finns också de som aktivt söker
              hetsa till diskriminering av muslimer i Sverige.
            </seg>
            <seg n="8838dfb6">
              Sverige måste inom EU fortsätta att vara tongivande i arbetet
              med att motverka alla former av diskriminering på grund av etnicitet,
              tro och språk. Unionens kommande riktlinjer om religions- och
              övertygelsefrihet är viktiga för att stärka alla EU-medborgares
              rätt att tro och tillbe, oavsett vilken gud de tillber och tror
              på.
            </seg>
            <seg n="44419ea9">
              Samtidigt måste Sverige, både i våra bilaterala relationer och
              genom EU och FN, fortsätta att arbeta mot etnisk och religiös
              diskriminering i övriga världen. Gentemot Turkiet, ett av EU:s
              kandidatländer, måste vi ställa krav rörande den etniska diskrimineringen
              av landets kurder och undergrävandet av kristna minoritetsgruppers
              religiösa och språkliga rättigheter. Om denna systematiska diskriminering
              inte upphör i Turkiet kan man inte stå på listan över dem som
              vill bli medlemmar.
            </seg>
            <seg n="9d8a8083">
              I Mellanöstern och Nordafrika måste Sverige fortsätta att uppmärksamma
              och motverka övergreppen mot regionens många kristna minoritetsgrupper.
              Vi har diskrimineringen av Turkiets, Egyptens, Syriens, Libanons
              och Iraks kristna som vi inte får acceptera. Vi ser en olycklig
              utveckling som vi på alla möjliga sätt måste stävja nu.
            </seg>
            <seg n="e5b7d884">
              Diskrimineringen av muslimska minoritetsgrupper, såsom uigurerna
              i Kina och rohingyafolket i Burma kan inte heller tolereras. Ett
              förnyat mandat för FN:s MR-råds specialrapportör om religiös intolerans
              är ett viktigt steg för att skynda på arbetet med att stärka respekten
              för och skyddet av religiösa och etniska gruppers fri- och rättigheter
              världen över.
            </seg>
            <seg n="83d23378">
              Herr talman! En grundläggande rättighet som vi värnar om i Europa
              är medborgarskapets rättigheter och rätten till fri rörlighet.
              Ingen människa är illegal. Ändå är det ett begrepp som har varit
              ganska vanligt inom EU den senaste tiden. Som tur är har det kommit
              reaktioner emot just begreppet illegal invandrare. Jag vill starkt
              ifrågasätta det begreppet, och jag hoppas att vi får bort det
              från EU:s agenda.
            </seg>
            <seg n="9b6d244e">
              Att frånta en människa dennes nationalitet eller neka honom eller
              henne rätten att ändra sin nationalitet är också ett brott mot
              FN:s deklaration om de mänskliga rättigheterna.
            </seg>
            <seg n="69cea0ca">
              Herr talman! Jag har under det senaste året fått rapporter om
              att Förenade arabemiraten har satt i system att göra politiskt
              oppositionella medborgare statslösa. De kan inte söka vård, resa
              eller få del av sina medborgerliga rättigheter. Det är naturligtvis
              inte acceptabelt.
            </seg>
            <seg n="972cded1">
              Det är med förfasande vi ser hur vissa EU- länder behandlar ensamkommande
              flyktingbarn, asylsökande eller offer för människohandeln. Människor
              som flyr från hot, krig och förföljelse till vår del av världen
              måste behandlas med respekt och medmänsklighet. Det är därför
              glädjande att EU nu har presenterat ett förslag som syftar till
              att stärka skyddet för dessa utsatta grupper.
            </seg>
            <seg n="0af9fee2">
              Avslutningsvis, herr talman, vill jag säga att respekten för
              och skyddet av de mänskliga fri- och rättigheterna inte är givet.
              Varje kränkning av de mänskliga fri- och rättigheterna är en kränkning
              av människovärdet, en kränkning som försvårar en verkligt rättvis
              och hållbar utveckling globalt. Därför har vi lagt stor vikt vid
              att främjandet av mänskliga rättigheter ska förbli centralt inom
              svensk utrikespolitik.
            </seg>
            <seg n="88b79b1a">
              Med detta sagt vill jag yrka bifall till förslaget i betänkandet.
            </seg>
          </u>
          <note type="speaker" n="3b2cf747">
            Anf. 72 OLLE THORELL (S):
          </note>
          <u who="Q6209093" xml:id="i-876333b95ffd3838-0" n="2ee03c8e">
            <seg n="1462e271">
              Herr talman! Jag vill börja med att i likhet med Carin Runeson
              yrka bifall till våra reservationer i betänkandet, nämligen nr
              1, 2 och 8. Jag tänker tala omkring reservation nr 8, nämligen
              rättigheter för statslösa och lyfta fram ett land och en folkgrupp
              som sällan diskuteras eller nämns i riksdagens kammare. Då gjorde
              förstås Désirée Pethrus det alldeles nyss. Hon nämnde nämligen
              både Burma och rohingyafolket.
            </seg>
            <seg n="aac4ca04">
              Burma är ett land som har gjort en anmärkningsvärd resa på många
              sätt de senaste åren. Från att vara känt för att ha en av världens
              mest brutala militärdiktaturer, som obönhörligt slog ned alla
              antydningar till folkliga protester, som till exempel saffransrevolutionen
              häromåret, har Burma i dag öppnat sig oerhört mot omvärlden.
            </seg>
            <seg n="6e3a00b0">
              Aung San Suu Kyi, som bara för några år sedan satt isolerad från
              omvärlden i en mångårig husarrest, är i dag faktiskt en kollega
              till oss här inne, en folkvald i Burmas parlament. Det talas till
              och med om att hon skulle kunna bli president efter valet 2015.
              Vem hade kunnat tro det?
            </seg>
            <seg n="18e234b5">
              Ytterligare hundratals politiska fångar har släppts, och en mängd
              demokratiska reformer har genomförts, täckande allt från yttrandefrihetsfrågor
              till möjligheter för oppositionen att verka politiskt. Allt det
              här är förstås glädjande och på många sätt helt oväntat. Inte
              hade jag i min vildaste fantasi kunnat föreställa mig när jag
              reste till Rangoon på senvintern 2011, för bara lite drygt två
              år sedan, och träffade en nyss frigiven Aung San Suu Kyi att utvecklingen
              skulle gå så här häpnadsväckande fort.
            </seg>
            <seg n="25f7a796">
              EU suspenderade förra året i april alla sina sanktioner mot Burma,
              och bara häromdagen hävde man slutligen alla sanktioner. Det enda
              som nu finns kvar är vapenembargot. Svenska och internationella
              företag står på kö för att investera i en orörd, jungfrulig marknad.
              Sådana här möjligheter öppnar sig minsann inte varje dag. Mobillicenser
              ska köpas, naturresurser ska exploateras, infrastruktur ska byggas
              och den enorma turistpotential som Burma har är det många som
              vill satsa stora pengar på. Allt det här sker i en rasande fart.
            </seg>
            <seg n="eac9c59c">
              Men, det finns förstås ett stort men. Det är lätt att bli fartblind.
            </seg>
            <seg n="3259cca8">
              Fortfarande har Burma en lång väg att vandra innan alla mänskliga
              rättigheter respekteras för hela befolkningen. Dels behöver vi
              se att demokratiska reformer implementeras och blir oåterkalleliga,
              dels behöver också grundlagen ändras radikalt. Militären har fortfarande
              ett helt dominerande inflytande och kan när som helst lägga in
              sitt veto mot vilket förslag som helst som väcks av parlamentet
              eller presidenten.
            </seg>
            <seg n="b089e985">
              De väpnade konflikterna i gränsområdena mellan statsarmén och
              beväpnade motståndsrörelser är fortfarande en skrämmande verklighet
              för hundratusentals människor i landet. Tvångsförflyttningar,
              tortyr, systematiska våldtäkter, slavarbete och användande av
              barnsoldater förekommer fortfarande och måste förstås fördömas.
            </seg>
            <seg n="99063c21">
              En folkgrupp som jag vill nämna särskilt i dagens debatt är den
              knappa miljon invånare i Burma som kallas rohingya. Det är en
              muslimsk del av befolkningen som är bosatt i västra Burma nära
              gränsen till Bangladesh. Det är enligt många kanske den mest diskriminerade
              folkgruppen som finns i världen av många diskriminerade folkgrupper.
              De tillerkänns inte medborgarskap i Burma. Även om de har varit
              bofasta i landet i sekel anses de av staten inte höra till Burmas
              så kallade ursprungsraser. De får inte bosätta sig var de vill
              i landet, de får inte tillgång till utbildning på samma villkor,
              kan inte förflytta sig fritt och lever sedan länge i djup fattigdom
              och misär.
            </seg>
            <seg n="96139a1d">
              På senare tid har en redan mycket allvarlig situation blivit
              än värre. I juni förra året bröt storskaligt våld ut i västra
              Burma. Upplopp startade, och beväpnade mobbar dödade hundratals
              personer. Än fler har dödats sedan dess, och över 100 000 bor
              under vidriga förhållanden i tillfälliga läger.
            </seg>
            <seg n="4cd40bd6">
              En humanitär kris är ett faktum, och våldet verkar vara långt
              ifrån slut. Många rapporter tyder dessutom på att våldet och förföljelsen
              riktad mot folkgruppen rohingya och andra muslimer i landet är
              systematiskt och kan vara kopplat till myndigheter på olika nivåer.
              Våldet har också spridit sig till andra delar av landet. Muslimer
              som inte hör till folkgruppen rohingya har också utsatts för våld
              och förföljelse. Bilder som på senare tid har publicerats av BBC
              och i en rapport av Human Rights Watch visar hur polis agerar
              oerhört passivt när hemska övergrepp äger rum mitt framför näsan
              på dem.
            </seg>
            <seg n="fb04a1a2">
              Human Rights Watch går så långt som att säga att det handlar
              om etnisk rensning från myndigheternas sida. För människor som
              lever i skräck i västra Burma, som inte vet när nästa upplopp
              startar, som inte kan lita på att polisen ingriper när de blir
              attackerade, för människor i norra Burma, i Kachinstaten, där
              Burmas armé nyligen använde stridsflyg mot civila mål, för alla
              internflyktingar, våldtagna kvinnor, barnsoldater och tortyroffer,
              för alla dem är talet om ett nytt, öppet och demokratiskt Burma
              bara tomt prat.
            </seg>
            <seg n="9b7316da">
              Det är nu av stor betydelse, när EU nu lyfter sina sanktioner
              mot Burma, att visa för regimen i landet att mänskliga rättigheter
              inte är något valfritt. Man kan inte plocka och välja bland de
              mänskliga rättigheterna, och det är inte något som man respekterar
              för valda delar av befolkningen. Mänskliga rättigheter är, som
              har sagts tidigare i debatten, allomfattande. Allas lika värde
              och rätt går inte att kompromissa med. Sverige måste i alla relevanta
              forum, i direkt kontakt med regimen i Burma, i EU-sammanhang och
              inom ramen för FN och andra internationella organisationer alltid
              driva frågan om respekten för de mänskliga rättigheterna i Burma
              för hela Burmas befolkning.
            </seg>
          </u>
          <note type="speaker" n="8ca02415">
            Anf. 73 CHRISTIAN HOLM (M):
          </note>
          <u who="Q5109735" xml:id="i-b61dc6a5154d383c-0" n="07d112c9">
            <seg n="0b138f8c">
              Herr talman! Mänskliga rättigheter är ett område som alltid är
              aktuellt och alltid viktigt att diskutera också i riksdagens kammare.
              Alltför många människor lever runt om i världen i dag utan frihet,
              i förtryck och utan respekt för sina mänskliga rättigheter. De
              kränks regelbundet.
            </seg>
            <seg n="c0dabc9a">
              I debatterna om de mänskliga rättigheterna blir det ofta, helt
              naturligt, ett stort fokus på världens skurkstater, som leds av
              personer som inte har förtjänat och inte förtjänar att vara sina
              respektive länders ledare.
            </seg>
            <seg n="9e51b5c6">
              Det låter som en dyster bild jag målar upp. Men trots att vi
              ser mycket elände och många brott mot mänskliga rättigheter och
              mycket ofrihet är andelen människor och länder i världen som är
              fria i dag större än någonsin.
            </seg>
            <seg n="40b0c98a">
              Vi har sett frihetsrevolutioner i omgångar. I slutet av 80-talet
              och början av 90-talet såg vi kanske den största omgången när
              kommunismen och socialismen i östra Europa kollapsade, när folk
              som tidigare hade förtryckts bakom järnridån under sovjetkommunismen
              fick sin frihet och i dag till stor del lever i frihet många i
              länder som är medlemmar i EU. Andra är än i dag inte fria.
            </seg>
            <seg n="7834e091">
              För ett par år sedan stod vi här i kammaren och diskuterade vad
              som då kallades den pågående arabiska våren. Vi såg diktatorer
              i norra Afrika och Mellanöstern falla som bowlingkäglor. Vi var
              glada och nöjda över utvecklingen. Samtidigt ska vi vara noga
              med att poängtera att bara för att en dålig regim faller kommer
              folket inte per automatik att leva i frihet. Det krävs mycket
              arbete därefter. Bakslagen kan vara många. Det kan finnas frihet
              ett tag, men sedan rullas gardinen tillbaka. Det är viktigt att
              vi härifrån Sveriges riksdag och såklart också vår regering, civilsamhället
              och andra aktörer fortsätter att stödja frihetsförsvarare både
              före, under och efter frihetsrevolutioner.
            </seg>
            <seg n="982a8e63">
              Vi ser vilken betydelse ett sådant stöd kan ha. Vi kan titta
              på det svenska stödet till baltstaterna och de baltiska folken
              under sent 80-tal och tidigt 90-tal, med måndagsmöten på Norrmalmstorg,
              och aktiva relationer mellan folk, som bidrog till ländernas frigörelse
              och kan ha varit en av de delar som öppnade sprickor för Sovjetunionens
              kollaps. Vi kan också se på det stöd som nyligen gavs till länderna
              i norra Afrika och Mellanöstern under den arabiska våren. Även
              om mycket har blivit bättre och världen är allt friare finns fortfarande
              enorma utmaningar.
            </seg>
            <seg n="4e9278ef">
              Vi har under alltför lång tid kunnat följa, och följer tyvärr
              fortfarande, utvecklingen i Syrien där president Asad lemlästar
              och mördar sitt folk dagligen. Oppositionella förtrycks systematiskt,
              och antalet döda är skrämmande. Det är en svår situation, och
              alla oppositionella är inte goda krafter. Vi måste hela tiden
              stå upp, försvara och stödja frihet, öppenhet och demokrati.
            </seg>
            <seg n="8984c18a">
              På den afrikanska kontinenten finns också alltför många länder
              där det inte bara finns fattigdom i ekonomiska termer utan också
              i form av brist på frihet och demokrati. Det är odemokratiska
              regeringar eller svaga regeringar med starka oppositionella grupperingar.
              I Mali finns en gerilla och därtill väpnade islamister. De befinner
              sig i stridigheter med givetvis mänskligt lidande som följd.
            </seg>
            <seg n="14827431">
              Det är vapenskrammel också i världens mest ofria och slutna land,
              det kommunistiska Nordkorea. Där pågår någon form av offensiv
              för att skrämma omvärlden med hot om kärnvapenattacker mot demokratiska
              länder. Samtidigt förtrycker man, fängslar och svälter den egna
              befolkningen. Här känner vi från vårt håll mer än för något annat
              land en hopplöshet eftersom möjligheterna för vad vi kan göra
              är begränsade.
            </seg>
            <seg n="4cc71102">
              Det var inte bättre förr, men vi kan fortsätta att se till att
              det blir ännu bättre i morgon genom att stödja alla dem som jobbar
              för mänskliga rättigheter. Med hjälp av demokrati kan vi vara
              med och bidra till att folk i såväl Kuba, Sudan, Vitryssland som
              många andra diktaturer kan leva ett fritt liv i framtiden.
            </seg>
            <seg n="be7005a3">
              I Vitryssland inte mer än en dryg timmes flygtid från riksdagen
              sitter fortfarande fredsaktivister som Mikhail Statkevich, Zmitser
              Dashkevich och Ales Bjaljatski fängslade. I Eritrea hålls Dawit
              Isaak fängslad. I Kuba fängslas oppositionella och journalister
              på löpande band, men det sker också i Ryssland, Venezuela och
              många andra länder.
            </seg>
            <seg n="9338a5ee">
              I Ukraina sitter Julija Tymosjenko fortsatt fängslad på politiska
              grunder, och i Putins Ryssland rullas det demokratiska tillbaka
              alltmer och förtrycket och ofriheten växer.
            </seg>
            <seg n="60d63365">
              Som Olle Thorell sade nyss har Burma tagit många och snabba steg
              i rätt riktning, men det är långt ifrån det vi skulle kalla en
              demokrati. Men vi kan hjälpa till och göra det mycket bättre.
            </seg>
            <seg n="ca5f8807">
              I alla de exempel som jag har tagit upp, och även i dem som jag
              inte har tagit upp, måste vi fortsätta att uppmuntra det som går
              i rätt riktning men samtidigt ställa krav på demokratiska reformer
              och stödja dem som står för frihet.
            </seg>
            <seg n="08e87598">
              Pressfrihet i allmänhet är ett annat viktigt ämne som vi måste
              fortsätta att lyfta upp, eller snarare bristen på just denna frihet
              i många delar av världen. I stort sett i alla länder som jag rabblade
              upp tidigare är detta en bristvara, men det finns ytterligare
              länder som vi har mer samarbete med där man gör mycket rätt i
              övrigt men där man förtrycker och fängslar journalister. Vi kan
              tyvärr konstatera att det är alldeles för många i Turkiet, men
              varenda journalist som sitter fängslad är en för mycket. Det är
              också oroande att se utvecklingen med nya lagstiftningar bland
              annat på detta område i ett EU-land som Ungern.
            </seg>
            <seg n="419eac8f">
              Att stå upp för våra värderingar om frihet och öppenhet och att
              i alla lägen värna dessa måste vara en självklarhet. Stödet för
              demokrati och mänskliga rättigheter är den största sektorn i vårt
              bistånd. Frihet på nätet och svenskt demokratibistånd är och ska
              vara ett hot för varje diktator runt om i världen. Vi fortsätter
              detta arbete och ska vara en tydlig röst. Det är ett moraliskt
              ansvar vi har gentemot alla de människor runt om i världen som
              saknar just detta.
            </seg>
            <seg n="c7bfd8a4">
              När vi pratar om mänskliga rättigheter berör det alla människor
              för att inte få den debatt vi hade tidigare. Det omfattar män,
              kvinnor, barn, personer med olika etnisk bakgrund och med olika
              sexuell läggning alla människor. När jag pratar om mänskliga rättigheter
              berörs hela världens befolkning.
            </seg>
          </u>
          <note type="speaker" n="a2d81052">
            Anf. 74 ROBERT HALEF (KD):
          </note>
          <u who="Q5783589" xml:id="i-4ab8ea405a8d2c68-0" n="5625394b">
            <seg n="96e54f6f">
              Herr talman! Jag vill börja med att instämma i det Désirée Pethrus
              sade i sitt anförande tidigare.
            </seg>
            <seg n="e4483f8b">
              Arbetet med att främja demokrati och mänskliga fri- och rättigheter
              genomsyrar den svenska utrikespolitiken. Både i våra bi- och multilaterala
              kontakter, inom ramen för vårt handelsutbyte och inte minst genom
              vår politik för global utveckling står vi upp för alla människors
              lika och okränkbara värde. Detta gör vi för att skapa en värld
              där människor kan leva i frihet under demokratiska former utan
              fruktan för liv, diskriminering och förföljelse på grund av etnicitet,
              kön, politiska åsikter, sexuell läggning eller religionstillhörighet
              med mera.
            </seg>
            <seg n="9c84264a">
              De mänskliga fri- och rättigheterna gäller för alla människor
              utan åtskillnad. I vissa delar av världen kränks de dagligen.
              Syrien liksom Egypten är länder där religions- och övertygelsefriheten
              tycks vara mycket lite värd. Förföljelsen av och övergreppen på
              Egyptens kopter och Syriens kristna grupper blir allt värre för
              varje dag som går. I våra bilaterala relationer med dessa båda
              länder, som genomgår en snabb och ofta våldsam samhällsförändring,
              måste Sverige betona religionsfrihetens betydelse för att öka
              toleransen mellan olika trosinriktningar.
            </seg>
            <seg n="9b20414c">
              Herr talman! Framför allt i Syrien måste understrykas vikten
              av att försona de olika muslimska inriktningarna, shia/alawiter
              och sunni, och dessutom tryckas på så att den kristna minoriteten
              tillåts leva i fred och frihet.
            </seg>
            <seg n="61beb8bf">
              Förföljelse och övergrepp från islamistiska terrororganisationer
              som al-Qaida, Jabhat al-Nusra med flera är vardag för Syriens
              kristna i områden som regimen har förlorat kontrollen över.
            </seg>
            <seg n="5cb6313c">
              Flera hundra kristna har tvingats att lämna sina hem och är i
              dag flyktingar i Syrien eller har flytt till angränsande länder.
              Ett exempel på detta är gårdagens kidnappning av två ortodoxa
              biskopar från Aleppo, den syrisk-ortodoxe biskopen Yohanna Ibrahim
              och den grekisk-ortodoxe biskopen Boulos Yazigi. Dessa biskopar
              var på väg för att hämta två präster som skulle friges, en grekisk-ortodox
              och en armenisk-ortodox som är kidnappade. Mitt i denna gärning
              kidnappas de själva.
            </seg>
            <seg n="51be0348">
              Herr talman! Jag är mycket orolig över dessa fyra kristna religiösa
              ledare som är kidnappade i dag. Påven och de ortodoxa patriarkerna
              fördömer denna handling.
            </seg>
            <seg n="76d068ee">
              EU:s högsta representant Catherine Ashton liksom utrikestjänsten,
              EEAS, och svenska UD är engagerade i frågan och följer utvecklingen.
            </seg>
            <seg n="eb29b118">
              Att kidnappningar, våldtäkter och avrättningar får förekomma
              i den omfattning som de gör i dagens Syrien vittnar om den laglöshet
              som råder i landet. Krigsbrott är en av de grövsta kränkningar
              av människovärdet som kan förekomma. De får inte gå obehindrat
              förbi, utan den dagen kriget är över måste de ansvariga ställas
              till svars, oavsett om de är regimtrogna eller tillhör någon av
              oppositionsgrupperingarna.
            </seg>
            <seg n="7cb0b36b">
              Herr talman! Det framtida samhällsbygget i Syrien får inte tillåtas
              bli ett system där makten enbart hamnar i den största religiösa
              gruppens händer, utan målet måste vara en rättsstat med samma
              rättigheter och skyldigheter oavsett etnisk och religiös tillhörighet.
              Först då kan vi börja hoppas på ett verkligt öppet, fritt och
              demokratiskt Syrien.
            </seg>
          </u>
          <note n="c9b50998">
            Med detta, herr talman, yrkar jag bifall till förslaget i betänkandet.
          </note>
          <note type="speaker" n="d595ac58">
            Anf. 75 DÉSIRÉE LILJEVALL (S):
          </note>
          <u who="Q3374619" xml:id="i-1f0710d05bcc416d-0" n="930bacef">
            <seg n="963fcde7">
              Herr talman! När det nyzeeländska parlamentet i förra veckan
              sade ja till samkönade äktenskap ställde sig både ledamöter och
              åhörare upp i sina bänkar, applåderade och sjöng en traditionell
              maorisk kärlekssång. Titta gärna på Youtubeklippet! Det var som
              om taket lyfte.
            </seg>
            <seg n="58636bf5">
              Med siffrorna 77 mot 44 legaliserades äktenskap mellan män och
              män och mellan kvinnor och kvinnor. Nya Zeeland är därmed det
              14:e landet i världen som förstår att kärlek är gränslös.
            </seg>
            <seg n="81b435ff">
              Förutom Nya Zeeland har sedan tidigare Nederländerna, Belgien,
              Frankrike, Spanien, Portugal, Kanada, Sydafrika, Norge, Sverige,
              Island, Danmark, Argentina och Uruguay sagt ja till samkönade
              äktenskap. Storbritannien är på god väg. Det är bra, herr talman.
              Det är goda nyheter, herr talman.
            </seg>
            <seg n="2397e102">
              Men i det här sammanhanget är inte 14 en hög siffra. Inte ens
              15 när man räknar Storbritannien som är på gång kan ses som särskilt
              imponerande när vi vet att det i över 80 länder runt omkring i
              världen är olagligt med sexuella relationer mellan personer av
              samma kön. Det är till och med så att det i ett flertal länder
              är förenat med döden att komma ut ur garderoben.
            </seg>
            <seg n="5d219e62">
              Herr talman! Ett tydligt exempel på en öppen diskriminering av
              homosexuella kunde vi läsa om i tidningen häromdagen. Horacio
              Cartes, homofob och nyvald president i Paraguay, uttryckte sin
              syn på samkönade äktenskap så här: Jag skulle på fullt allvar
              skjuta mig i pungkulorna om min son sade att han ville gifta sig
              med en annan man. Den som gillar att hoppa från stock till stock
              är inte mer än en apa.
            </seg>
            <seg n="0cc404b8">
              Alltså , herr talman, jag vet inte vad jag ska säga. Jag blir
              uppriktigt upprörd när jag hör det där. Lika vred blir jag när
              jag läser om Wilfred de Bruijn, homosexuell bibliotekarie i Paris,
              som för några veckor sedan blev brutalt misshandlad på grund av
              sin sexuella läggning. I samband med vårens franska debatt om
              samkönade äktenskap har det antihomosexuella våldet trappats upp.
              Bestört blir jag också när jag läser att det parlamentariska underhuset
              i Ryssland är på väg att förbjuda det man föraktfullt kallar för
              homosexuell propaganda. Dumaledamoten Oleg Bolytjev anser att
              lagen är nödvändig för att skydda äktenskapets helighet och säger:
              Homosexuell propaganda kan vara skadlig för de ungas andliga utveckling.
            </seg>
            <seg n="7373536e">
              Herr talman! Mänskliga rättigheter kan ibland uppfattas som en
              fras som vi bara slänger oss med. Men för homosexuella, bisexuella
              och transsexuella är innebörden av begreppet mänskliga rättigheter
              i allra högsta grad en fråga om just mänskliga rättigheter. Förtryck,
              diskriminering eller bestraffning av människor på grund av deras
              sexuella läggning strider det strider mot de mänskliga rättigheterna.
              Är det då inte märkligt, herr talman, att sexuell läggning inte
              tas med som en diskrimineringsgrund i FN-konventionerna om medborgerliga
              och politiska respektive ekonomiska, sociala och kulturella rättigheter?
            </seg>
            <seg n="476b9b29">
              Sverige måste vara pådrivande i arbetet för en hbt-konvention.
              Sverige bör, så snart detta bedöms lämpligt, också arbeta för
              en internationell hbt-konferens. Och det är viktigt att Sverige
              uppmanar länder där homosexualitet bestraffas med dödstraff att
              avskaffa detta.
            </seg>
          </u>
          <note n="1c1fc6ae">
            Därmed, herr talman, avslutar jag mitt anförande med att yrka
            bifall till reservation 2 av Socialdemokraterna.
          </note>
          <note type="speaker" n="725d1184">
            Anf. 76 ULRIK NILSSON (M):
          </note>
          <u who="Q6012202" xml:id="i-022eb2419500087d-0" n="d677a3d8">
            <seg n="ea0e134b">
              Herr talman! Man lär sig ganska ofta att när man ska få utveckling,
              när någonting ska ske, krävs det pengar, investeringar, satsningar
              på maskiner, fabriker och vad det må vara. Det krävs att det skapas
              möjligheter för individer att växa och utveckla sig själva, och
              det krävs institutioner och system som säkerställer möjligheten
              att verka.
            </seg>
            <seg n="1c6a2a4f">
              Just mänskliga rättigheter är en sådan institution som vi ofta
              bortser från. Det är en institution som vi kan säga är fullständigt
              självklar, därför att någonstans har vi nedärvt respekten för
              den andra individen, respekten för varje människas självklara
              rättighet att utveckla sig själv och vara sig själv.
            </seg>
            <seg n="4836a6ad">
              När det kommer till frågor om sexuell läggning och frågor om
              religiös uppfattning är det kanske lite svårare att vara så där
              väldigt öppen, men det är fullständigt lika självklart att man
              ska ha samma rättigheter. Och jag tror att vi har kommit ganska
              långt i Sverige, inte ända i mål, men förhoppningen är att vi
              har skapat de där självklara institutionerna som säkerställer
              yttrandefrihet och möjligheten att faktiskt vara sig själv, som
              säkerställer att var och en har möjlighet att utvecklas på sina
              villkor och på sitt sätt.
            </seg>
            <seg n="0bbe46e8">
              Herr talman! Jag fick en gång lära mig att det finns så många
              konstiga människor och alltid en mer än vad du själv tror. Jag
              tror att det rätt väl sätter fokus på det vi ska diskutera här,
              för jag hade inte varit en hel människa om jag inte hade fått
              ha mina egna egenheter. Och det är klart att det finns grupper
              av människor vars egenheter möjligen är något annorlunda än mina
              men som vi i dag förvägrar den möjligheten.
            </seg>
            <seg n="81fe4e16">
              Vid ett besök i Indien för några år sedan hörde jag talas om
              ett projekt där man använde funktionshindrade för att hjälpa till
              att samla in uppgifter om de hemlösa och de som bodde på flodstranden.
              Det var naturligtvis ett sätt för de funktionshindrade att hitta
              en roll och en accept för sitt sätt att vara. På samma sätt skulle
              förmodligen den hbt-aktivist som vi träffade i Uganda kunna vara
              en bra entreprenör. Kanske skulle flickorna som blir våldtagna
              i Indien jag såg tyvärr att det var ytterligare en i dag kunna
              vara utmärkta journalister. Den där flickan i Afghanistan, som
              förvägras möjligheten att gå i skolan, skulle kanske kunna bli
              en duktig hjärnkirurg. Ett annat exempel är kvinnan som jag läser
              om just nu som utövade falungong i Kina. Hon är ingenjör men kan
              inte utöva sitt yrke därför att man är tvungen att kämpa för rätten
              att stå för den man är själv och också måste ta konsekvenserna
              av att man vill leva sitt eget liv. Just det här, de möjligheter
              vi tar ifrån varandra genom att vi förvägrar individer rätten
              att växa, är kanske det stora problemet när det gäller mänskliga
              rättigheter.
            </seg>
            <seg n="5c8457a8">
              Sedan är då nästa fråga, om vi nu säger att individer får rättigheterna
              och att det ska vara hållbar utveckling: Kan man inte åstadkomma
              det på något annat sätt? Jag kommer då att tänka på något som
              jag hörde, herr talman. Det var ståupparen Babben Larsson som
              i något sammanhang sade: Du kan inte bygga platta organisationer
              med tillplattade människor. Jag tror inte att några organisationer
              som är hållbara i längden kan byggas av tillplattade människor.
              Det räcker inte att man uppifrån säger att nu ska vi fixa det
              så här och så här, utan det är bara genom att frigöra den kraft
              som vi alla människor kan bära på som vi får en sann utveckling.
              Det är också därför som demokrati, mänskliga rättigheter och annat
              är de frågor som gör den stabila tillväxten. Man kan naturligtvis
              säga: Vi kan fixa det här uppifrån, vi kan tala om hur vi ska
              göra det. Men det är först när människor får växa som det blir
              hållbart i längden.
            </seg>
            <seg n="d99fa670">
              Herr talman! Jag blev en gång i tiden aktiv i politiken därför
              att jag trodde på individen och på friheten. Det gör jag fortfarande.
              Men jag kan också konstatera att mångas frihet är beroende av
              att vi står upp för vissa generella rättigheter, står upp för
              de mänskliga rättigheterna och är beredda att jobba för dem. Därför
              är det både glädjande och självklart att vi i Sverige är eniga
              om att arbeta för mänskliga rättigheter, att vi står upp för dem,
              men att vi gör det i huvudsak i ett individuellt perspektiv och
              inte i ett kollektivt perspektiv.
            </seg>
            <seg n="f8bbed7d">
              Det viktigaste är inte vilka protokoll som skrivs. Egentligen
              skulle det inte behövas något protokoll, därför att den dag när
              vi har respekt för varandra har vi också täckt in alla, precis
              som Christian Holm tidigare var inne på.
            </seg>
            <seg n="eab1b677">
              Herr talman! Låt mig avsluta med Alf Henriksons ord. Han säger:
              Kollektivismens historia, om den är sann, är den tristaste läsning
              som tänkas kan, för allt kul som hänt genom tiderna har att göra
              med individerna.
            </seg>
            <seg n="cda44741">
              Herr talman! Med detta vill jag yrka bifall till utskottets förslag.
            </seg>
          </u>
          <note type="speaker" n="6710d478">
            Anf. 77 HANS LINDE (V) replik:
          </note>
          <u who="Q1581082" xml:id="i-51bd43e3cfb87139-4" n="218148f2">
            <seg n="b3b34a8c">
              Herr talman! Vi i riksdagens utrikesutskott har nu haft en ganska
              lång debatt här om mänskliga rättigheter i svensk utrikespolitik.
              Och det har blivit ganska tydligt vilka skiljelinjer som trots
              allt finns i Sveriges riksdag när det gäller synen på mänskliga
              rättigheter. Vi ser en tydlig skiljelinje som går mellan de fyra
              borgerliga partierna och vi tre rödgröna partier när det kommer
              till de mänskliga rättigheterna.
            </seg>
            <seg n="3a555c56">
              Ska vi betrakta de mänskliga rättigheterna som odelbara, eller
              ska vi betrakta dem som delbara, som de borgerliga partierna verkar
              tycka? Ska vi göra som vi tycker från de rödgröna partierna och
              se att de olika mänskliga rättigheterna samverkar, förstärker
              varandra och är beroende av varandra? Eller ska vi betrakta de
              mänskliga rättigheterna som ett smörgåsbord där vi kan välja och
              vraka det vi för dagen känner för och välja bort det som vi inte
              gillar?
            </seg>
            <seg n="116454a4">
              Denna skiljelinje har blivit tydlig när det gäller det vi kanske
              har diskuterat mest i dag, nämligen konventionen om de ekonomiska,
              sociala och kulturella rättigheterna. Här vägrar de borgerliga
              partierna hårdnackat att ställa sig bakom kravet att Sverige ska
              ratificera det tilläggsprotokoll som finns.
            </seg>
            <seg n="19762261">
              Det är ett tilläggsprotokoll som skulle ge individer klagorätt,
              det vill säga rätt att föra upp sin kritik och sitt missnöje när
              de känner att deras mänskliga rättigheter inte har respekterats.
              Det skulle ge människor i Sverige denna rättighet, och om Sverige
              valde att ratificera tilläggsprotokollet skulle det självklart
              också öka legitimiteten för de ekonomiska, sociala och kulturella
              mänskliga rättigheterna över hela jorden.
            </seg>
            <seg n="cb541ddf">
              Det märkliga är att de borgerliga partierna och den borgerliga
              regeringen har utan problem ställt sig bakom andra tilläggsprotokoll.
              När det gällde konventionerna om de medborgerliga och politiska
              rättigheterna hade vi aldrig denna diskussion. Där såg man inga
              som helst problem med att införa individuell klagorätt.
            </seg>
            <seg n="60d36baa">
              Det är ett tydligt exempel på hur man behandlar mänskliga rättigheter
              på olika sätt. I den borgerliga politiken finns det ett A-lag
              och ett B-lag när det gäller de mänskliga rättigheterna. Som jag
              sade i mitt inledningsanförande: Behandlar man de mänskliga rättigheterna
              som ett smörgåsbord kommer man aldrig att kunna hitta några helhetslösningar.
            </seg>
          </u>
          <note type="speaker" n="a286fd27">
            Anf. 78 ULRIK NILSSON (M) replik:
          </note>
          <u who="Q6012202" xml:id="i-022eb2419500087d-1" n="d677a3d8">
            <seg n="30b64a49">
              Herr talman! Ibland har jag svårt att förstå logiken. Ni vill
              att vi ska behandla de mänskliga rättigheterna som ett och odelbart,
              som hängande samman, men sedan kräver ni att just några ska pekas
              ut i ett särskilt protokoll.
            </seg>
            <seg n="1be4f4a2">
              Jag inser att många av dessa konventioner och protokoll kan vara
              verktyg för att uppnå något. Jag kan mycket väl se att man ibland
              behöver fästa fokus på delar av detta för att stärka det. Det
              är dock så att någonstans måste debatten och ambitionen gå bortom
              att skriva just det protokollet. Någonstans måste det gå till
              den generella rättigheten och möjligheten att utvecklas såsom
              människa, medborgare och individ.
            </seg>
            <seg n="f24b8c12">
              Därför är vi kanske inte fullt så oeniga vad gäller om det ska
              vara delat eller enhetligt, utan här tror jag att vi är helt överens.
              Möjligen är vi oeniga om vilka verktyg som behövs och vilka verktyg
              som behövs i Sverige och vad de får för konsekvenser.
            </seg>
            <seg n="801838f3">
              Frågan är vad det är för ekonomiska, sociala och kulturella rättigheter
              som Sverige enligt konventionen ska uppfylla som vi inte uppfyller
              i dag. Vad är det Hans Linde vill att Sverige ska åta sig via
              konventionen? Jag tror att verktygen riktar sig åt ett annat håll
              än mot Sverige.
            </seg>
          </u>
          <note type="speaker" n="e65da5cf">
            Anf. 79 HANS LINDE (V) replik:
          </note>
          <u who="Q1581082" xml:id="i-51bd43e3cfb87139-5" n="218148f2">
            <seg n="a19b37b8">
              Herr talman! Det är de rödgröna partierna som är konsekventa
              och generella när det kommer till de mänskliga rättigheterna,
              Ulrik Nilsson. Vi vill att det ska finnas en individuell klagorätt
              oavsett om det gäller de medborgerliga och politiska rättigheterna
              eller de ekonomiska, sociala och kulturella rättigheterna. Vi
              gör ingen åtskillnad; vi är generella.
            </seg>
            <seg n="e0e0db04">
              De borgerliga partierna däremot förespråkar särlösningar. Man
              ska klagorätt när det gäller de medborgerliga och politiska rättigheterna
              men inte när det gäller de ekonomiska, sociala och kulturella
              rättigheterna.
            </seg>
            <seg n="f024e4ee">
              Det tydliggjordes också här att vi har ganska olika syn på FN-konventioners
              roll. Vänsterpartiet tycker att det är viktigt att ratificera
              FN-konventioner, bland annat för att vi ser att de är viktiga
              verktyg även i vårt eget land. Vi har inte kommit till vägs ände
              vad gäller arbetet med de mänskliga rättigheterna i vårt land.
              Det gäller även de ekonomiska, sociala och kulturella rättigheterna.
            </seg>
            <seg n="45750462">
              Vi ser också att när Sverige ratificerar en konvention ökar vi
              legitimiteten för konventionen på en global nivå. Då skapar vi
              ett ökat tryck på de länder i andra delar av världen som också
              skulle behöva ratificera konventionen.
            </seg>
            <seg n="509d2ebe">
              Gång på gång har vi hört från Moderaterna att de vill undersöka
              om det är lämpligt för Sverige att ratificera detta tilläggsprotokoll.
              Jag kan inte riktigt frigöra mig från misstanken att de borgerliga
              partierna är ovilliga att ge individer i Sverige individuell klagorätt.
            </seg>
            <seg n="955eaa4f">
              Jag är övertygad om att det finns människor i vårt land som skulle
              ha all anledning att använda sin klagorätt. Det gäller de transsexuella,
              som fortfarande tvångssteriliseras i vårt land. Det gäller de
              människor som stoppas i tunnelbanan på grund av sin hudfärg eller
              etniska härkomst. Det gäller de papperslösa som fortfarande förvägras
              vård. Jag är övertygad om att många av dem skulle sätta fingret
              på flera av de brott mot de mänskliga rättigheterna som fortfarande
              begås i vårt land.
            </seg>
            <seg n="d4344774">
              Jag tror att detta är kärnan, Ulrik Nilsson. Ni är rädda för
              att det skulle synliggöra de problem och utmaningar som fortfarande
              finns i alliansregeringens Sverige.
            </seg>
          </u>
          <note type="speaker" n="28fe760b">
            Anf. 80 ULRIK NILSSON (M) replik:
          </note>
          <u who="Q6012202" xml:id="i-022eb2419500087d-2" n="d677a3d8">
            <seg n="4946d9c2">
              Herr talman! Jag har lite svårt att stämma in i Hans Lindes beskrivning
              av att Sverige skulle ha sådana våldsamma brister i de mänskliga
              rättigheterna. Vem är det som saknar talerätt i Sverige? Vem är
              det som inte på politisk nivå eller i en öppen debatt kan väcka
              den typ av frågor som har lyfts upp? På vilket sätt skulle det
              påverka Sverige?
            </seg>
            <seg n="ea607466">
              Jag är mycket medveten om att det finns många länder där talerätten
              behövs. Jag är dock rätt övertygad om att man här kan föra till
              torgs sina åsikter och uppfattningar. Jag är mycket mer bekymrad
              över den diskriminering som inte syns, den dolda diskriminering
              som inte kan föras upp till ytan. Men här i Sverige har vi den
              möjligheten.
            </seg>
            <seg n="74b9fa2e">
              Jag är därför fortfarande lite brydd över varför vi gör tilläggsprotokollet
              till huvudpunkten när huvudpunkten borde vara att vi sluter oss
              samman och säger att vi står för mänskliga rättigheter och individens
              möjlighet att växa och utvecklas och att vi också står för det
              i det internationella samfundet.
            </seg>
          </u>
          <note n="70041c55">
            Överläggningen var härmed avslutad.
          </note>
          <note n="28bf06d2">
            12 § Arbetsrätt
          </note>
          <note n="846ae1e3">
            Föredrogs
          </note>
          <note type="speaker" n="65434259">
            Anf. 81 JOHAN ANDERSSON (S):
          </note>
          <u who="Q5554920" xml:id="i-eb39a04f4448ac2d-0" n="d0cf4139" next="i-392683595a9e0354-0">
            <seg n="a3c48044">
              Herr talman! I dag ska vi behandla 77 motionsyrkanden om arbetsrättsliga
              frågor som väcktes under allmänna motionstiden 2012. Det stora
              antalet motionsyrkanden visar på ett stort politiskt intresse
              för arbetsrättslagstiftningen och arbetsmarknadspolitiken.
            </seg>
          </u>
          <note n="38c328da">
            Jag vill börja med att yrka bifall till våra reservationer nr
            2, 5 och 12.
          </note>
          <u who="Q5554920" xml:id="i-392683595a9e0354-0" n="d0cf4139" prev="i-eb39a04f4448ac2d-0">
            <seg n="8d18ec49">
              Sedan maktskiftet 2006 har det skett stora förändringar för den
              enskilde arbetstagaren vad avser arbetsrätten. Lejonparten av
              de stora förändringarna skedde förra mandatperioden 20062010.
            </seg>
            <seg n="5088073f">
              Jag kommer att kortfattat beskriva en del av de förändringar
              och försämringar som har genomförts och som har drabbat den enskilde
              arbetstagaren ganska hårt. Jag kommer sedan att gå vidare till
              vad vi socialdemokrater har för tankar och idéer när det gäller
              arbetsmarknad och arbetsrätt.
            </seg>
            <seg n="adbe266a">
              Det har skett ganska stora förändringar i arbetsrätten. Ett av
              de första förslagen som den borgerliga regeringen genomförde efter
              tillträdet 2006 var att man försämrade och försvagade anställningsskyddet.
              Före regeringsskiftet 2006 hade den dåvarande socialdemokratiska
              regeringen lagt fram ett förslag som innebar förändringar av möjligheten
              att anställa på begränsad tid, så kallad visstid.
            </seg>
            <seg n="a0baf5b6">
              Den borgerliga regeringen strök det som var positivt för arbetstagarna
              ur förslaget men genomförde de delar som var till fördel för arbetsgivarna
              och förlängde tiden för visstidsanställningar kraftigt. Ändringarna
              syftade till att göra det ännu lättare för företagen att slippa
              tillsvidareanställa och därmed inte behöva saklig grund för att
              avsluta anställningen.
            </seg>
            <seg n="c2518491">
              Efter att riksdagen röstat igenom försämringen anmälde LO och
              TCO detta till EU. Vad utfallet av den anmälan blir återstår att
              se. I dagarna har regeringen lämnat in ett yttrande till EU-kommissionen.
              Nu återstår för EU-kommissionen att ta ställning till yttrandet
              och se om den argumentation som regeringen har lagt fram är till
              fyllest och att därefter komma med ett ställningstagande.
            </seg>
            <seg n="5ad45960">
              Naturligtvis vore det en nesa för Sverige att få en reprimand
              eller till och med få ett domslut som pekar på att man är tvungen
              att vidta åtgärder i den här delen. Det blir spännande att höra
              hur alliansföreträdarna kommenterar frågan om visstidsanställningar,
              om man håller med regeringen i synen att detta inte är förenligt
              med den svenska modellen på svensk arbetsmarknad, vilket har varit
              arbetsmarknadsministerns kommentar i medierna i anslutning till
              det yrkande som regeringen har lämnat vidare till EU.
            </seg>
            <seg n="85982f71">
              Det har blivit lättare att kringgå lag och kollektivavtal genom
              att man har tagit bort en del av de delarna när det gäller framför
              allt turordningsreglerna. Tidigare fanns det ett starkare skydd
              för dem som var äldre, över 45 år, som sades upp på grund av arbetsbrist.
              Det fanns ett skäl till det. Det är naturligtvis att det är svårare
              för den som är äldre att få ett nytt jobb. Detta var också något
              som man genomförde.
            </seg>
            <seg n="ed9a50bf">
              När det gäller lag och kollektivavtal handlar det mycket om att
              man införde så kallad F-skattsedel. Vissa arbetsgivare ställer
              i dag krav på att man har F-skattsedel i stället för att man blir
              anställd. Man är alltså egenföretagare i stället för att bli anställd.
              Det påverkar naturligtvis arbetstagarbegreppet. Det innebär att
              det blir lättare för arbetsgivare att slippa arbetsrättslig lagstiftning
              och kollektivavtal.
            </seg>
            <seg n="deb09488">
              Det har blivit försämrad jämställdhetslagstiftning. När jämställdhetslagen
              ersattes med diskrimineringslagen passade regeringen på att luckra
              upp de regler som innebar att arbetsgivaren måste upprätta en
              plan för sitt jämställdhetsarbete och för sitt arbete mot lönediskriminering.
              Sådana planer skulle tidigare uppdateras årligen och upprättas
              hos alla arbetsgivare som har tio eller fler anställda. Efter
              ändringen räcker det att planerna upprättas vart tredje år, och
              arbetsgivare med färre än 25 anställda behöver inte upprätta några
              planer alls. Av erfarenhet vet vi att det förebyggande arbete
              som genomförs inom ramen för dessa planerade insatser är det som
              är effektivast för att motverka diskriminering.
            </seg>
            <seg n="1bf8f527">
              Det har blivit svårare att teckna avtal och förhandla med utländska
              arbetsgivare. Det var också något som regeringen genomförde när
              det gäller behörig arbetsgivarrepresentant. Nu har vi en proposition
              som vi kommer att behandla i närtid. Vi socialdemokrater har föreslagit
              att den behöriga representanten också ska ges mandat att teckna
              kollektivavtal. Det ser vi som mycket viktigt för att kunna få
              en väl fungerande svensk arbetsmarknad. Det återstår att se hur
              resultatet kommer att bli när frågan behandlas här i kammaren
              framöver.
            </seg>
            <seg n="4b06a607">
              Det har skett kraftiga inskränkningar i strejkrätten. Då tänker
              jag närmast på lex Laval, där regeringen valde en minimilagstiftning.
              Nu har regeringen efter ett tillkännagivande i riksdagen tillsatt
              en parlamentarisk lex Laval-utredning med möjlighet att lägga
              förslag på hur en ny lagstiftning skulle kunna se ut framöver.
              Jag har ganska stora förhoppningar på att vi kommer fram till
              en förändrad lagstiftning som innebär att det blir lättare för
              arbetskraft att jobba utifrån svenska villkor.
            </seg>
            <seg n="aca08e03">
              Vad vill då vi socialdemokrater när det gäller arbetsmarknaden
              i allmänhet och arbetsrätten i synnerhet? Vi har haft en partikongress
              som nyligen avslutades. Där har vi slagit fast att full sysselsättning
              är det övergripande målet. Det är övergripande att få så många
              som möjligt sysselsatta på svensk arbetsmarknad. Vi har också
              slagit fast mål kring detta.
            </seg>
            <seg n="120bb5f7">
              Vi förespråkar ett kraftfullt ekonomiskt program mot arbetslösheten
              och offentliga investeringar för fler jobb. När det är dåliga
              tider, passa på att göra offentliga investeringar i infrastruktur,
              skolbyggnader och andra delar som behövs för att kunna klara den
              framtida välfärden!
            </seg>
            <seg n="b79090ef">
              Resultaten i den svenska skolan ska vändas. Efter sex år med
              borgerligt styre pekar resultaten fortfarande nedåt, och skolresultaten
              går ganska snabbt ned. Det måste vändas. Det håller inte med den
              retorik som skolminister Jan Björklund har om att det är den socialdemokratiska
              regeringens fel. Nu har han regerat och styrt skolpolitiken i
              sex år. Nu måste man börja ta ansvar också.
            </seg>
            <seg n="ee92a250">
              Kvaliteten i välfärden ska höjas. Sverige ska gå före på miljöområdet.
              Vi vill också se ordning och reda på arbetsmarknaden. Där blir
              man ganska beklämd, tycker jag. Från att tidigare ha haft en arbetsmarknad
              som har varit ganska välreglerad när det gäller kollektivavtal
              och lagstiftning har det blivit en arbetsmarknad där det i dagsläget
              väldigt mycket handlar om oordning på arbetsmarknaden. Där har
              vi mer att göra. Vi socialdemokrater kommer att förespråka förändringar
              som går i den riktningen.
            </seg>
            <seg n="40cc6bba">
              Rätt till heltid handlar en av våra reservationer om. Vi vill
              att heltid ska vara en norm på hela arbetsmarknaden. Heltid ska
              vara en rättighet. Vi vill i första hand att detta löses genom
              förhandlingar och kollektivavtal. Vi tror på parterna och deras
              möjligheter att gå före för att lösa ut heltidsfrågan. Men om
              detta inte är möjligt kommer vi att överväga att lagstiftning
              ska ske.
            </seg>
            <seg n="2c1727ee">
              Vi lovar också att i socialdemokratiskt styrda kommuner och landsting
              verka för rätt till heltid, tryggare anställningar och bättre
              arbetsmiljö. Varje ny tjänst ska vara en heltidstjänst. Alla anställda
              ska kunna erbjudas heltidsanställning. Ingen medarbetare ska vara
              visstidsanställd mer än två år.
            </seg>
            <seg n="3e98ffbb">
              I dag går det dess värre bakåt även där, framför allt inom offentlig
              sektor, när vi ser hur det ser ut med delade turer mitt i veckorna
              och delade turer på helgerna. Det är en arbetsmarknadssituation
              som kanske rådde under början på 80-talet som man nu är tillbaka
              till.
            </seg>
            <seg n="c0684ba6">
              Vi har i vår kommittémotion föreslagit en ny begränsningsregel
              för hur länge rullande visstidsanställningar kan fortgå. Vi föreslår
              max 24 månader under en femårsperiod, då allmän visstidsanställning,
              vikariat och provanställning övergår till en tillsvidareanställning.
            </seg>
            <seg n="bf4540cd">
              Nu har regeringen ingivit sitt svar till EU-kommissionen om sin
              syn på hur man följer ramavtalet. Som en mätt katt, kan jag konstatera,
              motiverar man sitt svar med att Sverige behöver en viss andel
              visstidsanställningar för att klara den svenska modellen.
            </seg>
            <seg n="b8ea2fa2">
              Grundregeln på svensk arbetsmarknad är att tillsvidareanställning
              ska vara huvudregel. Det har vi varit politiskt överens om i kammaren.
              Det kommer att bli väldigt spännande att höra från Alliansens
              företrädare om den grundregeln inte kommer att gälla framgent,
              utifrån det svar som regeringen nu har lämnat in.
            </seg>
            <seg n="bd0b66f3">
              Vi socialdemokrater har också i vår kommittémotion föreslagit
              att man tar bort undantaget i LAS, lagen om anställningsskydd,
              att arbetsgivare med färre än tio anställda får undanta två personer
              från turordningsreglerna. Det upplever vi som mycket orättvist
              och orättfärdigt. De undersökningar som finns kring detta visar
              att detta har haft låg verkan. Oftast löser man de här frågorna
              om man har ett bra klimat på arbetsplatsen, med en facklig organisation
              som har bra möjlighet att påverka och bra möjlighet till inflytande.
              Då löser man detta på annat sätt, i förhandlingar. Man klarar
              ut de undantag som behöver gälla och de undantag som behöver ges.
            </seg>
            <seg n="4f8a04c3">
              Med de orden, herr talman, yrkar jag bifall till våra tre reservationer.
            </seg>
          </u>
          <note type="speaker" n="bfeacba2">
            Anf. 82 MEHMET KAPLAN (MP):
          </note>
          <u who="Q4822657" xml:id="i-be721cdccadd64d7-0" n="965a867b">
            <seg n="b33cce00">
              Herr talman! Jag börjar med att yrka bifall till vår reservation
              15. Självfallet står vi bakom även alla våra övriga reservationer,
              men för tids vinnande yrkar jag inte bifall till dem.
            </seg>
            <seg n="d588c41f">
              Jag vill lyfta fram ett antal frågor som tas upp i betänkandet.
              En av dem handlar om effekterna av det ökade användandet av registerutdrag
              som gäller dem som har avtjänat sina straff.
            </seg>
            <seg n="38025d78">
              Den största integritetskränkningen är naturligtvis den som brottsoffer
              utsätts för någon som har blivit utsatt för ett brott, någon som
              faktiskt har blivit fråntagen den känsla av trygghet som kanske
              aldrig mer kommer tillbaka. Det är den största och grövsta integritetskränkningen.
              Det må det inte råda några tvivel om.
            </seg>
            <seg n="8eb703db">
              Men om vi utgår från den ståndpunkten är det också viktigt att
              personer som har avtjänat sina straff och som vill komma tillbaka
              in i samhället också ska kunna göra det så att vi inte får ett
              ekorrhjul. För den som en gång har trampat snett blivit misstänkt
              för ett brott, dömts för ett brott och avtjänat sitt straff måste
              det finnas rimliga vägar tillbaka in i samhället. Det tror jag
              att många partier är överens om.
            </seg>
            <seg n="3d76bda2">
              Men om vi ser hur det ser ut i praktiken på vår arbetsmarknad
              i dag finns det en stor problematik kring frågan om integritetsskydd
              i arbetslivet. Den är så pass stor att detta blev föremål för
              en utredning, SOU 2009:44. Där föreslås ett antal åtgärder just
              för att stärka integritetsskyddet i arbetslivet.
            </seg>
            <seg n="df3ddd8c">
              Om man tittar på förslagen och hur svaret på vår motion har formulerats
              i utskottsbetänkandet blir det en liten diskrepans. Idén om att
              stärka integritetsskyddet för blivande anställda, existerande
              anställda, praktikanter, inhyrda och inlånade är någonting som
              är lite större än att tala om vad de har gjort tidigare.
            </seg>
            <seg n="b3de53d4">
              När man väl har avtjänat sitt straff och ska tillbaka in i samhället
              måste det finnas två ingångar från samhällets sida. Den ena ingången
              handlar om en rehabilitering som förhoppningsvis har avslutats
              redan under vistelsen i fängelset, inom kriminalvården. Om rehabiliteringen
              inte har avslutats ska den fortsätta. Den andra ingången bör vara
              att den person som kan och vill jobba ska kunna få ett jobb.
            </seg>
            <seg n="9943d7d7">
              På en arbetsmarknad med hög arbetslöshet kan det verka vara lyxproblem
              att tala om före detta kriminellas möjligheter att komma in i
              arbetslivet. Men faktum kvarstår, nämligen att oavsett om det
              är högkonjunktur eller lågkonjunktur är detta en grupp som stigmatiseras,
              dessutom på ett sådant sätt att det har föranlett en utredning.
              Enligt texten i betänkandet samlar denna utredning damm i Regeringskansliet.
              Det står lite kryptiskt att den bereds. Den började beredas 2009.
              Det låter som om det var några år sedan.
            </seg>
            <seg n="0140e0ff">
              Jag vill lyfta fram en annan fråga, och den handlar om turordningsreglerna.
              Vi kan i betänkandet läsa att ett parti vill utöka undantagen
              från turordningsreglerna från två personer till fem personer.
              Det finns också partier som vill ta bort undantagen helt och hållet.
              Jag och Miljöpartiet menar, med den ingång som vi har haft i frågan,
              att så länge detta inte missbrukas bör vi inte röra på LAS ännu
              en gång. Jag vet också att det inom Alliansen finns partier som
              nog skulle vilja ruska om LAS ytterligare för att kunna få till
              stånd någon form av lösning som de kanske benämner flexibilitet,
              men som vi från Miljöpartiet benämner otrygghet och ett sätt att
              våldföra sig på den svenska modellen som har tjänat oss väl och
              som har visat sig fungera relativt bra även i lågkonjunktur.
            </seg>
            <seg n="6dc953f9">
              Herr talman! Jag vill också ta upp frågan om missbruk av visstidsanställningar.
              Missbruket av visstidsanställningar har uppmärksammats, inte bara
              av oppositionspartierna utan av EU. Ett motiverat yttrande landade
              på regeringens bord mycket snabbt. Svaret från departementet och
              ansvarig minister var nämligen av sådant slag att det inte gick
              att misstolka. Beskedet var: Vi kör som om ingenting har hänt.
              Det funkar för oss, och det är en väg in på arbetsmarknaden för
              unga.
            </seg>
            <seg n="26ed2ee9">
              Nu är frågan tillbaka i EU, och man behöver inte spekulera särskilt
              i hur det kommer att sluta. Detta är mycket tydligt och klart.
              Det står i det yttrande som vi fick till Sverige att vi kommer
              att hamna i domstol och så småningom också dömas i frågan. Det
              är ett relativt klart fall, även om de flesta fall när det gäller
              denna typ av frågor inte är lika klara. Det finns några tusen
              sådana yttranden från EU till medlemsländerna. Men här har av
              varandra oberoende experter uttalat sig och sagt att denna fråga
              kommer att leda till att Sverige bötfälls.
            </seg>
            <seg n="232bee39">
              Då finns det två saker att göra. Det ena är att göra som regeringen
              gör och sticka huvudet i sanden och låtsas som att det regnar
              eller i bästa fall blåser över. Det andra är att försöka vara
              konstruktiv och se på vilket sätt vi kan klara av den svenska
              modellen och sättet att arbeta på som gör att vi har både flexibilitet
              och idén om att företag tack vare denna flexibilitet kan överleva.
            </seg>
            <seg n="34183351">
              Vi har nämligen branscher, till exempel besöksnäringen, och LRF:s
              medlemsorganisationer som är helt beroende av olika typer av visstidsanställningar.
              Säsongsanställningar är kanske det främsta jag tänker på när det
              gäller just dessa två branscher. Men vi har också ett behov av
              trygghet för de anställda.
            </seg>
            <seg n="56abb21f">
              Att år efter år upp till fem, sex eller sju år gå och inte med
              säkerhet veta om man har en så kallad fast anställning eller inte,
              att inte kunna planera för sin framtid, att inte kunna veta om
              man ske ge sig på en budgivning och kanske köpa sin första bostad
              eller att inte kunna teckna ett avtal på minsta lilla sak för
              att man inte kan visa att man har tillsvidareanställning. Det
              kan handla om att få ett hyreskontrakt eller om att köpa någonting
              som kostar mer än en månadslön. Vi tycker att det är mycket beklämmande
              att vi har hamnat i denna situation.
            </seg>
            <seg n="c9ce886d">
              Vi i Miljöpartiet ser gärna att regeringen ser pragmatiskt på
              detta och ser över den samarbetsform som har gjort att ett eller
              två mindre partier i princip har kidnappat frågan och ställt det
              stora partiet i regeringen offside. Detta måste nämligen hanteras.
              Det som regeringen nu gör är snarare att icke hantera frågan.
              Möjligtvis använder man EU-kommissionens meddelanden och yttranden
              som ett spel i den interna politiken för att kunna ha dem som
              påtryckningsmedel för att få skutan dit man vill. Men detta är
              på riktigt. Det innebär att vi faktiskt har ett problem och att
              Sverige hängs ut i frågan.
            </seg>
            <seg n="3ff1adab">
              Från Miljöpartiet kommer vi att vara mycket noga med att detta
              görs på rätt sätt. Vi tror inte på den typ av begränsningar som
              förs fram i debatten och som innebär att framför allt småföretagen
              inom besöksnäringen och inom LRF:s medlemsorganisationer drabbas.
              Men vi kommer inte heller att tumma på den rättighet som de anställda
              har att faktiskt känna tryggheten i att ha en tillsvidareanställning.
              Där finns det lite olika förslag. Vi har sett hur bland annat
              fackförbundet TCO har fört fram olika typer av olika begränsningsmodeller
              som skulle kunna funka för alla parter. Men än en gång gör regeringen
              det som den faktiskt har blivit rätt så duktig på under de senaste
              tre åren, nämligen att sticka huvudet i sanden.
            </seg>
          </u>
          <note type="speaker" n="eca355a3">
            Anf. 83 MATTIAS KARLSSON (SD):
          </note>
          <u who="Q5901848" xml:id="i-be74ba129eb09279-0" n="353add5d">
            <seg n="25f78aee">
              Herr talman! Jag vill börja med att säga att vi står bakom samtliga
              sverigedemokratiska reservationer, men för tids vinnande yrkar
              jag bifall endast till reservationerna 6 och 8.
            </seg>
            <seg n="7e779ddc">
              Vi behandlar i dag arbetsmarknadsutskottets betänkande nr 8 om
              arbetsrätt. Socialkonservatismen, som är den ideologiska inriktning
              vi i Sverigedemokraterna tillhör, har historiskt sett varit en
              inflytelserik kraft vid etableringen och försvaret av arbetsrätten
              samt vid förbättrandet av arbetarnas villkor i Europa, inte minst
              i länder som Tyskland och Storbritannien. Sverigedemokraterna
              har ingen avvikande mening i förhållande till våra historiska
              föregångare i detta avseende, utan även vi betraktar arbetsrätten
              som ett viktigt område för upprätthållandet av individens trygghet
              och upprätthållandet av harmoniska samhällsförhållanden.
            </seg>
            <seg n="85ded2bb">
              Framväxten av den svenska och nordiska arbetsrätten skiljer sig
              på många sätt från andra länders i det att den till stora delar
              har växt fram organiskt genom överenskommelser mellan arbetsmarknadens
              parter. Den svenska modellen med kollektivavtal har bidragit till
              en förhållandevis harmonisk utveckling och har, förutom det inneboende
              konfliktperspektiv som finns, medfört ett fokus på att det även
              finns intressen som förenar arbetsgivare och arbetstagare i form
              av till exempel stabilitet och tillväxt.
            </seg>
            <seg n="453519e1">
              Sverigedemokraterna är i grunden positiva till den svenska modellen,
              och vi är beredda att försvara den inför framtiden. Försvara den
              tror jag tyvärr också att vi kommer att bli tvungna att göra.
              Den framväxande europeiska federalstaten har redan vid flera tillfällen
              givit prov på ambitioner att underminera den svenska modellen.
              Den som tror att dessa ambitioner kommer att minska i framtiden
              menar jag antingen är blind eller medvetet väljer att blunda.
              Det är uppenbart för alla som vill se att de starka federalistiska
              krafterna i Bryssel är fast beslutna att likrikta EU:s medlemsländer
              på alla sätt och områden de kan.
            </seg>
            <seg n="9c2294db">
              Jag beklagar att Sverigedemokraterna numera är det enda parti
              i riksdagen som konsekvent motsätter sig unionen i dess nuvarande
              form och den ständiga utvecklingen mot ökad överstatlighet. Om
              inte övriga partier tänker om i sitt ställningstagande i det här
              avseendet är jag övertygad om att vi kommer att få se negativa
              konsekvenser även på det arbetsrättsliga området.
            </seg>
            <seg n="49bc3c4d">
              All reglering av arbetsmarknaden sker naturligtvis inte genom
              kollektivavtal och bör ej heller göra så. Staten bör vara restriktiv
              med lagstiftning på detta område men har ändå en viktig uppgift
              i att upprätthålla ett grundläggande, rättvist och väl balanserat
              ramverk. Målet med arbetsrätten bör enligt Sverigedemokraternas
              mening vara att säkerställa att företagens strävan efter tillväxt
              inte tillåts gå ut över arbetstagarnas behov av trygghet och rättvisa
              på ett alltför allvarligt sätt och att arbetstagarnas behov av
              trygghet och rättvisa inte tillåts gå ut över företagens och samhällets
              behov av tillväxt på ett alltför allvarligt sätt.
            </seg>
            <seg n="84b6b66d">
              Jämviktsläget är inte statiskt. Det förändras över tid och påverkas
              av utvecklingen i vår omvärld. Den som vill värna jämvikten får
              således inte vara alltför fastlåst i ideologiska dogmer utan måste
              inta ett pragmatiskt förhållningssätt, både till arbetsrätten
              och till arbetsmarknadspolitiken i stort.
            </seg>
            <seg n="f4d382ee">
              En fråga där jämviktsläget har rubbats på grund av samhällsförändringar
              och där lagstiftningen inte riktigt har hängt med är enligt vår
              mening turordningsreglerna i lagen om anställningsskydd. Den svenska
              ekonomin har förändrats radikalt sedan turordningsreglerna infördes
              och är i dag mer globaliserad och tjänstebaserad. Arbetstagarnas
              kompetens är i dag i många fall ett företags främsta tillgång.
              Möjligheten att behålla nyckelpersonal i svåra tider har således
              blivit viktigare och kommer sannolikt också att bli ännu viktigare
              i framtiden.
            </seg>
            <seg n="ca8d7f6e">
              Vi är medvetna om att LAS är en semidispositiv lag i den meningen
              att den kan avtalas bort genom kollektivavtal och att facket många
              gånger har varit tillmötesgående i detta avseende. Det är dock
              långt ifrån alltid facken tillåter företagen att behålla spjutspetskompetens
              framför annan personal som har varit på arbetsplatsen längre,
              och i de fall där man faktiskt når en överenskommelse blir det
              ofta en kostsam process för företagen.
            </seg>
            <seg n="3b772e1e">
              I en undersökning från 2009 angav Sveriges företagare att man
              ser flexiblare turordningsregler som den näst viktigaste frågan
              för ett bättre företagsklimat i Sverige hela åtta av tio företagare
              såg en sådan reform som ganska eller mycket viktig. Exakt hur
              allvarligt problemet är kan man givetvis diskutera, men det råder
              knappast något tvivel om att turordningsreglerna såsom de är utformade
              i dag i alla fall i någon mening hämmar tillväxten och företagens
              anställningsbenägenhet. Mycket talar också för att regelverket
              framför allt missgynnar ungdomar och invandrare.
            </seg>
            <seg n="7a269158">
              Från Sverigedemokraternas sida intar vi en pragmatisk hållning
              i frågan. Vi är inte beredda att helt avskaffa den trygghet turordningsreglerna
              medför för arbetstagarna, men vi vill samtidigt underlätta för
              företagen och stimulera tillväxt och sysselsättning genom att
              öka antalet undantag från turordningsreglerna. God tillgång på
              arbete gynnar naturligtvis också arbetstagarna som kollektiv.
              Värt att nämna i sammanhanget är även att Sverigedemokraterna
              vill kombinera flexiblare turordningsregler med en förstärkt a-kassa.
            </seg>
            <seg n="52367171">
              Missmatchning och höga trösklar för ungdomar är två av de allvarligaste
              strukturella problemen på den svenska arbetsmarknaden just nu.
              En reformering av turordningsreglerna skulle kunna bidra till
              att minska båda dessa problem, och jag måste säga att det är minst
              sagt förvånande att en borgerlig regering är beredd att satsa
              miljarder på konstlade skattesubventionerade jobb samtidigt som
              man inte ens är beredd att överväga en kostnadsfri reform som
              skulle kunna stärka företagen, tillväxten och sysselsättningen.
            </seg>
            <seg n="e432b135">
              Om den nuvarande utformningen av turordningsreglerna utgör ett
              exempel där arbetsrätten är i obalans till arbetsgivarnas nackdel
              utgör den fråga som lyfts fram i reservation 8 ett exempel där
              arbetsrätten är i obalans till arbetstagarnas nackdel. Att en
              arbetstagare ska kunna bli av med sitt arbete på osakliga grunder
              och sedan inte ha rätten att få tillbaka sitt arbete ens efter
              att Arbetsdomstolen har slagit fast att man har blivit orättvist
              behandlad är naturligtvis oacceptabelt.
            </seg>
            <seg n="5c4f4f7a">
              Som vi ser det är detta inte bara en arbetsrättslig fråga utan
              också en demokratifråga. Jag har själv bekanta och partikamrater
              som på osakliga grunder har blivit uppsagda från sina arbeten
              endast på grund av sina politiska åsikter. Det skulle lika gärna
              ha kunnat handla om en arbetstagare som gjort sig obekväm på arbetsplatsen
              genom ett starkt fackligt engagemang, till exempel. Den nuvarande
              ordningen gör det alltså inte bara möjligt för arbetsgivare att
              utsätta arbetstagare för orättfärdig behandling utan legitimerar
              också diskriminering av oliktänkande. Jag vill tacka Vänsterpartiet
              för att man har lyft upp den här viktiga frågan på dagordningen.
            </seg>
            <seg n="c798584a">
              Avslutningsvis, herr talman, vill jag säga att även om vi från
              Sverigedemokraternas sida den här gången endast har valt att reservera
              oss till förmån för ett fåtal av motionerna i betänkandet anser
              vi att det finns många förslag i betänkandet som har ett vällovligt
              syfte och är värda att utreda och fundera vidare kring inför framtiden.
              Ett tydligt undantag från detta är dock Miljöpartiets förslag
              om att införa mångkulturell ledighetslagstiftning.
            </seg>
            <seg n="c0728a05">
              Att försöka särskilja det kristna från det svenska kulturarvet
              är som att försöka plocka äggen ur sockerkakan. Jag tänkte säga
              att den som förfäktar en sådan ambition borde börja med att plocka
              bort korset ur den svenska flaggan, men jag vill inte ge Miljöpartiet
              några fler dåliga idéer. Sverige behöver en samhörighetspolitik,
              inte mer av segregerande, mångkulturalistisk splittringspolitik.
              Jag är glad att utskottsmajoriteten valde att avstyrka den här
              motionen, men jag önskar att motiveringen hade varit skarpare
              och tydligare.
            </seg>
          </u>
          <note type="speaker" n="251e1eea">
            Anf. 84 ALI ESBATI (V):
          </note>
          <u who="unknown" xml:id="i-4cc1d02723110cc0-0" n="c5807af3">
            <seg n="ac5faebd">
              Herr talman! Dagens debatt handlar om arbetsrätten, och många
              av de yrkanden som behandlas går ut på att göra justeringar i
              den arbetsrättsliga lagstiftningen för att möta konkreta, principiellt
              viktiga problem som arbetstagare möter på den svenska arbetsmarknaden.
              Det handlar om att anpassa regelverket till en verklighet där
              otryggheten för och utnyttjandet av arbetande människor har blivit
              mer regel än undantag inom vissa sektorer, vilket förstås också
              påverkar hela arbetsmarknaden och därmed hela samhället hur vi
              har det och hur vi förhåller oss till varandra.
            </seg>
            <seg n="995ae88b">
              Den borgerliga majoriteten i utskottet föreslår avslag på samtliga
              motioner, och Vänsterpartiet har därför tolv reservationer i betänkandet.
              Jag står givetvis bakom dem alla, men för tids vinnande yrkar
              jag endast bifall till reservationerna 2, 5 och 13.
            </seg>
            <seg n="b167bc6d">
              Herr talman! Arbetsrätten är i grunden en skyddslagstiftning.
              Basen för förhållandena på arbetsmarknaden är nämligen arbetsgivarens
              rätt att som en förlängning av äganderätten leda och fördela arbetet.
              Samtidigt har man i alla civiliserade samhällen konstaterat att
              arbetstagare är människor, inte maskiner eller stapelvaror, och
              att det därmed måste finnas skillnader mellan köp av exempelvis
              frukt eller verktyg och köp av arbetskraft. Därför försöker man
              på olika sätt skydda arbetstagarna från en ovärdig och osaklig
              behandling på arbetet och i samband med konflikter runt anställningsavtalet.
            </seg>
            <seg n="bf4a59ff">
              Den svenska arbetsrätten är utformad mer som ett ramverk än som
              en detaljerad lagstiftning. Det är mycket stor flexibilitet, och
              de flesta villkor kan anpassas efter särskilda förhållanden. Det
              görs genom kollektivavtal, och därför är det väldigt viktigt att
              så många arbetsplatser och arbetstagare som möjligt täcks av kollektivavtal.
              Sedan är det naturligtvis så att lagstiftningen är viktig. Dels
              är det den plattform kollektivavtalen förhandlas på, dels bestämmer
              lagstiftningen hur villkoren ska vara när och där det inte finns
              andra framförhandlade villkor.
            </seg>
            <seg n="18652822">
              Trygghet i anställningen är av stor vikt för hela samhället eftersom
              det ökar möjligheterna till utveckling och omvandling av arbetsmarknaden.
              Trygga människor är friskare, starkare och mer kreativa.
            </seg>
            <seg n="493b0c93">
              Vi vet att i samband med 1990-talskrisen och den massarbetslöshet
              som då uppkom tippade maktförhållandena på svensk arbetsmarknad
              kraftigt till arbetsgivarens förmån. Det tillsammans med bland
              annat försämringar i lagen om anställningsskydd och bristfällig
              reglering av in- och uthyrning av arbetstagare har bidragit till
              att anställningsskyddet har urholkats.
            </seg>
            <seg n="a6dc18b6">
              Flera av Vänsterpartiets förslag går ut på att göra något åt
              just den situationen. I lagen om anställningsskydd är i dag huvudregeln
              fortfarande att anställningen ska gälla tillsvidare, alltså fast
              anställning. Men utrymmet för att frångå detta har vidgats i flera
              steg.
            </seg>
            <seg n="5f1bf228">
              Det kanske viktigaste avsteget gjordes 2007 av dagens högerregering
              genom införandet av så kallad allmän visstidsanställning utan
              att något skäl behövde anges samtidigt med kraftigt uppluckrade
              tidsgränser.
            </seg>
            <seg n="59763036">
              Det är klart att tidsbegränsade anställningar kan spela en stor
              och viktig roll på arbetsmarknaden. När någon är tillfälligt frånvarande
              behövs det vikarier. Det kan behövas vid tillfällig arbetsanhopning,
              kortsiktigt ändrade förutsättningar för produktionen eller när
              ett specifikt arbete inte kan utföras av den befintliga personalen.
              Då kan det absolut behövas tillfälliga lösningar.
            </seg>
            <seg n="d63dd560">
              Men med dagens regler kan man i praktiken missbruka visstidsanställningar
              och sätta hela grunden för arbetsrätten ur spel och lösa permanenta
              personalbehov med osäkra anställningar. Det betyder helt enkelt
              att kostnaden för flexibiliteten för arbetsgivaren läggs över
              på arbetstagarkollektivet.
            </seg>
            <seg n="6ead4cec">
              Man kan slå upp ordet flexibilitet i ordlistan. Det står att
              det betyder böjlighet och anpasslighet. Det viktiga här är: Vem
              är det som böjer, och vem är det som böjs? Dagens situation är
              en situation där arbetsgivaren får alltför stora möjligheter att
              utnyttja arbetskraften.
            </seg>
            <seg n="d759eed4">
              Det är viktigt att understryka att det finns kostnader för visstidsanställningar.
              De som är visstidsanställda mot sin vilja betalar ett högt pris
              i form av otrygghet, oförutsägbar ekonomi, svårigheter att ta
              upp lån och teckna vissa sorters avtal. Det skapar en sorts malande
              stress som sätter spår efter en stund.
            </seg>
            <seg n="270fff79">
              Vi vet också att osäkra anställningar inte är slumpmässigt fördelade
              i befolkningen. Kvinnor är överrepresenterade, och LO-medlemmar,
              ungdomar, invandrade är i mycket högre grad än andra hänvisade
              till tidsbegränsade anställningar.
            </seg>
            <seg n="4016acea">
              När antalet visstidsanställningar blir stort påverkas också de
              fast anställdas arbetsvillkor negativt. Det medför stora kostnader
              för samhället i form av återkommande perioder av arbetslöshet,
              högre ohälsotal och högre kostnader för tillsyn av arbetsmiljön.
            </seg>
            <seg n="2cf54cf8">
              Bland annat Handelsanställdas förbund har visat på att på arbetsplatser
              med många visstidsanställda blir arbetet också tyngre för de fast
              anställda. De får dra ett tyngre lass, acceptera ökad stress och
              sämre arbetsmiljö. Vi riskerar också att få tystare och mer räddhågsna
              arbetsplatser där det blir svårare att upptäcka och åtgärda problem.
            </seg>
            <seg n="ce5da6a4">
              Inget av dessa problem, som är kända, tycks bekymra högerregeringen
              och företrädarna för den i riksdagen. Man håller så hårt fast
              vid dagens undermåliga lagstiftning att man till och med har fått
              EU-kommissionen att härskna till. EU-kommissionen har knappast
              en track record präglad av radikal facklig aktivism.
            </seg>
            <seg n="8a8dbb82">
              Man konstaterar från EU:s sida att de svenska reglerna strider
              mot minimikrav i EU:s visstidsdirektiv. Genom att använda sig
              av olika typer av osäkra anställningsformer kan arbetsgivare i
              dag stapla icke-fasta anställningar på varandra under många år
              och till och med under obegränsad tid.
            </seg>
            <seg n="b222c709">
              Sverige hade till i måndags på sig att vidta åtgärder, men regeringen
              fortsätter att trilskas och förhala. Sverige kan, som vi hörde
              tidigare, till och med hamna i EU-domstolen. En regering som i
              övrigt visar en sådan följsamhet mot EU vägrar i det här fallet
              att agera i en situation där utsatta grupper på arbetsmarknaden
              ska ha skydd. Det är smått fantastiskt och ganska pinsamt.
            </seg>
            <seg n="1b2f324d">
              Vänsterpartiet har presenterat flera konkreta åtgärder mot missbruket
              av visstidsanställningar. Vi vill att lagen ska vara formulerad
              så att objektiva skäl ska finnas för alla visstidsanställningar.
              Arbetsgivaren ska helt enkelt förklara varför man inte anställer
              fast.
            </seg>
            <seg n="9ac5b0b8">
              Vi vill att lagen i den delen även fortsättningsvis ska vara
              semidispositiv och att arbetsmarknadens parter i centrala kollektivavtal
              kan komma överens om anställningsformer som är lämpliga inom respektive
              bransch. Då kan man få både flexibilitet och skydd, men alliansregeringen
              säger nej.
            </seg>
            <seg n="3e89522f">
              Vi yrkar också att det ska finnas en tydlig maximigräns för tidsbegränsade
              anställningar. All tid hos samma arbetsgivare oavsett anställningsform
              ska räknas samman. Efter 24 månader under en femårsperiod ska
              det övergå till en fast anställning punkt.
            </seg>
            <seg n="2bd9c486">
              Om inte arbetsgivaren efter fem år har kunnat reda ut om han
              har ett långvarigt behov av en viss anställd kan man fråga sig
              hur arbetsgivarens planeringsförmåga ser ut. Oavsett det är det
              orimligt att den anställde ska fortsätta att betala för detta
              velande.
            </seg>
            <seg n="7f6d1cd5">
              Jag konstaterar också att det finns en reservation från S plus
              V i det här fallet. Vi hörde representanten för Miljöpartiet tala
              länge om denna fråga i anförandet. Det går att bifalla den reservationen
              om man så önskar.
            </seg>
            <seg n="a2678eca">
              Herr talman! En annan olycklig uppluckring av arbetsrätten handlar
              om det så kallade tvåpersonsundantaget i LAS. Arbetsgivaren har
              alltid rätt att säga upp personal på grund av arbetsbrist. Det
              skydd som LAS ger är att valet av vilka som ska sägas upp inte
              ska vara helt osakligt. Det är därför det finns en bottenplatta
              i turordningsreglerna som handlar om ålder och anställningstid.
              Sedan kan man bedöma tillräckliga kvalifikationer och förhandla
              om så kallad avtalsturlista.
            </seg>
            <seg n="825c5c81">
              Dagens regeringspartier plus Miljöpartiet drev år 2000 igenom
              en möjlighet för arbetsgivare med högst tio anställda att lyfta
              bort två personer före eventuella förhandlingar. Det är en osaklig
              ändring, menar vi. Den har inte lett till några nya anställningar
              eller andra utlovade glädjeresultat. Däremot har den gjort att
              anställda i små företag saknar en viktig del av skyddet mot osaklig
              uppsägning. Det är inte rimligt. Därför bör det undantaget avskaffas.
            </seg>
            <seg n="750ed485">
              Herr talman! Ofrivilligt deltidsarbete är ett av de allra viktigaste
              jämställdhetsproblem vi har i samhället i dag. Den som deltidsarbetar
              har ofta, förutom förstås en lägre inkomst, sämre utvecklingsmöjlighet
              i arbetet, erbjuds mer sällan kompetensutveckling och har en svagare
              löneutveckling. Deltidsarbete leder också till lägre ersättningar
              från och ofta kvalificeringsproblem till socialförsäkringar, a-kassa
              och pensionssystem.
            </seg>
            <seg n="b7fe32a5">
              Det är tydligt att det här finns en könsaspekt. I branscher där
              det framför allt är män som jobbar har det visat sig fullt möjligt
              att organisera arbetet så att det i huvudsak baseras på heltidsjobb.
              I branscher som har liknande öppettider till exempel men med många
              kvinnor som arbetar säger arbetsgivaren att det är jättesvårt
              att få det att fungera.
            </seg>
            <seg n="f52f5e75">
              Det betyder bara att många kvinnors tid tas för given och att
              det är de kvinnorna som måste betala för den extra flexibilitet
              som arbetsgivaren önskar ha. Det är ett problem som måste lösas
              med många olika åtgärder. Kommuner och landsting har ett stort
              ansvar. Där vet vi från Vänsterpartiets sida att vi jobbar i de
              kommuner där vi har möjlighet. Fackliga organisationer gör försök
              där det är möjligt. Men lagstiftningen bör också ta detta problem
              på allvar och understödja jämställdhetssträvanden på detta område.
            </seg>
            <seg n="2befe5b6">
              Det mest rimliga och flexibla sättet att göra det är i enlighet
              med den svenska modellen. Lagen kan fungera som riktningsgivare
              och skydd för arbetstagarna samtidigt som den ger stora möjligheter
              att i kollektivavtal göra avsteg och anpassa konkret. Vi behöver
              en lag som gör heltid till en tydlig norm och deltid till en möjlighet.
              Det är ett av de förslag som Vänsterpartiet har formulerat.
            </seg>
            <seg n="2d762bb5">
              Herr talman! Häromdagen kom TCO med en ny rapport om övertidsarbetet
              där man konstaterade att det 2012 motsvarade ca 150 000 jobb om
              man räknar årsarbetstid på 1 600 timmar. Det obetalda övertidsarbetet
              är ett problem som finns överallt, särskilt inom privata tjänstemannayrken.
            </seg>
            <seg n="df281638">
              Vi kan också se att män jobbar övertid mer än kvinnor. Det är
              någonting som kan antas ytterligare påverka den könsbundna skillnaden
              mellan betalt och obetalt arbete. Där behövs det också göras väldigt
              mycket saker. Det mesta handlar inte om lagstiftning. Men det
              finns sådant man kan göra i lagen för att minska okynnesuttag
              av övertid och stärka arbetstagarens inflytande över arbetstidens
              förläggning. Det är också sådana förslag som Vänsterpartiet har
              presenterat men som utskottsmajoriteten dess värre säger nej till.
            </seg>
            <seg n="a7a47f89">
              Herr talman! Avslutningsvis kan jag konstatera att arbetsrätten
              befinner sig i ett bredare politiskt sammanhang. Vi har i dag
              en regering ledd av ett politiskt parti som historiskt varit i
              bästa fall ointresserat av och i de flesta fall skarp motståndare
              till vidgade rättigheter för arbetstagare.
            </seg>
            <seg n="c1a1533b">
              Under de senaste åren har den hätska antifackliga retoriken outsourcats
              mer till småpartierna i borgerligheten där man helt utan grund
              i de verkliga förhållandena sätter trygghet på arbetsmarknaden
              i motsatsställning till fler jobb och misslyckas med bägge.
            </seg>
            <seg n="acd6321d">
              När det kommer till kritan ser vi hur man låter försämring av
              arbetsrätten bli förstärkande och låter bli att anpassa lagarna
              till konkreta behov på arbetsmarknaden. Dagens debatt blir en
              ny påminnelse om att vi behöver byta perspektiv i arbetsrättsdebatten
              och samtidigt om att det svårligen låter sig göras med mindre
              än att man också byter regering.
            </seg>
          </u>
          <note type="speaker" n="c23c69af">
            Anf. 85 KATARINA BRÄNNSTRÖM (M):
          </note>
          <u who="Q4941068" xml:id="i-d1c90d9a23ce5f43-0" n="bd60cc19">
            <seg n="32b808b2">
              Herr talman! Jag ska börja med att yrka bifall till förslaget
              i AU8 och avslag på samtliga motioner och reservationer.
            </seg>
            <seg n="67e80acc">
              Att ta ansvar för vårt land och vår ekonomi och skapa goda förutsättningar
              för arbete och välfärd är Alliansens och Moderaternas viktigaste
              uppgift. Vi lägger grunden för ett samhälle som håller ihop och
              där människor kan känna trygghet, ta egna initiativ och förverkliga
              sina ambitioner och drömmar. Vårt mål är att alla människor som
              kan och vill arbeta också ska kunna göra det utifrån sina förutsättningar.
              De arbetsrättsliga reglerna i Sverige ger goda möjligheter att
              kombinera trygga förhållanden på arbetsmarknaden med en hög sysselsättningsnivå.
            </seg>
            <seg n="16652017">
              Det överordnade målet för arbetsmarknadspolitiken och för Alliansen
              i stort är att skapa förutsättningar för fler jobb så att fler
              faktiskt kommer i arbete. Där fungerar den svenska modellen väl.
              Arbetsmarknadens parter tar ett stort ansvar för att avtal, löner
              och andra arbetsvillkor utformas i samförstånd på ett ansvarsfullt
              sätt. Ett arbetsrättsligt regelverk är nödvändigt för att företag
              och anställda ska kunna verka under stabila spelregler.
            </seg>
            <seg n="36e01b3b">
              Som arbetstagare vill man självfallet känna trygghet i sin anställning.
              Som arbetsgivare är det viktigt att man har anställda med rätt
              kompetens. Vi menar att denna balans hittills har klarats av på
              svensk arbetsmarknad. Men dagens arbetsmarknad ser inte riktigt
              likadan ut som för 10, 20 eller 30 år sedan. Förändringen går
              ganska fort. Det ställs allt högre krav på rörlighet och på att
              man ska kunna förändra snabbare i tider av kris och lågkonjunktur.
            </seg>
            <seg n="61e82b7d">
              Tillsvidareanställningar är grunden och huvudregeln i lagen om
              anställningsskydd. Tidsbegränsade anställningar är dock mycket
              värdefulla när det uppstår olika behov hos en arbetsgivare eller
              på en arbetsplats vid olika arbetstoppar. Dessa anställningar
              fungerar även som en bro in på arbetsmarknaden för många av dem
              som står en bit ifrån den reguljära arbetsmarknaden. Det gäller
              särskilt ungdomar och utrikes födda. De är också ofta inkörsporten
              till en fast tillsvidareanställning. Men det är självfallet viktigt
              att alla anställningsformer som vi har används på ett korrekt
              och ansvarsfullt sätt. Jag vill framhålla att det faktiskt inte
              finns några rättsärenden där missbruk av visstidsanställningar
              anmälts eller avgjorts.
            </seg>
            <seg n="d548b089">
              Jag träffade i veckan ett par företagare i två olika branscher
              som menar att många unga inte alls är intresserade av att få en
              tillsvidareanställning. De kan ha olika planer. De är osäkra på
              vad de vill, vad de ska studera eller vad de ska göra i framtiden.
              De vill kanske byta arbetsgivare för att på det sättet skaffa
              sig bredare kunskaper och få en bättre erfarenhet, vilket kan
              gynna det fortsatta arbetslivet.
            </seg>
            <seg n="034c38fd">
              Regeringen lämnade i förrgår sitt svar till EU-kommissionen på
              den kritik som framkommit om tidsbegränsade anställningar. Regeringen
              anser att reglerna i LAS är förenliga med kraven i EU:s visstidsdirektiv.
              Regeringen menar att EU-kommissionen för ett mer teoretiskt resonemang
              om riskerna med stapling av anställningar på varandra. Man bortser
              då från det starka arbetsrättsliga skydd som finns i svensk lagstiftning.
              Där finns företrädesrätten i LAS, och genom kollektivavtal kan
              man begränsa visstidsanställningarna. Vi menar att det kanske
              finns nio tio olika skyddsmekanismer för att förhindra ett eventuellt
              missbruk av visstidsanställningar. Men regeringen och EU-kommissionen
              tolkar kanske detta på olika sätt.
            </seg>
            <seg n="d163958c">
              Herr talman! En tidsbegränsad anställning är bättre än ingen
              anställning alls. I alliansregeringens Sverige behövs och räknas
              varje jobb. Varje kvartal går 70 00080 000 personer över från
              en tidsbegränsad anställning till en fast tillsvidareanställning.
              Här ligger Sverige i topp. Vi tycker att det är mycket bra. Statistik
              från Eurostat visar att Sverige ligger mycket högt bland de länder
              där flödena går till fast arbete. Detta visar att korttidsjobb
              är nyckeln in på arbetsmarknaden för väldigt många människor.
            </seg>
            <seg n="3be1a577">
              Vi försvarar vår svenska arbetsrätt. Vi menar att det är fel
              väg att gå att ytterligare begränsa flexibiliteten i anställningar
              i Sverige i en tid av ekonomisk kris och stora utmaningar på arbetsmarknaden.
              Vi menar att det fungerar väl.
            </seg>
            <seg n="e8e47d43">
              Nu har regeringen svarat och säger sig vara beredd att samtala
              med och lyssna på EU-kommissionen. Vi får se om EU-kommissionen
              är beredd att gå vidare och dra Sverige inför EU-domstolen.
            </seg>
            <seg n="28da6ceb">
              När det gäller turordningsregler eller återanställningsregler
              visar antalet tvister att det fungerar mycket väl när arbetsmarknadens
              parter själva bestämmer över detta i sina avtal. Tvåpersonersundantaget,
              som har nämnts av tidigare talare, kom redan 2001. Det har alltså
              fungerat i tolv år. Det syftar till att ge mindre företag här
              talar vi om företag med mindre än tio anställda en större flexibilitet
              när de tvingas till uppsägningar på grund av arbetsbrist. Att
              kunna behålla den specifika kompetens man behöver kan faktiskt
              vara livsavgörande för dessa små företag, särskilt i kärva tider.
            </seg>
            <seg n="38f51b71">
              Jag vill också påminna om att regeringen har gett en särskild
              utredare uppdraget att undersöka i vilken omfattning bemanningsföretag
              hyrs in när arbetstagare tidigare har sagts upp och därmed har
              återanställningsrätt enligt LAS.
            </seg>
            <seg n="9150b51b">
              Socialdemokraterna menar i sin motion att heltidstjänster ska
              vara norm på svensk arbetsmarknad. Heltid ska vara en rättighet,
              skriver även Vänsterpartiet. Man skriver att arbetsmarknadens
              parter ska reda ut detta avtalsvägen men också att man är beredd
              att lagstifta om parterna skulle misslyckas.
            </seg>
            <seg n="849b82ff">
              Herr talman! Det är intressant att Socialdemokraterna, som har
              makten i en majoritet av Sveriges kommuner, inte hårdare har drivit
              den här frågan under sitt långa regeringsinnehav. Det är ju just
              inom välfärdssektorn som deltidstjänsterna är många, och det är
              just här som politiker styr och har makten att förändra. Det här
              har diskuterats i flera årtionden, men Socialdemokraterna har
              stått för mer snack än verkstad i den här frågan.
            </seg>
            <seg n="09640f42">
              Vi moderater står upp för arbetslinjen på alla sätt och i alla
              former. Vi uppmanar alla kommunala arbetsgivare och kommunala
              politiker att se över sin organisation för att skapa bättre möjligheter
              för fler att arbeta heltid. Det tjänar alla på, inte minst alla
              de kvinnor som i dag arbetar deltid. Vi är faktiskt överens om
              att kvinnor har en lägre sysselsättningsgrad och att det brister
              i vissa delar på svensk arbetsmarknad när det gäller jämställdhet.
              Det är inte bra. Genom att öka möjligheterna för alla att över
              huvud taget få jobba förbättras denna obalans. Alla som vill och
              kan ska också arbeta.
            </seg>
            <seg n="0c7dd597">
              Därför är det viktigt att göra det mer attraktivt att anställa.
              Vi gör det enklare att anställa så att fler kan få jobb. Det är
              angeläget att stimulera kvinnor att gå från deltids- till heltidsarbete.
              Via jobbskatteavdrag och RUT-tjänster har vi också gjort det lättare
              för många att klara av att kombinera heltidsjobb med familj och
              hushåll. Men det finns mer att göra för att fler ska vilja och
              orka arbeta heltid, och arbetsmiljön har en stor betydelse i det
              sammanhanget.
            </seg>
            <seg n="306960d2">
              Herr talman! När det finns en kedja av underentreprenörer är
              utgångspunkten att ansvaret ska gälla alla uppdragsgivare mellan
              arbetsgivaren och den beställande parten i det ursprungliga entreprenörsavtalet.
              Det kan vara svårt att avgöra vem som är ansvarig och därmed betalningsskyldig
              för lön och annat. Utskottets tillkännagivande till regeringen
              om att säkerställa detta regelverk gör att vi kan förvänta oss
              att regeringen återkommer till riksdagen.
            </seg>
            <seg n="b118e798">
              Regeringen gav en särskild utredare uppdraget att utreda hur
              svensk lag ska implementera EU:s direktiv om sanktioner mot arbetsgivare.
              Det resulterade i en proposition från regeringen som utskottet
              och riksdagen senare ska behandla.
            </seg>
            <seg n="53fd9b8b">
              Moderaterna och Alliansen anser att det ska vara lätt att anställa
              om vi ska kunna klara dagens och framtidens utmaningar. Därför
              är det viktigt att hitta fler vägar in på arbetsmarknaden och
              i arbetslivet, sänka trösklar där de är höga och se till att alla
              kan få ett jobb.
            </seg>
            <seg n="73c8c85a">
              Här vill jag betona skolans betydelse för en bra utbildning som
              ger alla elever möjligheter att gå klart sin utbildning. Det är
              livsavgörande att ungdomar inte hoppar av skolan, inte bara för
              deras framtid utan också för deras yrke.
            </seg>
            <seg n="266f0165">
              Det är viktigt att ge många av dessa en ny chans att klara av
              att slutföra sin grundutbildning, och vi har därför infört en
              folkhögskolesatsning för just dessa ungdomar. Vi har också infört
              många typer av subventionerade arbeten och anställningar där det
              i vissa fall endast kostar ett par tusenlappar för arbetsgivaren
              att pröva en person som stått långt från arbetsmarknaden. Alliansen
              har dessutom sänkt arbetsgivaravgiften med 50 procent för ungdomar
              för att stimulera fler arbetsgivare att ta in unga på arbetsplatsen.
              Vi är beredda att göra ytterligare saker för att fler ska få jobb.
            </seg>
            <seg n="5926d8c8">
              Herr talman! Lärlingsanställningar eller yrkesintroduktionsanställningar
              är en ny anställningsform som vi hoppas mycket på när det gäller
              ungdomars utbildning och insteg på arbetsmarknaden. Redan för
              ett och ett halvt år sedan bjöd regeringen in parterna på arbetsmarknaden
              till trepartssamtal. Här är regeringen beredd att tillföra sin
              del, alltså medel, så att företag ska ta emot ungdomar, detta
              för att ungdomarna ska dels få ett arbete, dels få en utbildning
              i de branscher där det är möjligt. Ett pilotprojekt har dragits
              i gång mellan Teknikföretagen och IF Metall i Gnosjö, och det
              pågår fortsatta förhandlingar för att fler ska kunna omfattas
              av en sådan lärlingsanställning.
            </seg>
            <seg n="f5a44f62">
              Nya moderaterna anser att den svenska modellen utgör en god grund
              för en väl fungerande arbetsmarknad. Det ger facken stora möjligheter
              att gå ut i konflikt. Ändå är antalet strejkdagar i Sverige mycket
              litet. Det ger ett gott betyg till parterna och den svenska modellen.
            </seg>
            <seg n="21b36196">
              Samtidigt måste vi alla inse att vår värld förändras. Konkurrensen
              från andra länder ställer stora krav. Vi går från ett mer klassiskt
              industrisamhälle till ett kunskaps- och tjänstesamhälle. Arbetslivet
              förändras. Den fria rörligheten över gränserna är bra för Sveriges
              kunder och konsumenter men ställer också nya och andra krav på
              parterna och de myndigheter som ska kontrollera att villkoren
              på den svenska arbetsmarknaden är sjysta. Fem år av lågkonjunktur
              och sviterna efter den djupa ekonomiska krisen har inneburit stora
              utmaningar för oss att få människor i arbete och pröva nya vägar
              för att fler ska komma in på arbetsmarknaden.
            </seg>
            <seg n="ea597910">
              Det är mycket viktigt att företag och arbetsgivare hittar kompetent
              personal. Att kunna klara skiftningar i konjunkturen och våga
              anställa även i tider av oro gör att visstidsanställningar är
              viktiga på arbetsmarknaden. Vi menar att det finns en bra balans
              mellan trygghet för arbetstagare, en rörlighet på arbetsmarknaden
              och att det ska vara mer attraktivt att anställa samt finnas stabila
              villkor på svensk arbetsmarknad.
            </seg>
          </u>
          <note type="speaker" n="3b8c71fa">
            Anf. 86 ALI ESBATI (V) replik:
          </note>
          <u who="unknown" xml:id="i-4cc1d02723110cc0-1" n="c5807af3">
            <seg n="33da0ff0">
              Herr talman! Det var fascinerande att höra Katarina Brännströms
              redogörelse. Jag hörde konstateras att det finns ökade behov av
              snabba omläggningar av arbeten och att bland annat invandrade
              och ungdomar oftare har osäkra anställningar. Katarina Brännström
              har även hört någon ungdom som lär ha sagt till någon att det
              kan vara trevligt att ha en visstidsanställning i stället för
              en fast anställning. Jag tror på allt detta. Däremot är det lite
              oklart hur det ska motivera en lagstiftning som tar bort skyddet
              mot att behöva jobba under osäkra former och under mycket lång
              tid, kanske alltid.
            </seg>
            <seg n="4691e4d2">
              Den begränsningsregel som vi föreslagit handlar om att ifall
              man under en femårsperiod har jobbat på samma ställe i mer en
              24 månader ska anställningen övergå i en fast tjänst. Hur kan
              detta bryta mot någon av de saker som togs upp här? Hur kan det
              vara ett hot mot sådana snabba omläggningar som konjunkturförändringarna
              kan kräva av industrin? Har man under en femårsperiod till exempel
              haft någon anställd i tre år och ändå inte vill ge den personen
              en fast anställning, borde det då inte finnas en regel som säger
              att nej, nu får det vara nog?
            </seg>
            <seg n="932eb5d4">
              Detta sägs vara en del av den svenska modellen. Är det så jag
              ska förstå Moderaterna, att en del av den svenska modellen innebär
              att det ska vara möjligt att utnyttja folk på det sättet, att
              inte ha några begränsningar mot osäkra anställningar? Är en tillsvidareanställning
              som norm på arbetsmarknaden bara ett slags prydnad som ska finnas
              på papper men inte i verkligheten? Är det förståelsen av den svenska
              modellen?
            </seg>
          </u>
          <note type="speaker" n="c52cd2f1">
            Anf. 87 KATARINA BRÄNNSTRÖM (M) replik:
          </note>
          <u who="Q4941068" xml:id="i-d1c90d9a23ce5f43-1" n="bd60cc19">
            <seg n="77d103b8">
              Herr talman! Ali Esbati talar om skyddet och om otryggheten utifrån
              arbetstagarens synpunkt. Det tycker jag är väldigt bra. Vi värnar
              också arbetstagarens skydd och trygghet på arbetsmarknaden. Det
              är dock viktigt att framhålla den balans som måste finnas när
              det finns ett behov av att anställa, när det svänger ganska kraftigt.
              De senaste fem årens lågkonjunktur visar att det är väldigt ryckigt;
              det går upp och ned. Vi menar att det finns en balans mellan fast
              anställning och visstidsanställning som fungerar väl.
            </seg>
            <seg n="c2449c98">
              Trygghet kan även kopplas till att om man gör det hela för krångligt,
              väver in för många regler i en anställning, kan arbetsgivaren
              helt och hållet avstå från att anställa, och då får vi inte fram
              jobben. Det är bättre att ha ett jobb under sex månader än att
              inte ha det. Här måste det till en livsviktig balans för företagen
              i Sverige.
            </seg>
            <seg n="f12dad47">
              Jag tror och har hört att de flesta arbetsgivare gärna vill fastanställa.
              Det är oftast ett bra och billigt sätt att satsa på personalen.
              Att få personalen att stanna och känna sig trygg tjänar både arbetstagare
              och arbetsgivare på. Jag tror inte att det finns något motstånd,
              men i tider av oro och svängningar är man rädd eftersom man inte
              vet hur det ser ut om några månader. Det gör att det finns ett
              stort behov av visstidsanställningar.
            </seg>
          </u>
          <note type="speaker" n="793ab068">
            Anf. 88 ALI ESBATI (V) replik:
          </note>
          <u who="unknown" xml:id="i-4cc1d02723110cc0-2" n="c5807af3">
            <seg n="0ef0a8d2">
              Herr talman! Jag måste säga att det är svårt att förstå hur man
              kan använda ordet balans om en situation där det för den arbetsgivare
              som i all evighet önskar utnyttja visstidsanställningar ska vara
              möjligt att stapla olika former av osäkra anställningar på varandra.
              Det ger i så fall en ny dimension till ordet balans.
            </seg>
            <seg n="7b40072b">
              Det finns stora möjligheter att, också med den begränsningsregel
              som vi föreslår, ha olika typer av visstidsanställningar som är
              anpassade till situationen. Man kan ha en vikarie om någon är
              sjuk. Man kan ha visstidsanställda under en begränsad tid när
              man bedömer att det är nödvändigt. Det vi i dag diskuterar är
              om man ska sätta en ganska generöst tilltagen gräns för utnyttjande
              på det sättet. Dessutom finns alltid möjlighet för arbetsgivaren
              att säga upp personal som är fast anställd om man långsiktigt
              upplever att det råder arbetsbrist. Alla dessa möjligheter finns.
              Nu diskuterar vi hur man ska få balans. Förståelsen av ordet balans
              tycks vara väldigt olika.
            </seg>
            <seg n="5227b693">
              Jag blir mycket orolig över det mantra som upprepas, att en tidsbegränsad
              anställning är bättre än ingen anställning alls. Det är ett ganska
              tomt argument som kan användas mot varje form av förbättring av
              arbetstagarens rättigheter. Varje jobb, med vilka villkor som
              helst, är alltid bättre än inget jobb alls, särskilt om man kombinerar
              det med en politik som innebär att det finns många fler med inget
              jobb alls. Då inser man att situationen blir ganska dålig för
              de arbetstagare som försöker slå vakt om sina rättigheter.
            </seg>
            <seg n="8d916bfc">
              Som jag konstaterade i mitt anförande finns det ingen motsättning
              mellan goda villkor på arbetsmarknaden och låg arbetslöshet. Om
              det vore så skulle länder utan exempelvis arbetsrättslagstiftning
              ha full sysselsättning, och så är det väl ändå inte.
            </seg>
          </u>
          <note type="speaker" n="55a82cce">
            Anf. 89 KATARINA BRÄNNSTRÖM (M) replik:
          </note>
          <u who="Q4941068" xml:id="i-d1c90d9a23ce5f43-2" n="bd60cc19">
            <seg n="93edbc43">
              Herr talman! Jag reagerar lite över de ord som Ali Esbati använder
              utnyttja arbetstagare sades faktiskt ett par gånger. Jag är inte
              så säker på att det är ett utnyttjande. Jag tycker att vi behöver
              poängtera att Sverige kanske är det land i världen där det är
              tryggast att vara arbetstagare. Vi har de bästa villkoren genom
              vår egen lagstiftning, våra kollektivavtal och den svenska modellen.
              Jag tror inte att särskilt många känner sig utnyttjade. Många
              gånger är det fråga om ett givande och ett tagande, att man vill
              gå i olika anställningar och kanske inte ser en fast anställning
              på just den arbetsplatsen som det högsta målet i livet.
            </seg>
            <seg n="b012e063">
              Sedan finns det regler som gör att man inte ska kunna stapla
              anställningarna på varandra. Som jag sade i mitt anförande menar
              vi att det finns nio tio skyddsmekanismer i svensk lagstiftning,
              eller för arbetsmarknadens parter, för att kunna begränsa visstidsanställningarna.
              Det är ett skydd som är gott nog.
            </seg>
            <seg n="d379b47e">
              Nu får vi se om EU-kommissionen ser att vi i Sverige har väldigt
              bra lagar och höga murar omkring en anställning, vilket är bra
              för alla. Det är bra för Sverige, och vi har ingenting däremot.
              Men i tider när det är väldigt kärvt på arbetsmarknaden och vi
              ser att arbetslösheten ökar menar vi absolut inte är rätt tillfälle
              att göra det ännu svårare och ännu mer begränsande på svensk arbetsmarknad.
              Vi tycker att det är bra, vi ser att det fungerar väl och vi har
              heller inte sett motsatsen, ännu så länge i alla fall.
            </seg>
          </u>
          <note type="speaker" n="c5f8f509">
            Anf. 90 JOHAN ANDERSSON (S) replik:
          </note>
          <u who="Q5554920" xml:id="i-00f106dc472630a3-0" n="d0cf4139">
            <seg n="528ee842">
              Fru talman! Jag vill bara till protokollet få antecknat att det
              var reservationerna 2, 5 och 12 som jag yrkade bifall till, ingenting
              annat.
            </seg>
            <seg n="ffaea7a7">
              Jag blir beklämd när jag hör Katarina Brännström argumentera
              för regeringens ställningstagande när det gäller yttrandet till
              EU om visstidsanställningar. Katarina inleder med att säga att
              hon har varit ute på företagsbesök och träffat ungdomar som inget
              hellre vill än att vara visstidsanställda. Jag tror inte den bilden
              är riktigt korrekt. Åtminstone märker inte jag det. Är man visstidsanställd
              i dag har man svårt att få ett hyreskontrakt eller ta banklån.
              Man har alltså en begränsning i sin levnad i samhället om man
              inte har en tillsvidareanställning.
            </seg>
            <seg n="778f8916">
              Det är det ena.
            </seg>
            <seg n="c0d3fcf1">
              Det andra som jag tänkte fråga Katarina om när det gäller visstidsanställningar
              är: Ser du inget som helst problem med visstidsanställningar?
              Grunden på svensk arbetsmarknad är att det ska vara tillsvidareanställningar.
              Det har vi varit överens om. Katarina och Moderaterna brukar hänvisa
              till att de inget hellre vill än värna den svenska modellen. Den
              svenska modellen är väldig tydlig: Grunden är tillsvidareanställningar.
            </seg>
            <seg n="4b5acda0">
              I offentlig sektor har vi under den närmaste sjuårsperioden ett
              behov av ungefär 427 000 nya anställningar. Det är kopplat till
              de pensionsavgångar som kommer att ske framöver. Ska vi anställa
              dessa 427 000 på visstidsanställningar, på ofrivilliga deltider
              och så vidare? Hur ser Katarina på att Moderaterna ska kunna klara
              av den problematik som upplevs av framför allt många unga med
              visstidsanställningar?
            </seg>
          </u>
          <note type="speaker" n="62838252">
            Anf. 91 KATARINA BRÄNNSTRÖM (M) replik:
          </note>
          <u who="Q4941068" xml:id="i-d1c90d9a23ce5f43-3" n="bd60cc19">
            <seg n="fd889b0f">
              Fru talman! Johan använder ord som beklämd när jag berömmer vår
              regering, som faktiskt hyllar den svenska modellen. Det tycker
              inte jag var rätt uttryck. Vi har många möjligheter i Sverige
              med vår egen lagstiftning och arbetsmarknadens parter att genom
              avtal och överenskommelser göra de begränsningar som kanske krävs
              någonstans i någon bransch på något sätt.
            </seg>
            <seg n="06d1d711">
              Man talar gärna om skräckscenarier. Man kan inte få hyreskontrakt
              eller banklån. Den som har ett jobb på ett år är oftast inte arbetslös
              länge efter det året. Man kommer snabbt i arbete igen. Det är
              inte särskilt begränsande när det gäller möjligheten att teckna
              hyresavtal.
            </seg>
            <seg n="941430e5">
              Dessutom tror jag att det är bra med en rörlighet på en arbetsmarknad.
              Många gånger säger de höga sjuklönetalen att människor har varit
              alldeles för länge på samma arbetsplats. Att ha en fast anställning
              är naturligtvis en trygghet, men det innebär också att man blir
              väldigt rädd för att röra på sig. För en ung människa kan det
              innebära en bredare yrkeserfarenhet, som ger en bättre möjligheter
              att få fler anställningar, om man har varit i olika jobb.
            </seg>
            <seg n="9ffb6a87">
              Sist men inte minst: 70 00080 000 går varje kvartal från de lite
              lösare anställningarna till en fast anställning. Det visar att
              flödet fungerar bra i Sverige. Enligt EU-statistiken ligger vi
              i topp där. Jag ser inte den problematik som Johan och andra målar
              fram i fråga om visstidsanställningar. Vi tycker att det är en
              bra balans i dag.
            </seg>
          </u>
          <note type="speaker" n="de51f44b">
            Anf. 92 JOHAN ANDERSSON (S) replik:
          </note>
          <u who="Q5554920" xml:id="i-00f106dc472630a3-1" n="d0cf4139">
            <seg n="de8209f1">
              Fru talman! Jag börjar bli oroad när jag hör Katarina Brännström
              och Moderaternas företrädare som ett mantra hänvisa till att det
              fungerar i Sverige i dagsläget. Vi kan sticka huvudet i sanden.
              Jag gjorde liknelsen i mitt anförande att regeringen är som en
              mätt katt. Dess värre tycker jag inte att den bilden ändrats någonting
              efter Katarinas anförande.
            </seg>
            <seg n="8febe7ac">
              Jag vill övergå till en annan fråga. Jag kan delvis hålla med
              Katarina Brännström om att vi har gjort för lite när det gäller
              rätten till heltid. Den socialdemokratiska regeringen fram till
              2006 gjorde inte tillräckligt åt deltidsproblematiken. Vi är tydliga
              från Socialdemokraternas sida att vi vill att parterna i första
              hand ska lösa detta avtalsvägen.
            </seg>
            <seg n="47899335">
              Vi har ett stort ansvar. Många av oss är verksamma i våra lokala
              fullmäktigeförsamlingar, landstingsfullmäktige och vad det nu
              är, på hemmaplan. Hur ser Moderaterna på det som jag pekade på
              tidigare, att 427 000 behöver anställas eller återrekryteras i
              offentlig sektor? Ska dessa återrekryteras på deltidsanställningar,
              otrygga sådana, med allt vad det innebär för problematik utifrån
              ett jämställdhetsperspektiv?
            </seg>
            <seg n="dcc79eb4">
              Vi fick för en tid sedan redovisat att ungefär 3,6 miljoner skiljer
              det sig mellan mäns och kvinnors inkomst under ett helt arbetsliv.
              Frågan till Katarina Brännström och Moderaterna blir: Vad har
              ni för recept på att komma till rätta med deltidsproblematiken?
              Då tänker jag framför allt på offentlig sektor, men det gäller
              även andra avtalsområden. Handelns område är ett område där det
              finns väldigt få heltidstjänster. Oftast är det butikschefen som
              är heltidare, och det är en man.
            </seg>
          </u>
          <note type="speaker" n="478fd36d">
            Anf. 93 KATARINA BRÄNNSTRÖM (M) replik:
          </note>
          <u who="Q4941068" xml:id="i-d1c90d9a23ce5f43-4" n="bd60cc19">
            <seg n="198d71c6">
              Fru talman! Jag vill säga en sak om visstidsanställningar innan
              jag går över till frågan om heltid. Vi ser det som en inkörsport
              till arbetsmarknaden och de fasta anställningarna. Det är där
              vi ser en bra balans.
            </seg>
            <seg n="d3983c46">
              När det gäller rätt till heltid sade jag att Socialdemokraterna
              pratat väldigt mycket om det men gjort väldigt lite. De av våra
              kolleger som är verksamma i kommunerna och har makten där har
              ett stort ansvar. Där är Johan och jag helt överens.
            </seg>
            <seg n="549fa39f">
              När vi talar om otrygghet måste man säga att det är en otrygghet
              för många kvinnor särskilt för kvinnor i offentlig sektor inom
              vår välfärd, som ju vi alla talar väldigt väl om som har deltidsanställningar
              eller timanställningar där de hoppar ut och in under en och samma
              dag. Jag tycker att om det är någonstans vi kan tala om otrygghet
              är det där, och där borde man börja.
            </seg>
            <seg n="3846c932">
              Jag tycker inte riktigt att det är rättvist att jämföra den lilla
              butiken, som kanske har en anställd och inte kan ha denna en måndag
              förmiddag utan behöver ha denna på fredag eftermiddag då kunderna
              kommer, med offentlig sektor där vi politiker faktiskt bestämmer.
              Det handlar om dålig organisation för hur man ska göra för att
              framför allt kvinnor ska få heltidsanställningar om de så vill
              ha. Jag tycker också att det ska vara norm; jag tycker att det
              är en bra princip. Men då måste det till ett arbete ute i kommunerna.
              Det är viktigt att man börjar där, inte i den här kammaren utan
              i verkligheten, lyssnar på kvinnor och ser till att arbetsmiljön
              är så pass god att kvinnor vill, orkar och kan arbeta heltid.
            </seg>
            <seg n="82cf9c4c">
              Detta är en stor utmaning inom välfärdssektorn i framtiden om
              vi ska få yngre generationer att vilja ha de jobben. Här delar
              vi naturligtvis ansvaret. Johan kan gå hem till sina kolleger
              och prata med dem, och jag ska prata med mina.
            </seg>
          </u>
          <note type="speaker" n="c00a7b88">
            Anf. 94 CHRISTER NYLANDER (FP):
          </note>
          <u who="Q5109199" xml:id="i-283ddaf519371c11-0" n="46f37fa4">
            <seg n="f7dcb30f">
              Fru talman! Jag tror att vi alla som sitter i riksdagen och sysslar
              med politik mycket noga följer utvecklingen på arbetsmarknaden.
              Det är en central del av politiken. Vi läser statistik, vi läser
              forskning, vi besöker arbetsplatser, vi pratar med vänner och
              bekanta och lyssnar på deras historier om hur det fungerar på
              deras arbetsplats men också historier om hur de söker jobb och
              försöker få in en fot på en arbetsplats.
            </seg>
            <seg n="df087e4f">
              Ibland kan kulturen bidra till förståelse. Förra året var filmen
              Äta, sova, dö en viktig bildskapare, en viktig bekräftelse på
              hur det ser ut i Sverige. I maj kommer jag och kulturutskottets
              ordförande att arrangera en sak tillsammans med Dramaten som kan
              bidra till en ökad förståelse för hur det ser ut på arbetsmarknaden
              i Sverige.
            </seg>
            <seg n="1ecd134f">
              Det finns många sätt att nå kunskap. Men det räcker inte att
              ha kunskap. Man måste också använda kunskapen till någonting.
              Vi som politiker har uppdraget att dra slutsatser av den kunskap
              vi fångar in och utifrån dessa slutsatser formulera en politik
              som gör Sverige bättre för att möta de utmaningar som vi står
              inför.
            </seg>
            <seg n="0910ea39">
              Till stor del tror jag att det handlar om vilken fråga man söker
              ett svar på. Hur formulerar man huvudfrågan? Det tror jag är centralt
              när man bestämmer sig för vilken politisk inriktning man ska ha
              under de kommande åren. Jag tror att den huvudfråga som arbetsmarknadspolitiken
              står inför den kommande tiden är ungefär denna: Innebär globaliseringen
              krav på ökad flexibilitet, eller gör den inte det?
            </seg>
            <seg n="d1c376ef">
              Fru talman! Alliansregeringen har inga planer på större förändringar
              av arbetsrättens grunder. Det har inte heller utskottet uttalat
              i betänkandet. Det gör däremot oppositionen. De har rätt många
              förslag i sina reservationer och motioner om hur arbetsrätten
              bör förändras. Det är slående att nästan vartenda ett av förslagen
              och även inläggen från oppositionen, framför allt från Socialdemokraterna
              och Vänsterpartiet handlar om hur man ska minska flexibiliteten
              och göra svensk ekonomi mindre dynamisk. Det handlar om hur man
              minskar företagens möjligheter till snabb omställning.
            </seg>
            <seg n="f1c128e7">
              Jag tror att det är fel sätt att möta de utmaningar som Sverige
              står inför. Förändringstrycket i ekonomin kommer inte att minska.
              När Kina, Indien, Turkiet och Brasilien utmanar oss kommer man
              att fortsätta satsa på att vinna marknadsandelar. Det innebär
              inte att förändringstrycket i svensk ekonomi minskar. Behovet
              av att ställa om minskar inte när företag runt om i världen konkurrerar
              med svenska företag om marknadsandelar och produkter.
            </seg>
            <seg n="3316dcbb">
              Kravet på flexibilitet kommer inte att minska när jobb som i
              dag på den svenska arbetsmarknaden framstår som självklara inte
              blir det längre därför att ny kunskap kommer till, nya företag
              skapas i andra länder och svenska företag förlorar i konkurrenskraft.
              Jag tror att det är klokt, fru talman, att utgå från stora samhällsutmaningar
              när man funderar på den politiska inriktningen.
            </seg>
            <seg n="c9d6c089">
              Jag ser att Socialdemokraterna och Vänsterpartiet gör en annan
              bedömning än vad jag gör när man funderar på den stora utvecklingen
              generellt. Det kan inte vara så att de förslag som kommer från
              S och V, framför allt, och som innebär att man ska minska flexibiliteten
              är ett svar på frågan: Hur möter Sverige globaliseringens utmaningar?
              Hur ser vi till att svensk ekonomi är så dynamisk att vi kan se
              till att jobben stannar här, att företag kan växa här och att
              välståndet kan fortsätta att skapas i detta land? Jag tror att
              ni är på väg åt fel håll, och det rimmar illa framför allt när
              det gäller Socialdemokraterna med de uttalanden som ni gör om
              att ni är ett näringslivsvänligt parti som vill se växande välstånd
              i Sverige.
            </seg>
            <seg n="d9e638b1">
              Ali Esbati påstår i sitt inlägg att allianspartierna alltid har
              varit emot arbetslagstiftning och bekämpat LAS, MBL och så vidare.
              Det är inte sant. På 70-talet, när detta infördes, var Folkpartiet
              ett av de pådrivande partierna. Skillnaden är att vi inte lever
              på 70-talet längre, och Sverige lever inte på 70-talet längre.
              Ali Esbati kanske längtar tillbaka till 70-talet, men de regelverk
              som funkade då funkar inte i den ekonomi som Sverige i dag lever
              i. Därför måste man vara beredd att göra justeringar successivt
              i den lagstiftning som finns. Lagstiftning som funkade på 70-talet
              behöver inte funka exakt på samma sätt i en helt ny ekonomisk
              tid.
            </seg>
            <seg n="0850cb3e">
              Fru talman! Även om inte alliansregeringen föreslår några större
              förändringar i arbetsrätten ser jag att behovet framöver växer.
              Folkpartiet delar i övrigt också denna ståndpunkt. I en tuffare
              global konkurrens behöver Sverige bli mer dynamiskt för att klara
              jobben. Vi behöver bli mer dynamiska för att klara välstånd på
              lång sikt. Trygghet i omställningen kan inte bara vara att det
              jobb som man har just nu kommer att finnas för all framtid. Tryggheten
              kommer också att behöva finnas i att nya jobb skapas. Om man känner
              att det jobb man har nu inte kommer att finnas kvar är en viktig
              del av trygghetskänslan att man vet att nya jobb hela tiden skapas
              i ekonomin.
            </seg>
            <seg n="0115e24f">
              En annan del av trygghetsklimatet är att man vet att det finns
              trygghetssystem som fungerar när man blir av med jobbet och när
              man söker ett nytt jobb. Därför är det så viktigt att vi har en
              a-kassa som funkar för alla och som ger en bra inkomsttrygghet.
              Därför är det så viktigt att vi har omställningsmöjligheter för
              människor som finner att det yrke de har utbildat sig till och
              den kunskap de har måste kompletteras eller förbättras.
            </seg>
            <seg n="ba75bf3c">
              Jag tror att tryggheten framöver mycket kommer att handla om
              känslan av att svensk ekonomi har förmågan att skapa nya jobb
              och nytt välstånd, känslan av att det finns en trygghet under
              perioden då man söker sig vidare till ett nytt jobb men också
              känslan av att det finns stora möjligheter att ställa om sig själv
              och ha stöd i den omställningen när man söker ny kunskap och nya
              möjligheter.
            </seg>
            <seg n="10157b24">
              När man, som Folkpartiet föreslår, gör förändringar i turordningsreglerna
              för LAS framöver tror jag att det är viktigt att man kopplar detta
              till att samtidigt göra trygghetsförstärkningar för den enskilde
              individen för att se till att det finns fortsatt trygghet på arbetsmarknaden.
            </seg>
            <seg n="5fe96e7b">
              Fru talman! En viktig del framöver är att vi måste sänka trösklarna
              till arbetsmarknaden för dem som står långt utanför. Jag uppskattade
              mycket Mehmet Kaplans inlägg om möjligheten att komma tillbaka
              för de människor som har suttit i fängelse. Det är en grupp som
              har ganska svårt att ta sig in på arbetsmarknaden. Det är viktigt
              att lyfta fram integritetsaspekten. Men både Folkpartiet och Miljöpartiet
              som brukar hävda integriteten vet också om att detta är en avvägningsfråga.
              Det är inte alltid så lätt, för det finns också krav på trygghet
              och säkerhet på arbetsplatsen som man måste väga in i ekvationen.
              Men jag delar synpunkten att vi måste fundera på hur denna grupp,
              men också många andra grupper som i dag står långt utanför arbetsmarknaden,
              får sänkta trösklar in.
            </seg>
            <seg n="8209f1eb">
              Min förhoppning är att lärlingar ska bli ett mer naturligt inslag
              i svensk arbetsmarknad. Jag tror att det är centralt för att minska
              ungdomsarbetslösheten. Detta kombinerat med fortsatta skolreformer
              kan göra att vi får minskade och sänkta trösklar för just ungdomar.
              Men jag tror att vi kommer att behöva göra mer.
            </seg>
            <seg n="37a22b5a">
              Visstidsdebatten är het just nu. Vi har i Sverige en ganska tudelad
              arbetsmarknad där vi har hård reglering av tillsvidareanställningar
              och generellt mindre hård reglering när det gäller visstidsanställningar
              jämfört med andra jämförbara länder. Det är inte säkert att problemet
              med denna skillnad kan lösas genom att man bara reglerar visstid
              hårdare. Vi måste också komma ihåg att trots att alliansregeringen
              har infört nya möjligheter till visstidsanställningar är det en
              ganska konstant andel människor som befinner sig i visstid. Framför
              allt är detta en viktig språngbräda in på arbetsmarknaden för
              dem som i dag står långt därifrån.
            </seg>
          </u>
          <note n="63d6bd5c">
            Med detta, fru talman, yrkar jag bifall till utskottets förslag
            i betänkandet.
          </note>
          <note type="speaker" n="a57bf83f">
            Anf. 95 ALI ESBATI (V) replik:
          </note>
          <u who="unknown" xml:id="i-4cc1d02723110cc0-3" n="c5807af3">
            <seg n="e89c5ef3">
              Fru talman! Först ska jag svara på frågan om huruvida jag längtar
              tillbaka till 70-talet. Jag hann bara uppleva några få år av 70-talet.
              Jag kan konstatera att man visserligen hade bra musik och ibland
              skojiga kläder, men det är inte något huvudskäl för att återvända
              dit.
            </seg>
            <seg n="9d08249a">
              Jag sade också i mitt anförande att det parti som leder regeringen
              historiskt har varit tveksamt till många arbetsrättslagstiftningar.
              Jag vet att mittenpartierna i Sverige har varit mycket mer benägna
              att stödja bra fackliga förslag och arbetsrättsliga regleringar
              och inte bara har släpats dit. Men det är beklagligt att man har
              lämnat många av dessa positioner.
            </seg>
            <seg n="392637f1">
              Jag tycker att det var ett bra anförande som Christer Nylander
              hade. Han pekar just på att vi har olika uppfattningar om vad
              som läggs i begreppen dynamiskt, att ställa om och flexibilitet.
              Som jag sade i mitt anförande handlar flexibilitet rätt mycket
              om att se vem det är som böjer och vem det är som böjs, alltså
              vem som ska ha det flexibelt. Den situation som man drabbas av
              som arbetstagare är att när man inte har en trygghet i anställningen
              får man ett väldigt icke-flexibelt liv. Men som jag har konstaterat
              och pekat på får man också mindre möjligheter till kompetensutveckling
              när man har osäkra anställningar och deltid. Det är inte alls
              säkert att man är mer benägen att ta risker när man är i den situationen.
              När vi har en situation där folk tas in och man har en slit-och-släng-kultur
              i företag är det inte alls säkert att det är en god grund för
              att de ska bli mer flexibla och bättre på att ställa om, att utveckla
              nya produkter och att utveckla ett nytt sätt att tänka.
            </seg>
            <seg n="8dc5afdc">
              Detta är ett stort problem som det skulle vara intressant att
              höra någon från högersidan reflektera över i stället för att de
              håller sig till denna närmast evangelistiska globaliseringsförståelse
              som inte har så mycket att göra med de verkliga utmaningar som
              Sverige står inför.
            </seg>
          </u>
          <note type="speaker" n="ad81a95a">
            Anf. 96 CHRISTER NYLANDER (FP) replik:
          </note>
          <u who="Q5109199" xml:id="i-283ddaf519371c11-1" n="46f37fa4">
            <seg n="00c6ecfc">
              Fru talman! Låt mig börja bakifrån. Jag tycker att det är en
              konstig åsikt att globaliseringen inte skulle påverka de utmaningar
              som Sverige står inför. Svensk ekonomi är en av de ekonomier i
              världen som är mest beroende av omvärlden. Det är det vi märker;
              när det går dåligt i Europa, i USA och i Kina slår det hårt mot
              svensk tillväxt och svenska jobb. Det är klart att om Sverige
              ska lyckas ha ett högt välstånd måste vi fortsätta på vägen att
              vara ett öppet land som är skickligt på att konkurrera med omvärlden.
            </seg>
            <seg n="4245e14f">
              Det är min analys av samhället att detta innebär att vi kommer
              att få se större krav på omställning av företag, av politik och
              av den enskilde. Man kan vara mot detta och tycka att det verkar
              hemskt, men jag väljer i stället att se det och fundera på vad
              jag kan göra åt det.
            </seg>
            <seg n="67663d37">
              För mig är det då viktigt att se till att Sverige kan behålla
              välstånd och jobb genom att vi har bra företagsklimat och att
              företag kan ställa om sig i en tid när produkter snabbare försvinner
              ur sortimenten och kunskap som ena dagen är top of the top helt
              plötsligt kan bli obsolet. I en tid då ett företag som väldigt
              framgångsrikt på en marknad helt plötsligt kan klappa ihop är
              det viktigt att Sverige behåller förmågan att ställa om, skapa
              nya jobb och behålla välståndet.
            </seg>
            <seg n="3cc47298">
              I detta funderar jag som liberal mycket på hur individen påverkas.
              För mig är det centralt att fundera på individens trygghet. Precis
              som Folkpartiet gjorde på 70-talet måste jag i dag fundera på
              hur individens trygghet kan säkras, men mina lösningar är inte
              desamma som på 70-talet. Jag funderar mycket på hur man kan få
              trygghet i omställningen, dels genom att nya jobb hela tiden skapas,
              dels genom att man får stöd i omställningen och också har en bra,
              fungerande a-kassa under tiden då man söker jobb. Men det innebär
              inte att en politik för trygghet handlar om att se till att de
              jobb som finns i dag till varje pris bevaras.
            </seg>
          </u>
          <note type="speaker" n="18f871d0">
            Anf. 97 ALI ESBATI (V) replik:
          </note>
          <u who="unknown" xml:id="i-4cc1d02723110cc0-4" n="c5807af3">
            <seg n="08b5b668">
              Fru talman! Christer Nylander sade att det är en konstig åsikt
              att mena att globalisering inte påverkar Sverige. Då är det ju
              bra att ingen av oss har denna åsikt. Det är bra att konstatera
              det.
            </seg>
            <seg n="1ecc4306">
              Vi har väldigt olika syn på hur man skapar trygghet och vad som
              är en god grund för att bygga Sverige starkt i framtiden. Christer
              Nylander var i sitt anförande inne på att sätta in diskussionen
              om arbetsrätt i relation till frågan vilka som är de stora samhällsproblemen.
              Jag kan nämna några strukturella utvecklingstendenser. Vi ser
              att löneandelen har sjunkit i hela västvärlden, inklusive Sverige,
              under lång tid. Det är en stor förändring. Vi ser att investeringarnas
              andel av bnp i bland annat Sverige sjunker under lång tid. Vi
              ser allvarliga problem med det svenska skolsystemet som har förstärkts
              av en idé om att man kan låta skolan fungera som något slags glad
              marknad. Det har gått väldigt dåligt.
            </seg>
            <seg n="ec06865a">
              Detta är tunga, stora problemställningar som påverkar Sveriges
              konkurrenskraft i framtiden. På detta har Folkpartiet och Alliansen
              inte några svar. Tvärtom är den politik man för något som förstärker
              de här problematiska tendenserna. I stället vill man ta ut det
              som man kallar flexibilitet och dynamik genom att göra den enskilde
              arbetstagaren, ofta unga människor, till föremål för att bli utnyttjad
              av oseriösa arbetsgivare. Jag tror inte att det är en särskilt
              framgångsrik väg om man vill för att använda ord som låter bra
              ackumulera humankapital eller göra folk mer benägna att ta risker,
              lära sig saker, förkovra sig och bli bättre på att konkurrera
              på en marknad med stärkt global konkurrens.
            </seg>
          </u>
          <note type="speaker" n="d36cc47c">
            Anf. 98 CHRISTER NYLANDER (FP) replik:
          </note>
          <u who="Q5109199" xml:id="i-283ddaf519371c11-2" n="46f37fa4">
            <seg n="53ecb811">
              Fru talman! Det är min bedömning att det företag som vill lyckas
              i den framtida konkurrensen måste fundera ganska mycket på hur
              man ackumulerar humankapital. De företag som enligt Ali Esbati
              finns och använder sig av slit-och-släng-kultur och är oseriösa
              arbetsgivare kommer på lång sikt att förlora på en fungerande
              marknad. Den ekonomiska framtiden tror jag handlar mycket om att
              vårda människan och humankapitalet. Det är så man på lång sikt
              bygger värde i en ekonomi.
            </seg>
            <seg n="102d786b">
              Vi har en arbetsmarknad som sedan mitten på 1990-talet har haft
              ungefär 15 procent visstidsanställda. En stor del av dem är ungdomar
              som har fått en första fot in på arbetsmarknaden, är väldigt glada
              för det och ganska snart går vidare till en tillsvidareanställning.
              Till stor del handlar visstidsjobben om just detta, alltså om
              ett första steg in på arbetsmarknaden. En annan del av visstidsanställningarna
              handlar om att man under säsonger har behov av en stor mängd arbetskraft
              som man inte har behov av under andra delar av året. Då fungerar
              också det som ett sätt att skapa flexibilitet för det enskilda
              företaget och branschen.
            </seg>
            <seg n="a55127b9">
              Jag tror att vi kommer att få leva med ungefär 15 procent visstidsanställda,
              vilket vi har haft sedan mitten av 1990-talet i svensk ekonomi.
              Det är dock ett problem, och här delar jag Ali Esbatis oro, att
              många av de människor som fastnar i visstidsanställningar under
              lång tid inte får det stöd de behöver till vidareutveckling av
              sin kompetens eller den trygghet de behöver när det gäller att
              söka andra jobb, att köpa fastighet eller liknande. Det är ett
              bekymmer. Därför är det bra att människor ganska sällan fastnar
              i visstidsanställningar. En visstidsanställning funkar som en
              språngbräda in på fullt jobb.
            </seg>
            <seg n="e94a1cf8">
              Risken är att om man skulle krångla till det för visstidsanställningar
              skulle lösningen inte bli att fler ungdomar fick fast tjänst under
              40 år framåt, utan förmodligen skulle effekten bli att färre ungdomar
              fick jobb över huvud taget.
            </seg>
          </u>
          <note type="speaker" n="9f0c178b">
            Anf. 99 GÖRAN LINDELL (C):
          </note>
          <u who="Q5954984" xml:id="i-51bd43e3cfb87139-6" n="484b5137">
            <seg n="353c2d9c">
              Fru talman! Debatten om arbetsrätt är väl något av ett återkommande
              vårtecken i denna kammare. I år finns alltså 77 motionsyrkanden
              som berör detta område på olika sätt. De flesta motionerna går
              ut på att i större eller mindre delar förstärka arbetstagarens
              ställning nota bene den arbetstagare som har jobb medan några
              strävar efter att stärka mindre företag och arbetsgivarens situation
              eller underlätta för den som ska in på arbetsmarknaden och inte
              har ett jobb. Låt mig inleda med att konstatera att Centerpartiet
              tillstyrker utskottets förslag och avstyrker samtliga reservationer.
            </seg>
            <seg n="ceb66a54">
              Jag tänker i övrigt använda min tid här i talarstolen till en
              del mer allmänna reflexioner på detta viktiga område av arbetsmarknadspolitiken
              för att beskriva Centerpartiets ståndpunkter och tankar.
            </seg>
            <seg n="35bca3f3">
              Det är ju så att arbetstider och andra arbetsförhållanden oftast
              avgörs bäst i överenskommelser mellan arbetsmarknadens parter.
              Det är en gammal fin tradition här i landet, och det är så vitt
              jag förstår en ordning som vi i stor politisk enighet vill slå
              vakt om. Den lagstiftning som därutöver måste till ska inte i
              onödan lägga sig i men fungera som ett skydd för att hålla överenskommelser
              inom lämpliga ramar. Politikens konfliktytor har ofta handlat
              om var gränsen går, när lagstiftning behövs och hur detaljerat
              lagar ska styra villkoren på arbetsmarknaden. Ofta har nya lagar
              präglats av omsorg om svaga grupper, och lagar har stiftats i
              en ambition att skapa trygghet och lika villkor.
            </seg>
            <seg n="5d0dc957">
              Samtidigt finns en motbild av att denna vällovliga omsorg över
              den som finns inne i systemet ökar utmaningen för den som inte
              har jobb. Och dessutom har systemet skapat så stora barriärer
              mellan att ha ett jobb och att stå utanför att det skapat en alltför
              stor rädsla för att byta arbete. Alltför många upplever sig i
              dag sitta fast på jobb där de inte trivs eller av olika anledningar
              inte passar in, men de orkar eller vågar inte ta steget att söka
              sig någon annanstans därför att de då förlorar sin trygga plats
              i systemet. Att som relativt nyanställd per definition hamna först
              i raden för uppsägning om den nya arbetsgivaren får problem avhåller
              många från att byta jobb även om det skulle vara bra för alla
              parter.
            </seg>
            <seg n="9067a482">
              Självklart är dessa barriärer ännu större för den som ska in
              på arbetsmarknaden för första gången, antingen man är ung, nyinflyttad
              till landet, eller har varit utanför arbetsmarknaden ett tag av
              andra skäl. En annan aspekt på samma tema är att det blir en större
              dramatik i att byta jobb eller att bli av med sitt gamla jobb
              oavsett varför. Det upplevs som något av ett trauma, något per
              definition negativt, ja nästan lite suspekt.
            </seg>
            <seg n="a0a850e5">
              Fru talman! Jag skulle önska att alla som byter jobb blev sedda
              som modiga och som några som tillför och skapar nya värden i ett
              samhälle i omvandling och inte som förlorare som man ska beklaga.
              Men för att denna förändring ska ske krävs förändringar på flera
              fronter. Mycket av detta handlar om att förändra grundläggande
              attityder till jobb i det svenska samhället och till att byta
              och flytta till nya roller i livet. Lagar och regelverk skulle
              dock också kunna medverka.
            </seg>
            <seg n="b5a11659">
              Fru talman! Vi i Centerpartiet har visat att vi är beredda att
              lyfta olika frågor, även kontroversiella, inom detta område: turordningsregler
              vid uppsägning, lönelägen vid nyanställning av ungdomar, lärlingslöner
              med mera.
            </seg>
            <seg n="f0fd6b52">
              Vi vill förändra villkoren i en riktning så att det underlättar
              när det gäller byte av jobb men framför allt för den som ska hitta
              sin plats på arbetsmarknaden för första gången.
            </seg>
            <seg n="c9bd5303">
              Vi vill underlätta särskilt för mindre företag att våga anställa
              och expandera. En del förändringar har skett i rätt riktning,
              men vi tycker fortfarande att mer behöver göras på detta område.
              Vi konstaterar att det har varit svårt att föra en sansad diskussion
              och debatt när det gäller dessa frågor. Det blir lätt låsningar
              och konfrontation.
            </seg>
            <seg n="85d8d263">
              Men Centerpartiet är övertygat om att mycket inom området arbetstider
              och arbetsrätt ska ligga på överenskommelser mellan arbetsmarknadens
              parter även i fortsättningen och att samhället samtidigt ska ha
              ett övergripande ansvar att se till att det finns ett grundläggande
              skydd, liksom god hjälp att komma in på arbetsmarknaden.
            </seg>
            <seg n="1ff1ec74">
              Centerpartiet menar vidare att det är viktigt att arbetslöshetsförsäkringen
              blir en tydligare omställningsförsäkring. Samhällsekonomin, de
              anställda och de som söker jobb behöver en bättre fungerande rörlighet
              på arbetsmarknaden. Det handlar om en känsla av att arbetsmarknaden
              innehåller mängder av olika möjliga jobb och en rörlighet där
              du både som arbetstagare och som arbetsgivare kan hitta vad du
              söker och där förändringar bejakas och stimuleras. Det tänker
              vi fortsätta att arbeta för.
            </seg>
          </u>
          <note type="speaker" n="092575f3">
            Anf. 100 ANDREAS CARLSON (KD):
          </note>
          <u who="Q5602835" xml:id="i-4cc1d02723110cc0-5" n="e85494a2">
            <seg n="2df00dee">
              Fru talman! Debatten har i dag till stor del handlat om visstidsanställningar.
              Utifrån den diskussion som har föregått mitt anförande vill jag
              inleda med perspektivet att vi i Sverige har en hög ungdomsarbetslöshet.
            </seg>
            <seg n="45a5aaac">
              Det är en av vår tids stora samhällsutmaningar. Alliansen betonar
              i det betänkande som vi i dag debatterar att det är viktigt att
              uppmärksamma alla de ungdomar som vill komma över den höga tröskeln
              in på arbetsmarknaden, som i dag finns.
            </seg>
            <seg n="c647c5f2">
              Grunden för att jobb skapas är ett gott företagsklimat med företag
              som anställer. I dag är etableringsåldern på arbetsmarknaden runt
              28 år. Snabbt räknat har jag några år kvar till den åldern för
              egen del. Men jag känner vänner som har fått ta sig in på arbetsmarknaden
              genom vikariat, kortare anställningar och jobb genom bemanningsföretag.
              När jag frågar dem hur de ser på sin anställning blir svaret att
              de är glada över att ha fått in en fot på arbetsmarknaden. Flera
              har sedan fått en tillsvidaretjänst.
            </seg>
            <seg n="5af660cd">
              Av de i snitt 100 000 personer som varje månad går från arbetslöshet
              till jobb i Sverige får 80 000 jobb i en visstidsanställning.
              Men varje månad, som Katarina Brännström sade tidigare i debatten,
              går 70 00080 000 personer från en visstidsanställning till en
              tillsvidareanställning.
            </seg>
            <seg n="9b521626">
              En tidsbegränsad anställning kan vara en språngbräda in på arbetsmarknaden
              till en tillsvidareanställning. Det är viktigt att de anställningsformer
              som finns används på ett korrekt och ansvarsfullt sätt.
            </seg>
            <seg n="9970ad22">
              Det är bra, tycker jag, att regeringen tar kommissionens kritik
              på allvar och fortsätter dialogen för att kunna förklara hur vårt
              svenska system funkar, apropå den debatt som har föregått mitt
              inlägg kring EU-kommissionens synpunkter på det svenska systemet
              med visstidsanställningar.
            </seg>
            <seg n="8bc8e9be">
              God anställningstrygghet för alla arbetstagare ska eftersträvas,
              och tillsvidareanställning ska fortsatt vara grunden på arbetsmarknaden
              och vara huvudregeln i lagen om anställningsskydd.
            </seg>
            <seg n="c3d9625b">
              LAS måste utformas så att rimlig trygghet för de anställda skapas
              utan att nyanställning och nytillträdande på arbetsmarknaden missgynnas.
            </seg>
            <seg n="85052dc8">
              Fru talman! För tolv år sedan kom allianspartierna överens med
              Miljöpartiet om att företag med mindre än tio anställda får undanta
              två personer vid uppsägningar på grund av arbetsbrist. Det är
              ett undantag som underlättar för småföretag att behålla nyckelkompetens
              vid uppsägning. Det minskar också riskerna med att anställa.
            </seg>
            <seg n="db03dd6b">
              Fyra av fem jobb skapas hos småföretag. Därför är det viktigt
              att den arbetsrättsliga lagstiftningen kombinerar de här företagens
              behov av flexibilitet med de anställdas behov av trygghet.
            </seg>
            <seg n="68795edd">
              För de här företagen kan möjligheten att få behålla viss kompetens
              i samband med neddragning av antalet anställda många gånger vara
              avgörande för den fortsatta verksamheten.
            </seg>
            <seg n="56da3171">
              Motioner har år efter år väckts i den här kammaren för att skrota
              det undantaget, likaså i det betänkande som vi i dag debatterar.
            </seg>
            <seg n="2493ffc2">
              Vi kristdemokrater vill inte slopa det här undantaget. Vi skulle
              tvärtom vilja gå lite grann åt andra hållet och höja taket för
              hur stort ett företag får vara för att ha det här undantaget.
              I dag är taket tio anställda. Men fyra av tio företagare anser
              att de skulle vara mer benägna att anställa om taket höjdes lite
              grann. Därför vill Kristdemokraterna höja taket, så att även något
              större småföretag med fler än tio anställda kan omfattas av detta
              undantag i turordningsreglerna.
            </seg>
            <seg n="a555d25e">
              När det gäller turordningsreglerna i stort, fru talman, har arbetsmarknadens
              parter ett stort ansvar och sitter i huvudsak på de verktyg som
              behövs för att rätta till eventuella obalanser och brister.
            </seg>
            <seg n="e1a46b47">
              När vi har debatterat och fokuserat på arbetsmarknadspolitik
              och jobbpolitik i Sverige de senaste åren har mycket av fokuset
              varit på utbudssidan, att stärka utbudet av arbetskraft, att göra
              det mer lönsamt för människor att arbeta så att fler söker arbete.
              Det är bra. Det är arbetslinjen, som Alliansen har drivit. Men
              för att de som vill jobba ska ha något jobb att söka måste man
              också fokusera mer på efterfrågan. Det handlar om att efterfrågan
              på arbetskraft stärks så att det finns jobb att söka, så att säga,
              när man har fått större drivkraft att vilja arbeta.
            </seg>
            <seg n="bdcf4d6b">
              Hur väl vi än vill i den här kammaren är det, som jag sade tidigare,
              inte i eftermiddag som vi trycker på knapparna för att skapa fler
              jobb, utan jobb skapas av företag, av företagare som har idéer
              och som satsar på dem med sin tid, sitt engagemang och sina resurser.
              På så sätt skapar de möjlighet för fler att få jobb.
            </seg>
            <seg n="7644883c">
              Politikens uppgift är att stödja, underlätta och skapa möjlighet
              för de här företagarna.
            </seg>
            <seg n="e7ab0b4d">
              Alliansregeringen har gjort stora satsningar på att få fler ungdomar
              i arbete. Vi har halverat arbetsgivaravgifterna för unga, som
              jag välkomnar att också Miljöpartiet nu omfamnar. Vi har sänkt
              jobbskatten, som jag sade, halverat restaurangmomsen och reformerat
              den svenska skolan, så att elever med praktisk kompetens i högre
              grad uppskattas och får en positiv start för vidare utbildning
              eller för sitt arbetsliv.
            </seg>
            <seg n="4ff56430">
              Men det behövs mer på det området. Kopplingen mellan skola och
              arbetsliv är en nyckelfråga när det gäller att underlätta övergången
              in på arbetsmarknaden. Därför är de trepartssamtal som pågår mellan
              regeringen och arbetsmarknadens parter på branschnivå viktiga
              och spännande att följa. Man ska förhoppningsvis via avtal få
              fram yrkesintroduktion, där arbete och utbildning kan kombineras.
            </seg>
            <seg n="54c341c8">
              En utredning på samma tema har nyligen kommit med förslag på
              en ny anställningsform, utbildningsanställningar om man vill kan
              man kalla det för lärlingsanställningar. Förslaget är att man
              som ung, upp till 23 år, ska kunna anställas på en lärlingsprovanställning
              upp till 18 månader.
            </seg>
            <seg n="368351ff">
              Kristdemokraterna är positiva till utredningens förslag. Och
              om parterna kommer överens om yrkesintroduktion via avtal är det
              också förstås en bra väg framåt för att minska gapet mellan skola
              och arbetsliv.
            </seg>
            <seg n="6f9b6486">
              De ungdomar som vill in på arbetsmarknaden förväntar sig att
              vi ger dem de förutsättningar som de behöver för att kunna kombinera
              utbildning och arbete, och det är ett lyckosamt koncept.
            </seg>
            <seg n="422635b1">
              Enligt OECD är väl utbyggda lärlingsanställningssystem något
              som har lett till lägre ungdomsarbetslöshet i flera EU-länder.
            </seg>
            <seg n="29c03949">
              Anställningar som kombineras med utbildningsinslag är viktiga
              för att sänka de höga trösklarna in på arbetsmarknaden, och vi
              tycker också att det är dags i Sverige att ha ett väl utbyggt
              lärlingssystem, där jobb och utbildning kombineras för att underlätta
              ungdomars inträde på arbetsmarknaden.
            </seg>
          </u>
          <note n="41d10774">
            Med det, fru talman, yrkar jag bifall till utskottets förslag
            i betänkandet.
          </note>
          <note type="speaker" n="0ebf8e31">
            Anf. 101 JOHAN ANDERSSON (S) replik:
          </note>
          <u who="Q5554920" xml:id="i-00f106dc472630a3-2" n="d0cf4139">
            <seg n="933c4776">
              Fru talman! Jag har två frågor till Andreas Carlson. Han passade
              på, vilket jag tyckte var väldigt positivt, att ta upp ungdomars
              situation på arbetsmarknaden. Detta har Andreas och jag debatterat
              vid flera tillfällen tidigare.
            </seg>
            <seg n="67ac8e4a">
              Jag vill naturligtvis börja med regeringens svar på EU:s kritik
              när det gäller visstidsanställningarna, och min fråga lyder som
              följer: Delar Andreas Carlson den syn som Katarina Brännström
              från Moderaterna gav uttryck för här tidigare, det vill säga att
              ungdomar mår bra av att ha oflexibla anställningsformer? Nu var
              det inte riktigt så Katarina sade, men jag tolkade det så. Hon
              redovisade bland annat ett par arbetsplatsbesök som hon hade varit
              ute på där hon hade träffat ungdomar som gärna tog visstidsanställningar.
              Hon kopplade det också till den höga arbetslösheten.
            </seg>
            <seg n="a8d1d869">
              Min konkreta fråga till Andreas Carlson i den här delen är: Ser
              du också det här med oflexibla anställningsformer som en del i
              att kunna få ungdomar anställbara?
            </seg>
            <seg n="aa0960a4">
              Det är min första fråga. Jag har en följdfråga sedan.
            </seg>
          </u>
          <note type="speaker" n="862d90cf">
            Anf. 102 ANDREAS CARLSON (KD) replik:
          </note>
          <u who="Q5602835" xml:id="i-4cc1d02723110cc0-6" n="e85494a2">
            <seg n="97e3a0ca">
              Fru talman! Jag tyckte inte att frågan blev så jättekonkret,
              Johan Andersson. När jag lyssnar på debatter brukar jag utgå från
              vad ledamöter säger. Sedan är det klart att jag kan ha olika tolkningar
              och funderingar om varför en ledamot säger olika saker och vad
              personen i fråga tänker och tycker, men jag tyckte inte att Katarina
              Brännström sade det Johan Andersson tolkade det som. Min tolkning
              är alltså en annan än hans tolkning.
            </seg>
            <seg n="29e4ed40">
              Om jag ska svara på vad Katarina Brännström sade tycker jag att
              fokus bör vara på att vi egentligen inte har sett några ökade
              antal visstidsanställningar i stort i Sverige sedan 90-talskrisen.
              Jag tror att det är viktigt att det finns ingångar för ungdomar
              på arbetsmarknaden. Som jag också lyfte fram i mitt anförande
              ser jag därför positivt på de partssamtal som pågår för att kunna
              kombinera utbildning med en anställning.
            </seg>
            <seg n="76ff15e8">
              Jag tror också, som jag sade i mitt anförande, att många ungdomar
              som kommer in på en visstidsanställning, där vi vet att varje
              månad 70 00080 000 personer går vidare till en tillsvidareanställning,
              ser det som ett positivt steg in på arbetsmarknaden. Det handlar
              inte om att vi ska konstruera en modell där vi får så oflexibla
              anställningsformer som möjligt utan att vi ska hitta möjligheter
              för ungdomar att få in en fot på arbetsmarknaden.
            </seg>
          </u>
          <note type="speaker" n="f9fb34e3">
            Anf. 103 JOHAN ANDERSSON (S) replik:
          </note>
          <u who="Q5554920" xml:id="i-00f106dc472630a3-3" n="d0cf4139">
            <seg n="aa2de9bb">
              Fru talman! Jag kan hålla med om att jag var lite svamlig i min
              frågeställning. Det kan jag ge Andreas kredd för.
            </seg>
            <seg n="39e0e712">
              Jag tar en annan fråga. Ungdomslöner debatterade vi för ett år
              sedan här. Då var det en livlig debatt i Sverige. Sedan har den
              debatten lagt sig; det är i alla fall min bild. Vi hade mycket
              diskussioner, och det var nästan lite budgivning mellan de borgerliga
              partierna. Sänkta ingångslöner skulle naturligtvis få fler ungdomar
              in på arbetsmarknaden, enligt Alliansens företrädare.
            </seg>
            <seg n="d56a7125">
              Jag och mitt parti tror inte på den konstruktionen. Vi tror inte
              på att höga ingångslöner har så mycket att göra med ungdomsarbetslösheten.
              Min konkreta fråga till Andreas i den delen är: Vidhåller Kristdemokraterna
              sitt förslag om att sänka ungdomslöner, vilket då skulle skapa
              en bättre och flexiblare arbetsmarknad, enligt Kristdemokraterna?
              Är det ett ställningstagande som man vidhåller fortfarande eller?
            </seg>
          </u>
          <note type="speaker" n="6dac1f52">
            Anf. 104 ANDREAS CARLSON (KD) replik:
          </note>
          <u who="Q5602835" xml:id="i-4cc1d02723110cc0-7" n="e85494a2">
            <seg n="b4d983aa">
              Fru talman! Jag tror att jag behöver titta i protokollet från
              förra årets debatt. Minns jag så fruktansvärt fel? Har jag stått
              här och sagt att Kristdemokraterna vill sänka lönerna för ungdomar?
            </seg>
            <seg n="7f0a5a74">
              Vad jag minns sade jag förra året i debatten att vi inte tar
              ställning till lönebildningen i Sveriges riksdags kammare genom
              att trycka ja eller nej utan att det är en fråga för arbetsmarknadens
              parter och ska så vara.
            </seg>
            <seg n="ee8ece8c">
              Jag tittade faktiskt igenom protokollet i går. Jag kanske läste
              dåligt, men jag har inte sagt det i debatten. Jag tror att Johan
              Andersson möjligen kan ha blandat ihop Kristdemokraterna med något
              annat av Sveriges riksdags olika partier. Men när det gäller svaret
              på frågan, om vi potentiellt sett skulle säga att Kristdemokraterna
              har varit för lägre ingångslöner, så är det också fel. Kristdemokraterna
              tycker som sagt att det här ska vara en fråga för parterna.
            </seg>
            <seg n="f5bd840d">
              Däremot, om vi tittar på exempelvis vad OECD kommer fram till
              för slutsatser och anledningar till att vi i Sverige har en hög
              ungdomsarbetslöshet så är höga ingångslöner ett av de problem,
              om man nu får kalla det för det, som de pekar ut. Men jag har
              aldrig sagt att vi ska lösa det genom att lagstifta om ingångslönerna
              i Sveriges riksdag. Det här är en fråga för arbetsmarknadens parter,
              och jag tycker att arbetsmarknadens parter ska ta ett stort ansvar
              för att hitta vägar in för ungdomar på arbetsmarknaden.
            </seg>
            <seg n="a2100902">
              Däremot tror jag, fru talman, att ett förslag och ett system
              om en lärlingsprovanställning där man har introduktionsavtal,
              där man lär sig yrket samtidigt som man har ett utbildningsinslag
              och på det sättet, eftersom man jobbar lite mindre, får en lite
              lägre lön samtidigt som man studerar, skulle kunna vara ett sätt
              att minska trösklarna in på arbetsmarknaden för ungdomar. Det
              tror jag att vi alla behöver jobba ännu mer på för att ta tag
              i den stora samhällsutmaning som det är med för många ungdomar
              som inte kommer in på arbetsmarknaden.
            </seg>
          </u>
          <note type="speaker" n="3bf64d2b">
            Anf. 105 PATRIK BJÖRCK (S):
          </note>
          <u who="Q5577436" xml:id="i-f75f5ac564f4eb57-0" n="b5a2960c" next="i-fdd77298d0229af2-0">
            <seg n="293708f5">
              Fru talman! Göran Lindell inledde sitt anförande tidigare med
              att säga att den här debatten är ett vårtecken. Jag skulle önska
              att Göran Lindell hade rätt i det. Tyvärr befinner sig svensk
              arbetsmarknad i en bister vinter för tillfället, och det finns
              väl inga tecken på att det skulle töa där ute eller att vindarna
              skulle blåsa mindre snålt kring de 400 000 arbetslösa som den
              sittande regeringens politik har lett till. Tyvärr är det på det
              viset.
            </seg>
            <seg n="44943044">
              Vårtecken kanske vi kan se fram emot nästa höst, hur konstigt
              det än låter, om vi får byta ut den här regeringen och få en arbetsmarknadspolitik
              värd namnet. Det är nämligen så att den här debatten om arbetsrätt
              förs i en miljö där svensk arbetsmarknad står inför väldiga utmaningar.
              Vi har den här arbetslösheten som jag pratar om över 400 000 människor,
              långtidsarbetslösheten som ökar, ungdomsarbetslösheten som ökar
              som en fond till den här debatten. Där har inte regeringens politik
              lett till någon förbättring eller till några som helst vårtecken.
            </seg>
            <seg n="6a8ead7b">
              Vi har också en situation där det, trots hög arbetslöshet, är
              så att många företag inte kan anställa fast de behöver anställa.
              Då är det inte lagen om anställningsskydd som gör att de inte
              anställer. När Svenskt Näringsliv i sin rekryteringsenkät kommer
              fram till att var femte rekrytering misslyckats beror det på att
              regeringen inte har lyckats rusta de arbetslösa så att de kan
              ta de jobb som faktiskt finns.
            </seg>
            <seg n="d55cfd4f">
              Man har dragit ned arbetsmarknadspolitiken, och man har dragit
              ned utbildningspolitiken, och det är skälet till den vinter som
              svensk arbetsmarknad befinner sig i, där företagen inte har en
              möjlighet att anställa fast de har ett behov av att anställa.
              Det är väldigt viktigt att komma ihåg detta.
            </seg>
            <seg n="7f4dc1ec">
              Alliansregeringen säger sig stödja den svenska modellen. Det
              har vi hört här. Det finns nog anledning att fråga sig hur stabilt
              det stödet egentligen är. Det finns anledning att gå bakom de
              fina orden och se hur det ser ut i verkligheten. Stödet för den
              svenska modellen är egentligen en bluff. Allting man gör motverkar
              den.
            </seg>
            <seg n="1633cbe9">
              Vi har för få låglönejobb, säger Sveriges statsminister. Göran
              Lindell var inne på att lönerna borde sänkas. Ja det är så politiken
              ser ut i verkligheten. Det är bra att Göran Lindell står för det.
            </seg>
            <seg n="bcd604fe">
              När det gäller Moderaterna, det ledande allianspartiet, de så
              kallade Nya moderaterna, syftar de naturligtvis till exakt samma
              politik som Göran Lindell. Men sedan några år tillbaka står de
              inte för den i ord. Det är skillnaden. Nya moderaterna har möjligen
              nya vägar, men de är på väg till exakt samma mål som tidigare:
              ett orättfärdigt samhälle, ett orättvist samhälle, ett samhälle
              där orättvisorna ökar.
            </seg>
            <seg n="211c3a56">
              Anställningsskyddet har varit uppe till debatt här i dag, turordningsreglerna
              och anställningsformerna. Det finns anledning att avliva en del
              myter kring det här, för det är en destruktiv debatt eftersom
              den leder helt fel.
            </seg>
            <seg n="e998b0e6">
              Det finns de som säger att om man tar bort anställningsskyddet
              skulle det bli bättre för de unga. Då skulle de unga inte vara
              arbetslösa. Det där är en myt. Det finns ingen som helst verklighet
              bakom de orden. Det är bluff och båg.
            </seg>
            <seg n="7770a9d8">
              Av de hundra tusen arbetslösa unga som finns utanför denna kammare
              är det ungefär så här många, en handfull, som är arbetslösa på
              grund av turordningsreglerna. Av de hundra tusen arbetslösa unga
              är det högst en handfull som är arbetslösa på grund av turordningsreglerna.
              Det är fakta. Det är sanningen. Det är så det ser ut.
            </seg>
            <seg n="bb6c9368">
              Den där mytbildningen är som sagt destruktiv, eftersom den leder
              blicken åt fel håll. Den där mytbildningen tjänar bara till att
              skada den svenska arbetsmarknaden. Inte nog med att det är en
              felaktig politik, den skadar också arbetsmarknaden.
            </seg>
            <seg n="dfacdff1">
              Katarina Brännström säger att unga inte är intresserade av fasta
              anställningar. Har man den inställningen är det inte så konstigt
              att man också för en politik som innebär att fasta anställningar
              blir mer och mer ovanliga på arbetsmarknaden. Det är ganska självklart
              att man med den uppfattningen inte lever upp till EU-kommissionens
              krav på att vi ska rätta till den svenska lagstiftningen, som
              inte ens fyller EU:s krav på anställningsskydd.
            </seg>
            <seg n="2a26bbad">
              Christer Nylander vill ha ökad flexibilitet på arbetsmarknaden.
              Folkpartiet har ändrat politik sedan 70-talet, säger Christer
              Nylander.
            </seg>
            <seg n="ed24dc53">
              Det fanns en tid när Folkpartiet var med och genomförde demokratin
              med oss. Det fanns en tid när Folkpartiet stod för jämställdhet.
              Det fanns en tid när Folkpartiet hade en progressiv syn på arbetsrätten.
              Fru talman! Det fanns en tid.
            </seg>
            <seg n="86bd106e">
              Nu är det en annan tid, som Christer Nylander mycket riktigt
              säger. Det är en annan tid nu och ett annat folkparti.
            </seg>
            <seg n="b3d10256">
              Fru talman! Vi socialdemokrater har andra lösningar. Om företagen
              inte kan anställa för att de arbetslösa inte har de erfarenheter
              och de utbildningar som krävs ser vi socialdemokrater till att
              utbilda de arbetslösa. Det är vår modell.
            </seg>
            <seg n="eb898b1b">
              Om det är så att vi har en lagstiftning som gör att företagen
              kan stapla visstidsanställningar på varandra oupphörligt, så att
              du i princip i evighet kan vara otryggt anställd, lägger vi fram
              förslag som täpper igen den möjligheten. Det är det som är skillnaden,
              och det är det som är viktigt att ta fram i denna debatt.
            </seg>
            <seg n="5f37d51f">
              Sverigedemokraternas representant Mattias Karlsson förtjänar
              också att kommenteras. Sverigedemokraterna är ju ett fackföreningsfientligt,
              löntagarfientligt parti. Bortsett från många andra tveksamma delar
              av deras politik är detta ett klassiskt fackföreningsfientligt
              parti.
            </seg>
            <seg n="d6ce871d">
              I sitt anförande beskriver Mattias Karlsson i stället Sverigedemokraterna
              som arbetsrättens försvarare, den svenska modellens tillskyndare.
              Jag måste säga att jag blev något förvånad. Ska man skratta eller
              ska man gråta? Det var, skulle jag säga, till och med värre än
              när Sofia Arkelsten hävdade att Moderaterna infört demokratin
              och bekämpat apartheid. Den här typen av bisarr historieförfalskning,
              fru talman, måste kommenteras.
            </seg>
            <seg n="729df06c">
              Mattias Karlsson var inne på att han var rädd att Miljöpartiet
              skulle plocka bort korset från vår svenska flagga. När man tar
              upp den typen av argumentation från riksdagens talarstol vet jag
              inte heller om jag ska skratta eller gråta. Men så slog det mig
              att Mattias Karlsson mycket väl vet vad han pratar om. Det är
              inte särskilt länge sedan som Mattias Karlsson och hans kamrater
              plockade bort hakkorset från sin flagga. Mattias Karlsson pratar
              naturligtvis av egen erfarenhet.
            </seg>
            <seg n="e3c03e2b">
              Fru talman! Tiden närmar sig votering. Jag skulle kunna kommentera
              det här mycket mer, men jag inser att tiden inte räcker till,
              så jag får yrka bifall till reservationerna 2, 5 och 12.
            </seg>
          </u>
          <note n="8f6d5dd7">
            Ajournering
          </note>
          <note n="89967d18">
            Kammaren beslutade kl. 15.55 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="Q5577436" xml:id="i-fdd77298d0229af2-0" n="b5a2960c" prev="i-f75f5ac564f4eb57-0">
            <seg n="5cd23e24">
              Återupptagna förhandlingar
            </seg>
          </u>
          <note n="ea51139b">
            Förhandlingarna återupptogs kl. 16.00.
          </note>
          <note n="e04cc278">
            13 § Beslut om ärenden som slutdebatterats vid dagens sammanträde
          </note>
          <note n="9944a680">
            Punkt 1
          </note>
          <note n="cf936e51">
            Punkt 2
          </note>
          <note n="ff89ca64">
            Punkt 3
          </note>
          <note n="57412302">
            Punkt 4
          </note>
          <note n="9217a9c5">
            Punkt 5
          </note>
          <note n="cf936e51">
            Punkt 2
          </note>
          <note n="ff89ca64">
            Punkt 3
          </note>
          <note n="e24e5401">
            Punkt 6
          </note>
          <note n="2852da4f">
            Punkt 8
          </note>
          <note n="85fe6321">
            Punkt 9
          </note>
          <note n="67722446">
            Punkt 10
          </note>
          <note n="36e02f71">
            Övriga punkter
          </note>
          <note n="9217a9c5">
            Punkt 5
          </note>
          <note n="2852da4f">
            Punkt 8
          </note>
          <note n="85fe6321">
            Punkt 9
          </note>
          <note n="67722446">
            Punkt 10
          </note>
          <note n="03d1a93e">
            Punkt 11
          </note>
          <note n="a138dad1">
            Punkt 12
          </note>
          <note n="36e02f71">
            Övriga punkter
          </note>
          <note n="fef73022">
            14 § (forts. från 12 §) Arbetsrätt (forts. AU8)
          </note>
          <note type="speaker" n="0a6b2316">
            Anf. 106 KATARINA BRÄNNSTRÖM (M) replik:
          </note>
          <u who="Q4941068" xml:id="i-d1c90d9a23ce5f43-5" n="bd60cc19">
            <seg n="ff72dee0">
              Fru talman! Jag hade absolut inte trott att vi skulle ha några
              slutrepliker utan att vi skulle få votera om vårt betänkande i
              dag. Men när Patrik Björck går upp och argt recenserar alla oss
              andra på ett sätt som gör att man faktiskt känner sig rätt påhoppad
              kan man inte låta bli. Att kalla vår politik för bluff och båg
              och andra bisarra uttryck som han använder och påstå att jag säger
              att unga inte är intresserade av fasta anställningar måste ju
              bemötas.
            </seg>
            <seg n="6eab432c">
              Jag kanske först ska tala om för Patrik Björck att alliansregeringen
              har blivit vald två gånger. Vi har en statsminister med flera
              ministrar som har mycket högt förtroende. Det kanske också säger
              hur mycket bluff och båg svenska folket tycker att det är.
            </seg>
            <seg n="f2eb1d99">
              Att jag skulle ha sagt att unga inte är intresserade av fast
              anställning stämmer inte alls. Jag har försökt förklara att visstidsanställningar
              är en inkörsport till arbetsmarknaden och till fasta anställningar.
              Det är flest unga som har den typen av anställningar. Det tycker
              vi är en bra balans, och det visar på att det går att få jobb
              på det här sättet. Men Patrik Björck lever kvar i gårdagens politik
              med 70-talets argument. Det borde då ha varit paradiset efter
              alla socialdemokratiska regeringsår, men se det är det inte enligt
              Patrik Björck. Det mesta är ju fel om det inte leds av en S-regering.
            </seg>
            <seg n="e5d6bd4b">
              Antalet visstidsanställningar är detsamma nu som det har varit
              sedan 90-talet. Det har inte hänt någonting. Det mesta är faktiskt
              ganska bra på svensk arbetsmarknad. Vi försvarar den svenska modellen
              och vi försvarar svensk arbetsrätt, oavsett vad Patrik Björck
              står i denna kammare och säger.
            </seg>
            <seg n="25417328">
              Jag tycker att det är oförskämt att föra en debatt på det sätt
              som gjordes. Dessutom stämmer inte de åsikter som Björck framförde
              med de yrkanden som gjorts i dag, då vi också hade en bra debatt.
            </seg>
          </u>
          <note type="speaker" n="2240d016">
            Anf. 107 PATRIK BJÖRCK (S) replik:
          </note>
          <u who="Q5577436" xml:id="i-c1fdf6afe7ca6b0b-0" n="b5a2960c">
            <seg n="6c60b94a">
              Fru talman! Vi får väl läsa i protokollet då. Jag har varit med
              om förut att Katarina Brännström i sina repliker tar tillbaka
              det hon har sagt i sina anföranden. Men det är väl bara att vi
              läser i protokollet. Min minnesbild är i alla fall, och det kan
              vi ju testa, att du sade att du har varit ute på företag och träffat
              unga eller om det var företagare som berättade om unga som inte
              var så intresserade av fasta anställningar. Det är inte exakt
              ordagrant men ganska nära det kan vi kolla i protokollet så även
              det var bluff och båg, Katarina Brännström.
            </seg>
            <seg n="add8a30e">
              Ja, att ni vunnit val är ju sant. Det kan jag inte argumentera
              emot. Förhoppningsvis gör ni det väl inte igen, för resultatet
              av er politik det var det som jag försökte beskriva är ju det
              som är så katastrofalt. Resultatet av er politik är att arbetslösheten
              stiger. Långtidsarbetslösheten tredubblas och ungdomsarbetslösheten
              går rakt upp i taket. Det är det som väljarna får ta ställning
              till i valet nästa gång.
            </seg>
            <seg n="12bf3d02">
              Jag ifrågasätter er nya moderata politik. Ni har visserligen
              sagt att ni numera tycker att lagen om anställningsskydd är bra,
              och det kan väl i och för sig vara ett steg i rätt riktning. Men
              när ni samtidigt ser till att det blir svårare och svårare att
              få en fast anställning skyddas man ju inte av lagen om anställningsskydd.
              Det är det vi vill i vårt förslag. Vi säger att visst, det kan
              finnas visstidsanställningar, men de får inte pågå i evighet,
              som Katarina vill, fru talman. Det är det som är skillnaden. Till
              och med EU-kommissionen har sagt att det inte stämmer med EU:s
              arbetsrättsliga lagstiftning. Då lägger vi fram förslag som ska
              förhindra att visstidsanställningar pågår i evighet.
            </seg>
            <seg n="989353cc">
              Vi har inte lagt fram något förslag om att vi ska ta bort alla
              visstidsanställningar, inte alls, men de får inte pågå i evighet.
            </seg>
          </u>
          <note type="speaker" n="454a0adf">
            Anf. 108 KATARINA BRÄNNSTRÖM (M) replik:
          </note>
          <u who="Q4941068" xml:id="i-d1c90d9a23ce5f43-6" n="bd60cc19">
            <seg n="9e6c25fe">
              Fru talman! Verkligheten tycks vara något som Patrik Björck har
              lite svårt med. Jag sade nyss, och det visar statistik, att andelen
              visstidsanställningar är ungefär lika stor i dag som den har varit
              sedan 90-talet. Då är det inte så att vi förhindrar någon från
              att få det. Dessutom strömmar det varje kvartal över 70 00080
              000 från de andra anställningarna in i fast anställning. Det är
              väl väldigt bra.
            </seg>
            <seg n="a582fc4c">
              Att säga bluff och båg om sina motståndares politik är så lågt
              att det inte är värt att bemöta. Och när det gäller att vinna
              val är jag övertygad om att människor inte går på den sortens
              retorik. Det är riktigt dåligt.
            </seg>
            <seg n="8aeda734">
              Det märkliga är att den retorik som Patrik Björck för fram stämmer
              dåligt med det som står i betänkandet och era förslag som ni lägger
              fram.
            </seg>
            <seg n="5ee5657f">
              Patrik Björck dundrar på som om vi lever i en verklighet där
              inget är sunt eller gott på arbetsmarknaden för att det finns
              en alliansregering. Det är inte heller sant.
            </seg>
            <seg n="5b8c08ab">
              Varför har ni i så fall inte skarpa förslag på varenda punkt
              när vi i dag diskuterar arbetsrätt i Sverige? Nej, för att ditt
              parti inte anser att det står så illa till. Det verkar i stället
              vara Patrik Björcks personliga uppfattning. Att recensera alla
              oss som har fört en saklig debatt och diskuterat med din kollega
              Johan Andersson är att idka krypskytte av värsta sorten med det
              tyngsta artilleriet. Det gagnar ingen, och det kommer att visa
              sig framöver när det handlar om förtroende.
            </seg>
            <seg n="03620795">
              Vi vill att alla ska ha ett jobb. Vi räknar alla jobb. Vi vill
              att ungdomar ska få många vägar in på arbetsmarknaden till fasta
              anställningar, och då är visstidsanställningar just en sådan bra
              väg in.
            </seg>
          </u>
          <note type="speaker" n="ae6cbc6c">
            Anf. 109 PATRIK BJÖRCK (S) replik:
          </note>
          <u who="Q5577436" xml:id="i-c1fdf6afe7ca6b0b-1" n="b5a2960c">
            <seg n="0bad48ec">
              Fru talman! Om man beskriver läget på svensk arbetsmarknad som
              gott är det ursäkta mig, fru talman bluff och båg. Läget på svensk
              arbetsmarknad är precis som jag beskrev. Vi har en förskräckande
              stor arbetslöshet, och åldern för när man kommer in och blir etablerad
              på arbetsmarknaden har höjts. Så ser det ut.
            </seg>
            <seg n="fa3c9e3c">
              På grund av att ni inte utbildar dem som är arbetslösa kan de
              inte ta de jobb som faktiskt finns. Det är läget på svensk arbetsmarknad.
              Enligt Svenskt Näringslivs rekryteringsenkät misslyckas vart femte
              rekryteringsförsök på grund av regeringens undermåliga arbetsmarknadspolitik.
              Det är inte jag som hittar på detta, utan företagen lider under
              er arbetsmarknadspolitik.
            </seg>
            <seg n="cd6d9baf">
              Att påstå att vi inte lägger fram förslag blir lite fånigt. Läs
              de reservationer som vi har med i betänkandet och som jag yrkade
              bifall till.
            </seg>
            <seg n="07b26ef3">
              Katarina Brännström har rätt i att det är väljarna som i slutändan
              kommer att avgöra vad som gäller och vilken politik de tror på.
              Att det skulle vara bevis på en lyckad jobbpolitik att vi har
              mycket högre arbetslöshet än jämförbara länder får vi väl se om
              Katarina Brännström lyckas övertyga väljare på gator och torg
              om.
            </seg>
            <seg n="1199c061">
              Faktum är att Sverige borde kunna mycket mer. Vi borde naturligtvis
              kunna se till att företagen får anställa dem som de behöver anställa.
              Vi måste naturligtvis föra en politik där de arbetslösa kan ta
              de lediga jobb som finns. Vi måste givetvis föra en politik där
              vi inte dömer ungdomar till evig visstidsanställning.
            </seg>
          </u>
          <note type="speaker" n="3587e9cc">
            Anf. 110 GÖRAN LINDELL (C) replik:
          </note>
          <u who="Q5954984" xml:id="i-51bd43e3cfb87139-7" n="484b5137">
            <seg n="9be810aa">
              Fru talman! Jag blev också lite förbluffad när Patrik Björck
              äntrade talarstolen efter den lugna, sansade och sakliga diskussion
              vi hade haft tidigare under debatten. Han tog verkligen på sig
              rollen som slugger. Han citerade mig vid några tillfällen, och
              det avvek så tydligt från vad jag menade med mina formuleringar
              att jag utgår från att det var medvetet.
            </seg>
            <seg n="9fe7f81f">
              Låt mig kommentera det som handlade om vårtecken. Jag använde
              det måhända lite putslustigt om denna debatt som årligen brukar
              behandla dessa frågor. Det tolkade Patrik Björck som att det handlade
              om vårtecken för hela ekonomin och arbetsmarknaden. Om vi fortsätter
              den liknelsen tror jag också att den vår som är på gång på arbetsmarknaden
              och i samhällsekonomin är seg och att det är en och annan köldknäpp
              kvar innan vi når en varm sommar.
            </seg>
            <seg n="064ee764">
              Allmän lönesänkning och att det skulle vara bra för arbetsgivarna
              verkar jag ha talat om i ett senare läge. Jag har inte tänkt den
              tanken, men visst skulle lägre löner göra det enklare och billigare
              för företagen.
            </seg>
            <seg n="66ef0f3a">
              Det jag sade var att Centerpartiet har varit berett att lyfta
              fram olika frågor, även de kontroversiella inom detta område,
              såsom turordningsregler, uppsägning, löneläge vid nyanställning
              av ungdomar med mera.
            </seg>
            <seg n="ad99622b">
              Jag sade också att det har varit svårt att ha en sansad diskussion
              och debatt i dessa frågor.
            </seg>
            <seg n="58654bc1">
              Min fråga till Patrik Björck gäller de förslag från Socialdemokraterna
              med flera som har diskuterats under debatten. På vilket sätt hjälper
              dessa arbetsmarknaden framåt?
            </seg>
          </u>
          <note type="speaker" n="25aba60e">
            Anf. 111 PATRIK BJÖRCK (S) replik:
          </note>
          <u who="Q5577436" xml:id="i-c1fdf6afe7ca6b0b-2" n="b5a2960c">
            <seg n="4478efcd">
              Fru talman! Rätt ska vara rätt, Göran Lindell. Menade Göran Lindell
              med sitt uttalande att man ska höja ungdomslönerna tar jag tillbaka
              min kritik. Menar Göran Lindell att ungdomslönerna är för låga
              och att de ska höjas vid anställning är det helt okej. Då har
              jag varit oförskämd mot Göran Lindell. Jag gjorde det djupt felaktiga
              antagandet att Göran Lindell menade att man skulle sänka lönerna
              vid en översyn av löneläget. Den typen av slutsatser får man kanske
              inte dra i en sådan här debatt, och jag ber om ursäkt för det.
              Nu faller hela mitt resonemang eftersom Göran Lindell och Centerpartiet
              står för höjda ungdomslöner.
            </seg>
            <seg n="ff29d6ee">
              Vad gäller vintern är vi överens. Det är vinter och köldknäppar.
              Till och med finansministern känner att politiken inte fungerar.
              Finansdepartementet har hela tiden fått revidera sina prognoser.
              Man har konstaterat att arbetslösheten inte går ned, trots att
              man har försämrat a-kassan och genomfört en politik som skulle
              tvinga arbetslösa att ta jobb enligt idén att trycker man ned
              de arbetslösa tillräckligt mycket kommer de att ta de jobb som
              finns. Det har inte fungerat. Arbetslösheten ökar.
            </seg>
            <seg n="bf0d2ef8">
              Finansministern, jag och Göran Lindell är överens om att det
              är vinter på svensk arbetsmarknad. Det är bra att vi är överens
              om verklighetsbeskrivningen, men bekymret är att varken finansministern
              eller Göran Lindell lägger fram några som helst förslag för att
              vi ska förbättra situationen. Man fortsätter med samma, samma,
              samma. Det är inga nya förslag utan bara mer av samma politik
              som har gett oss denna vinter.
            </seg>
          </u>
          <note type="speaker" n="58bfcb99">
            Anf. 112 GÖRAN LINDELL (C) replik:
          </note>
          <u who="Q5954984" xml:id="i-51bd43e3cfb87139-8" n="484b5137">
            <seg n="6a6eceff">
              Fru talman! Jag hade för avsikt att föra en sansad diskussion,
              tala om förslag av olika slag och vända på olika stenar. Men som
              jag sade har det varit svårt att föra en sansad diskussion och
              debatt när det gäller dessa frågor. Det blir lätt låsning och
              konfrontation, och jag känner mig sannspådd.
            </seg>
            <seg n="f0728822">
              Precis som vi har varit inne på tidigare visar många av de avtal
              som har slutits på arbetsmarkanden att de fackliga organisationerna
              har förstått dessa frågor bättre än åtminstone en del av oss politiker.
              Man har också förstått betydelsen av att jobba med former för
              att minska hindren in på arbetsmarknaden.
            </seg>
            <seg n="245bbafe">
              Socialdemokraternas förslag är att fördubbla arbetsgivaravgiften.
              Frågan är om det leder åt det håll vi alla hoppas på.
            </seg>
            <seg n="c226512a">
              Det verkar inte spelar någon större roll vilken fråga man ställer,
              för kommentarerna blir ändå helt andra. Låt mig dock ställa frågan
              ännu en gång till Patrik Björck: Vi borde egentligen ha talat
              om arbetsrätt och arbetstider under denna debatt, så på vilket
              sätt ska de förslag som du och de som varit före dig i debatten
              lagt fram underlätta och förbättra på arbetsmarknaden och minska
              arbetslösheten?
            </seg>
            <seg n="f7f53aa8">
              Det är där du har lagt fokus i debatten och diskussionen, så
              därför förtjänar min fråga ett svar när jag nu ställer den en
              gång till.
            </seg>
          </u>
          <note type="speaker" n="0057faff">
            Anf. 113 PATRIK BJÖRCK (S) replik:
          </note>
          <u who="Q5577436" xml:id="i-c1fdf6afe7ca6b0b-3" n="b5a2960c">
            <seg n="88e8cd4b">
              Fru talman! Det som har framförts från en mängd olika talare
              är att man hyllar den svenska modellen. Skillnaden är att ni lägger
              fram förslag som försvårar den svenska modellen och som kanske
              till och med urholkar den svenska modellen medan de förslag som
              vi lägger fram stärker den svenska modellen.
            </seg>
            <seg n="0bbeb579">
              Göran Lindell vill föra en sansad debatt. Ett sätt att göra den
              sansad är att berätta om du vill höja eller sänka ungdomslönerna.
              Det är väldigt svårt att debattera med någon som inte är tydlig
              med vad man vill. Sedan är det inga problem med att föra den debatten.
            </seg>
            <seg n="e8e07b20">
              Våra förslag är till för att stärka den svenska modellen och
              därmed svensk arbetsmarknad och därmed också medverka till en
              bättre fungerande arbetsmarknad.
            </seg>
            <seg n="9dd81cbe">
              Om man som Göran Lindell vill ha statlig inkomstpolitik, fru
              talman, går man rakt emot den svenska modellen. Om man som Göran
              Lindell vill försämra anställningstryggheten går man också rakt
              emot den svenska modellen. Då förstör man förutsättningarna för
              den framgångsrika arbetsmarknadsmodell som vi har haft här i landet,
              som har tjänat det här landet och som vi har haft stor nytta av
              i många decennier. Den håller man på att urholka sakta men säkert.
            </seg>
            <seg n="337f5451">
              De förslag som vi lägger fram i det här betänkandet, om de går
              igenom vid voteringen, stärker den svenska modellen och därmed
              indirekt svensk arbetsmarknad.
            </seg>
          </u>
          <note type="speaker" n="40b157de">
            Anf. 114 MATTIAS KARLSSON (SD) replik:
          </note>
          <u who="Q5901848" xml:id="i-a1062054bfa7913e-0" n="353add5d" next="i-d090c2c708175522-0">
            <seg n="e241aff2">
              Fru talman! När man lyssnar till Patrik Björck skulle man kunna
              tro att det redan är första maj. Men det lät mer som ett förstamajtal
              från en företrädare för KPML(r) än från Socialdemokraterna. Den
              här agitatoriska stilen har såklart ett visst underhållningsvärde,
              men jag tror egentligen inte att det gynnar vare sig det politiska
              samtalet eller samhället i stort.
            </seg>
            <seg n="dd027453">
              När det gäller det Patrik Björck tog upp, min kommentar till
              Miljöpartiet: Jag sade att om man har utgångspunkten att rensa
              bort allt som har ett kristet ursprung i den svenska kulturen,
              då måste man också i konsekvensens namn ta bort korset i den svenska
              flaggan. I min värld är det ett logiskt och stringent resonemang,
              men Patrik Björck tycker att det är horribelt. Du kanske har en
              egen, socialistisk logik jag vet inte.
            </seg>
            <seg n="9e3a212a">
              Patrik Björck beskyller mig eller mitt parti för att vara arbetarfientligt
              och fackföreningsrörelsefientligt. Om det hade varit fallet tror
              jag inte att mitt parti under den senaste tiden hade seglat upp
              som det näst största partiet inom LO-kollektivet. Eller menar
              Patrik Björck att Sveriges löntagare är så pass okunniga att de
              i stora massor skulle stödja ett parti som var direkt fientligt
              mot dem? Så är det naturligtvis inte.
            </seg>
            <seg n="5b6888ad">
              Patrik Björck tror säkert att han är arbetarvänlig när han utmålar
              Sveriges företagare som skurkar som bara vill utnyttja människor,
              som måste hållas i schack genom regler och som man måste försvåra
              verksamheten för så mycket som möjligt. Men det är inte en löntagarvänlig
              politik.
            </seg>
            <seg n="159b3a26">
              Något av det mest viktiga och väsentliga för att förbättra villkoren
              för Sveriges löntagare är att se till att det finns jobb. God
              tillgång till jobb är den mest arbetarvänliga reformen vi kan
              införa. Men där har Patrik Björck inga lösningar.
            </seg>
            <seg n="dc30f09f">
              Sedan tar du upp partihistorik. Det stämmer att vi har saker
              i vår partihistoria som jag skäms för och som vi försöker göra
              upp med. Det har alla partier inte minst Socialdemokraterna. Skillnaden
              är att ni inte ens försöker göra upp med det.
            </seg>
            <seg n="3907b9d2">
              I ditt partis barndom kunde ledande företrädare stå och prata
              om mord och terror som legitima sätt att bedriva politik på. Ni
              har instiftat Rasbiologiska institutet.
            </seg>
          </u>
          <note n="d488eccc">
            (FÖRSTE VICE TALMANNEN: Tiden är ute.)
          </note>
          <u who="Q5901848" xml:id="i-d090c2c708175522-0" n="353add5d" prev="i-a1062054bfa7913e-0">
            <seg n="f0bbce2b">
              Ni har tvångssteriliserat människor. Ni har samarbetat med kommunister
              och gör det än i dag.
            </seg>
            <seg n="110b93ab">
              (FÖRSTE VICE TALMANNEN: Nu måste ledamoten sluta.)
            </seg>
            <seg n="2fb289d9">
              När det gäller partihistorik och demokrati ska du inte läxa upp
              mig, utan du ska skämmas och veta hut.
            </seg>
            <seg n="2850349a">
              (FÖRSTE VICE TALMANNEN: Det är inlägg på två minuter i replikskiftena.
              Jag ber ledamöterna att följa de reglerna.)
            </seg>
          </u>
          <note type="speaker" n="a40e59ef">
            Anf. 115 PATRIK BJÖRCK (S) replik:
          </note>
          <u who="Q5577436" xml:id="i-c1fdf6afe7ca6b0b-4" n="b5a2960c">
            <seg n="1fa20c15">
              Fru talman! Och jag behöver naturligtvis inte läxa upp Mattias
              Karlsson, för det gör talmannen så bra själv.
            </seg>
            <seg n="8009e3a8">
              Detta är mycket bekymmersamt. Mattias Karlsson säger att han
              vill ha ett bra samtalsklimat och så vidare. Men bekymret är att
              om man vill ha det, då måste man börja med att vara ärlig och
              hederlig. Jag kan inte citera ordagrant, men i anförandet antydde
              Mattias Karlsson att Sverigedemokraterna har stått för arbetsrätten
              och har en historia där man har kämpat för den svenska modellen.
              Men det är ju inte sant.
            </seg>
            <seg n="a71e8571">
              Då blir det svårt, fru talman, att föra det samtalet om man inte
              är sanningsenlig. Det var det jag försökte rätta till, just för
              att jag är intresserad av samtal.
            </seg>
            <seg n="0198422d">
              Det som stämmer är att Sverigedemokraterna har en historia med
              en stark fackföreningsfientlighet. Man har ganska nyligen nödtorftigt
              gjort en liten make-over i sin arbetsmarknadspolitik, just för
              att inte framstå som omöjlig att välja för löntagargrupperna.
              Ungefär på samma sätt som man har låtit håret växa ut och har
              bytt ut skinnpajen mot kostymen har man nödtorftigt maskerat sin
              fackföreningsfientliga arbetsmarknadspolitik, just för att inte
              skrämma bort löntagargrupperna. Det är sanningen!
            </seg>
            <seg n="1b289a18">
              Försöker man dölja det försvårar man ett samtal och en debatt,
              och det var det jag ville komma fram till i mitt inlägg.
            </seg>
          </u>
          <note type="speaker" n="e858f544">
            Anf. 116 MATTIAS KARLSSON (SD) replik:
          </note>
          <u who="Q5901848" xml:id="i-be74ba129eb09279-1" n="353add5d">
            <seg n="d1794504">
              Fru talman! Jag konstaterar att i vårt principprogram, som är
              vårt mest grundläggande dokument, lyfts fackföreningarnas betydelse
              fram. Vi är på intet sätt ett fackföreningsfientligt parti.
            </seg>
            <seg n="4fced606">
              Patrik Björck lyssnade nog inte så noga på mitt anförande, för
              jag pratade inte om mitt parti inledningsvis det som han har hakat
              upp sig på utan jag pratade om socialkonservatismen som ideologi.
              Det är ett historiskt faktum att den har varit bidragande till
              att etablera arbetsrätt och stärka löntagarnas villkor i Europa
              historiskt sett, i bland annat Tyskland och Storbritannien. Jag
              sade att jag tyckte att det var positivt och att det är något
              som vi också vill värna om, den traditionen.
            </seg>
            <seg n="d8b84d20">
              Den svenska modellen värnar vi. Frågan är om Socialdemokraterna
              gör det. Det absolut största hotet mot den svenska modellen på
              lång sikt menar jag är Europeiska unionen, såsom den är utformad
              i dag. Men där lägger sig Socialdemokraterna platt i fråga efter
              fråga.
            </seg>
            <seg n="7cd8e349">
              Du säger att vi försöker maskera att vi är fackföreningsfientliga
              eller löntagarfientliga. Vi är det inte och har aldrig varit det.
              Men det är befriande att Patrik Björck inte ens försöker maskera
              att Socialdemokraterna fortfarande är ett företagarfientligt parti.
            </seg>
          </u>
          <note type="speaker" n="fb1016d3">
            Anf. 117 PATRIK BJÖRCK (S) replik:
          </note>
          <u who="Q5577436" xml:id="i-c1fdf6afe7ca6b0b-5" n="b5a2960c">
            <seg n="486e1114">
              Fru talman! Man behöver inte gå längre än till det aktuella betänkandet
              och läsa den reservation som vill förhindra fackföreningar att
              sluta kollektivavtal. Så långt behöver man ta sig, fru talman,
              för att konstatera att Mattias Karlsson företräder ett fackföreningsfientligt
              parti det räcker med att man slår upp det här betänkandet! Längre
              än så behöver man inte gå.
            </seg>
            <seg n="8718b921">
              Vill man fortsätta kan man naturligtvis gräva upp hur mycket
              dynga som helst ur historien. Men det räcker att gå till det här
              betänkandet, så har man fackföreningsfientligheten tryckt på papper,
              svart på vitt. Så ser det ut!
            </seg>
            <seg n="8d101484">
              Nej, vi socialdemokrater är inte emot företagare. Vi socialdemokrater
              för en företagsvänlig politik. Jag har träffat massor med företagare
              som är djupt bekymrade över den arbetsmarknad som vi har i dag,
              där man med illojal konkurrens konkurrerar ut hederliga, duktiga
              företagare. Det är hela branscher som faktiskt äts upp genom skattesmitning,
              dumpade sociala villkor och löner.
            </seg>
            <seg n="ce7b6c88">
              Den överväldigande majoriteten företagare är djupt bekymrade
              över den utvecklingen. De stöder oss socialdemokrater när vi vill
              ha ordning och reda på arbetsmarknaden, där man som företagare
              kan konkurrera med bra produkter, bra service och ett sjyst hanterande
              av miljön och av de anställda.
            </seg>
            <seg n="32ddb1e5">
              Det stödet har vi, och den politiken för vi. Just nu är vi på
              väg åt ett håll där den typen av företagare får det svårare, där
              branscher äts upp av en inre kräfta och där svensk arbetsmarknad
              håller på att erodera, till företagens och de anställdas förfång.
            </seg>
          </u>
          <note n="70041c55">
            Överläggningen var härmed avslutad.
          </note>
          <note n="ba6903ab">
            15 § Migration och asylpolitik
          </note>
          <note n="846ae1e3">
            Föredrogs
          </note>
          <note type="speaker" n="64294420">
            Anf. 118 FREDRIK LUNDH SAMMELI (S):
          </note>
          <u who="unknown" xml:id="i-73eed124598c0a56-0" n="f683fafd">
            <seg n="04f6b930">
              Fru talman! Så är det då dags igen för ännu en migrationspolitisk
              debatt här i Sveriges riksdag. Frågorna vi debatterar är på inget
              sätt nya men otroligt viktiga.
            </seg>
          </u>
          <note n="267c2ae0">
            Jag vill börja med att yrka bifall till reservationerna 3, 13
            och 16 angående skydd för tolkar, ändring av begreppet synnerligen
            ömmande omständigheter samt skärpt lagstiftning kring arbetskraftsinvandring
            i betänkandet SfU7 Migration och asylpolitik .
          </note>
          <u who="unknown" xml:id="i-b0e8f89cd1b32a19-0" n="f683fafd">
            <seg n="cd755441">
              Samtidigt som den arabiska våren har övergått till blodbad i
              Syrien har den svenska migrationspolitiken svajat mer än vanligt.
              Vem som egentligen bär den blågröna migrationspolitiken och vilken
              linje som gäller har inte alltid varit lätt att förstå när hoten
              om uppbrott och kriser kring uppgörelsen avlöst varandra uppblandat
              med många olika besked från olika personer i den svenska regeringen.
            </seg>
            <seg n="78552466">
              En sak vet jag dock, nämligen att statsministern fortsätter att
              vara svaret skyldig till varför han i en så viktig fråga som migrationspolitiken
              inte har sökt bredare uppgörelser för Sveriges bästa.
            </seg>
            <seg n="3a16e750">
              I migrationsdebatterna under de senaste åren har jag tagit olika
              ingångar och utgått från olika perspektiv i debatten. Bland annat
              har jag samlat kraft härute i minnesmontern för Raoul Wallenberg.
              Där ligger det stenar från Budapest där han vandrade och bedrev
              sitt arbete. Där ligger också hans almanacka från 1944 där han
              antecknade möten, telefonnummer, utgifter för resor och bärare.
              Det var en av de få ägodelar som överlämnades till hans familj.
            </seg>
            <seg n="c3eeacc9">
              Med hjälp av skyddspassen en föregångare till möjligheten att
              söka asyl räddade Wallenberg många människor undan Förintelsen.
            </seg>
            <seg n="665def29">
              Jag är stolt över Raoul Wallenberg och över det som Sverige har
              gjort genom åren. På samma sätt som han visade mod och civilkurage
              mot dem som en gång flydde från nazisternas förföljelse måste
              vi i dag och i framtiden kunna erbjuda en fristad för de människor
              som flyr från vår tids totalitära regimer.
            </seg>
            <seg n="e285f878">
              Detta kallas juridiskt för asylrätt. Asylrätten får aldrig avhumaniseras
              till flöden och volymer utan är en mänsklig rättighet och, för
              mig som socialdemokrat, en grundpelare. Det är helt oacceptabelt
              att göra inskränkningar i asylrätten och börja begränsa människors
              mänskliga rättigheter. Här får det aldrig råda något tvivel om
              var vi som land står.
            </seg>
            <seg n="47911a4e">
              Jag har i andra debatter tagit till mig av den danska författarinnan
              Janne Teller och hennes bok Om det var krig i Norden . Det handlar
              om att vända på perspektiven, alltså om det blev krig här i Sverige
              och inte någonstans långt borta, och om att stanna upp och försöka
              vända på perspektiven att det är vi som blir flyktingar i ett
              främmande land. Hur skulle vi då vilja ha det, och hur skulle
              vi vilja bli bemötta? Vad kan och borde vi göra bättre i svensk
              migrationspolitik? Även om vi är bra kan vi bli bättre och inte
              minst höja rösten i Europa.
            </seg>
            <seg n="a38d3ad4">
              Vi ska inte bygga murar i EU mot omvärlden. Vi kan inte med ena
              handen heja på när människor kämpar för demokrati och frihet och
              med andra handen väldigt snabbt smälla igen dörren de gånger som
              inte framgång uppnås. Det är inte acceptabelt att människor riskerar
              sina liv i rangliga båtar över Medelhavet från Nordafrika till
              Europa.
            </seg>
            <seg n="4c21f0a0">
              För mig som socialdemokrat och för Socialdemokraterna som parti
              är det mycket viktigt att vi får ett starkare samarbete i asyl-
              och flyktingpolitiken inom EU.
            </seg>
            <seg n="6aa7b2c6">
              När europeiska länder nu driver en allt striktare migrationspolitik
              måste den svenska rösten i EU vara än tydligare när det gäller
              kravet på gemensamt ansvarstagande och upprätthållande av internationella
              konventioner.
            </seg>
            <seg n="f9697367">
              Människor på flykt undan krig och förtryck ska inte mötas av
              uttalanden om illegal migration och stängda gränser utan av ett
              värdigt mottagande och en rättssäker asylprocess. Här har vi mycket
              att göra.
            </seg>
            <seg n="d92678e8">
              I en debatt som vi tidigare hade tog jag som utgångspunkt krönikan
              med rubriken: Därför har Danmark ingen Zlatan. Zlatan är inte
              bara en av världens största fotbollsspelare utan också en produkt
              av svensk invandringspolitik, kompletterad med den viktiga ingrediensen
              folkrörelse. En produkt av Sverige, lika mycket svenskt kulturarv
              som en midsommarstång i Rättvik, skrev krönikören i Östersunds-Posten.
            </seg>
            <seg n="8b08e737">
              Fru talman! Oavsett vad jag har valt för utgångspunkter för att
              ge liv och perspektiv åt debatten har vår socialdemokratiska migrationspolitik
              legat fast. Migration handlar om människor och möjligheter. En
              socialdemokratisk migrationspolitik utgår från en stark solidaritet
              människor emellan. Sveriges största problem är att arbetslösheten
              stiger och skolresultaten sjunker, inte att människor kommer hit.
            </seg>
            <seg n="bb0410db">
              Fru talman! Om det är någonting som jag verkligen saknar i den
              blågröna migrationspolitiken är det diskussionen om och ansvaret
              för hur det svenska flyktingmottagandet ska se ut och hur det
              ser ut i dag. Denna debatt måste upp på agendan.
            </seg>
            <seg n="74c1ef46">
              I dag bärs flyktingmottagandet i vårt land till mycket stor del
              upp av enskilda kommuner. Så kan det inte fortsätta. Det är till
              landet Sverige man kommer, och alla Sveriges kommuner måste ta
              ett solidariskt ansvar för flyktingmottagandet.
            </seg>
            <seg n="aa44bc82">
              Jag är helt övertygad om att det behövs ett ökat nationellt ansvar
              för att stödja de kommuner som i dag tar ett mycket stort ansvar.
              Mottagandet måste utvecklas. Migrationsverket har ett större ansvar
              gentemot kommunerna än man i dag har resurser för, och ansvaret
              gentemot kommunerna måste tydliggöras.
            </seg>
            <seg n="3f729ae0">
              Under den tid som asylsökande väntar måste Migrationsverket ta
              ett större ansvar för den sökandes sociala situation.
            </seg>
            <seg n="bf0db3f5">
              Vi har varit tydliga som parti med att vi vill införa en solidaritetsbonus
              för att stödja kommuner som under de senaste åren har tagit ett
              mycket stort ansvar. Men i grunden behövs ett nytt flyktingmottagande
              som tydliggör både statens och alla kommuners ansvar för mottagandet.
            </seg>
            <seg n="372e99bd">
              Vi är också tydliga med att lagen om eget boende, EBO, måste
              avvecklas. Dagens utformning leder till att människor, och i synnerhet
              barn, far illa när de bor i överfyllda lägenheter.
            </seg>
            <seg n="d5cd871a">
              Regeringen har misslyckats både med jobben och med bostadspolitiken.
              Arbetslösheten ökar, och få bostäder byggs. Det får konsekvenser
              inom detta område precis som i samhället i övrigt.
            </seg>
            <seg n="01def60b">
              Den etableringsreform som regering har genomfört i syfte att
              nyanlända snabbt ska ut i jobb har inte fått avsedd effekt och
              behöver därför utvärderas.
            </seg>
            <seg n="0eab4ebb">
              Fru talman! Det är inte bara flyktingmottagandet som behöver
              stå i fokus. I förra veckan rapporterade Sveriges Radios Ekot
              att Sverige förra året inte klarade av att leva upp till sitt
              åtagande att ta emot 1 900 kvotflyktingar. Det är någonting som
              faktiskt får mig som lagstiftare och politiker att skämmas. Jag
              tycker inte att man ska ställa människor mot människor. Men de
              som har det absolut tuffast och är mest utsatta är dessa människor.
              Det handlar bland annat om flyktingar som har varit utsatta för
              tortyr och våldtäkt och som har fått skador från krig och förföljelse
              och är i stort behov av vård och stöd. Det handlar också om barn
              som har förlorat hela sina familjer i det krig som de har flytt
              från. Detta uppger UNHCR.
            </seg>
            <seg n="9a1fa84c">
              Att detta misslyckande beror på att Migrationsverket inte har
              fått fram tillräckligt många platser i kommunerna och att kommunerna
              oftast pekar på att bostäder saknas kan räcka som en förklaring
              men definitivt inte som ett svar när frågan ställs till ministern
              om hur detta kan bli bättre.
            </seg>
            <seg n="ed4c1c89">
              Jag vill gärna här i dag få veta från majoritetens företrädare
              vad regeringen och ni har tänkt göra för att säkerställa att vi
              inte även detta år misslyckas med vårt åtagande när det gäller
              kvotflyktingar.
            </seg>
            <seg n="1f4ef1c3">
              Herr talman! Det är ingen hemlighet att vår uppfattning är att
              begreppet synnerligen ömmande omständigheter har kommit att tolkas
              alltför restriktivt och måste ändras.
            </seg>
            <seg n="5c9f9947">
              Vi har drivit på för en förändring under de senaste åren, och
              jag tycker att det är bra att ni har tagit ett steg framåt när
              det gäller barn och nu utlovar en förändring före mandatperiodens
              slut. Jag är dock besviken på att ni inte vågade gå hela vägen.
              Det duger inte att sitta i tv-sofforna och säga en sak och när
              ni sedan har möjligheten att på riktigt förändra lagstiftningen
              visa att det bara är tomt prat. Ärligt talat: Är ni nöjda med
              den förändring ni nu aviserat? Är det så långt krafterna och viljan
              räckte? Är det detta vi har debatterat och visat att det finns
              en bred enighet om i Sveriges riksdag?
            </seg>
            <seg n="8486c21e">
              Herr talman! Avslutningsvis vill jag i debatten lyfta upp arbetskraftsinvandringen.
              För oss socialdemokrater är arbetskraftsinvandring i grunden något
              väldigt positivt. Att människor flyttar dit jobben finns är en
              naturlig del i en globaliserad värld. Sverige är ett tydligt exempel
              på att den kunskap, arbetskraft och mångfald som har kommit hit
              också har haft väldigt stor betydelse för vår tillväxt och utveckling.
              Det förutsätter dock ordning och reda på arbetsmarknaden, en stärkt
              roll för arbetsmarknadens parter och full respekt för villkor
              och kollektivavtal så att oseriösa arbetsgivare inte kan utnyttja
              människor på flykt.
            </seg>
            <seg n="5bf29c70">
              Dagens lagstiftning när det gäller arbetskraftsinvandringen måste
              förändras, och jag sträcker här i dag ut en hand till regeringen
              och majoritetsföreträdarna. Om ni menar allvar med att ni står
              upp för den svenska modellen, för sjysta villkor och för en hållbar
              arbetskraftsinvandring, låt oss då göra några viktiga förändringar!
            </seg>
            <seg n="1f0e4e46">
              Migrationsverket måste få i uppdrag att följa upp de ansökningar
              om arbetstillstånd som beviljas och säkerställa att rätt avtal
              gäller. Man behöver kontrollera inbetalda skatter och avgifter
              så att det motsvarar den lön arbetsgivaren har uppgivit. Arbetstillstånden
              behöver bli rättsligt bindande, och sanktionsmöjligheterna mot
              de företag som missbrukar systemen ska vara kännbara. Det är nödvändigt
              med förhandskontroller av arbetsgivare så att människor som har
              missbrukat systemet inte får tillstånd.
            </seg>
            <seg n="6088247d">
              En seriös politik för arbetskraftsinvandring bjuder inte upp
              till dans med oseriösa företagare. Det är tid att ta ansvar.
            </seg>
            <seg n="e53629ce">
              (Applåder)
            </seg>
          </u>
          <note type="speaker" n="e960131d">
            Anf. 119 DAVID LÅNG (SD):
          </note>
          <u who="Q5969249" xml:id="i-a35a304f0ab133f9-0" n="a0d97c49">
            <seg n="0b32cb39">
              Herr talman! I många år var som bekant all debatt om migration
              och asylpolitik i praktiken omöjlig i det här landet. Inget riksdagsparti
              vågade ta i frågan annat än när det gällde att förespråka ökad
              invandring, fler flyktingar och ökade satsningar på andra än det
              egna landets befolkning. Vi är många som genom åren har ställt
              oss frågan varför det förhåller sig på det sättet.
            </seg>
            <seg n="482e0e70">
              I ett försök att besvara frågan skulle jag vilja citera min partikollega
              Richard Jomshof, som fredagen den 19 april i år debatterade de
              interna gränskontrollerna här i kammaren. Han sade: Ett svar som
              jag vill ge är naturligtvis undermåliga politiker men också undermåliga
              journalister. Sveriges journalistkår bär onekligen en stor del
              av skulden till att debatten förts så ensidigt i det här landet
              under flera decennier. Varje lögn om massinvandringen och dess
              påstådda förträfflighet har upphöjts till sanning, medan varje
              sanning om massinvandringens konsekvenser för samhället har tystats
              ned.
            </seg>
            <seg n="f6e07478">
              Man hade kunnat tro att det skulle finnas en eller annan folkvald
              politiker i det här landet som hade ryggrad nog att stå upp för
              de svenskar som hjälpte till att bygga landet eller åtminstone
              för dem som är rättmätiga arvtagare till dem som byggde landet
              våra föräldrar och förfäder. Men det krävdes att ett helt nytt
              politiskt parti tog sig in i Sveriges riksdag för att debatten
              skulle vara möjlig. Sedan Sverigedemokraterna kom in i riksdagen
              2010 har debatten om massinvandringen kommit i gång långt efter
              de allra flesta andra västliga demokratier, men bättre sent än
              aldrig.
            </seg>
            <seg n="dec2aceb">
              Herr talman! Jag vill också säga att det är väldigt hedrande
              och en stor ära att få vara en av dem som får vara med och ta
              debatten. Vi behandlade för ett år sedan ett liknande betänkande
              i socialförsäkringsutskottet, om just migrationspolitik med anledning
              av motioner från allmänna motionstiden. Då påpekade jag bland
              annat att alla forskare och alla ekonomer alla som har försökt
              räkna på vilka de samhällsekonomiska konsekvenserna av den förda
              massinvandringspolitiken är har kommit fram till att den här politiken
              är till ekonomisk skada för Sverige.
            </seg>
            <seg n="67de2e93">
              Jag räknade upp professorerna Bo Södersten, Jan Ekberg, Kjetil
              Storesletten och docent Jan Tullberg. Jag nämnde dessa forskares
              avhandlingar samt välkända beräkningar och artiklar. Ingen av
              mina motdebattörer opponerade sig mot att dessa beräkningar faktiskt
              finns. Jag tolkar det som att alla politiker i den här församlingen
              är väl medvetna om att beräkningarna existerar, vad de innebär
              och att vi faktiskt förlorar väldigt mycket på den förda massinvandringspolitiken.
              Det är en stor förlustaffär för Sveriges invånare.
            </seg>
            <seg n="9073d6cf">
              Något annat jag nämnde i förra årets debatt är att Sverige ligger
              långt efter andra jämförbara länder. I andra länder, som till
              exempel Tyskland, Frankrike, Storbritannien, Finland, Danmark,
              Österrike med flera, har man nämligen sedan länge insett att massinvandringen
              medför stora problem och stora kostnader. Där uttalar sig också
              ledande företrädare för äldre, etablerade partier såväl socialdemokratiska
              som liberala och konservativa i samma ordalag som Sverigedemokraterna
              gör i Sverige.
            </seg>
            <seg n="656b160e">
              Här lever dock de största partiernas företrädare kvar i föreställningen
              att alla lögner till stöd för fortsatt massinvandring är någonting
              gott och att varje sanning som grund för ett ifrågasättande är
              av ondo. Inte heller på denna punkt var det någon i riksdagen
              som ifrågasatte det faktum att politiker över hela det politiska
              spektrumet i de flesta andra länder har kommit till samma insikt
              som Sverigedemokraterna. Jag tolkar det som att samtliga riksdagens
              ledamöter, i alla fall de som sitter i det här utskottet, var
              medvetna om detta redan för ett år sedan. Det underliga var bara
              att riksdagens majoritet, trots att man kände till fakta i målet,
              valde att bortse från det.
            </seg>
            <seg n="1b88a69d">
              Herr talman! Vad har då hänt sedan den debatt vi hade för ett
              år sedan sedan alla dessa fakta accepterades? Jo, tonläget från
              andra västländer har skärpts ytterligare. I till exempel Storbritannien
              presenterade premiärminister David Cameron så sent som i mars
              i år en rad förslag på hur man ska förhindra ekonomisk massmigration.
              Framför allt är det möjligheten att flytta till Storbritannien
              och leva på bidrag som Cameron vill begränsa. Det är tvärtemot
              hur den brittiske premiärministerns kollega här i Sverige, Fredrik
              Reinfeldt, gör. I Sverige ska nämligen till och med de som vistas
              illegalt i landet få tillgång till all offentlig service.
            </seg>
            <seg n="0fbfb482">
              Cameron föreslår alltså begränsningar i tillgången till offentligfinansierad
              hälsovård och socialhjälp för EU-migranter. Det kommer även att
              bli mer kännbara påföljder för arbetsgivare som anställer illegala
              invandrare och för hyresvärdar som hyr ut lägenheter till personer
              som inte har rätt att vistas i landet. Intressant är också att
              oppositionen i Storbritannien, socialdemokratiska Labour, i det
              här sammanhanget riktade in sig på att regeringen har misslyckats
              med att förhindra illegal invandring. Man verkade inte ha mycket
              att anföra emot de nya åtgärdsförslagen i sak, utan det var som
              sagt regeringens misslyckande med att stoppa illegal invandring
              man opponerade sig mot.
            </seg>
            <seg n="2bce1836">
              I Danmark har socialdemokraterna också föregått med gott exempel
              när de uttalat sig för utvisning av de militanta islamister som
              har låtit sig rekryteras till inbördeskriget i Syrien för att
              strida på al-Qaidas sida. Från Frankrike rapporterades i augusti
              förra året att den nye socialdemokratiske presidenten François
              Hollande har tagit vid där den avgångne, konservative Sarkozy
              lämnade: Man stängde ned ett antal romska läger och utvisade dussintals
              romer ur landet.
            </seg>
            <seg n="2f29c6b0">
              Det var några exempel. Samtidigt som andra länder i Europa går
              framåt i utvecklingen går vi i Sverige åt fel håll i allt snabbare
              takt. Under den borgerliga regeringens tid vid makten i Sverige
              har invandringen slagit nya rekord flera gånger om. År 2012 beviljades
              111 000 uppehållstillstånd, och därmed är vi uppe i över 1,6 miljoner
              uppehållstillstånd sedan 1980. Från den 1 juli 2013, alltså i
              år, om några månader, kommer Sverige att erbjuda tandvård, sjukvård
              och läkemedel på betydligt bättre villkor till personer som bryter
              mot svensk lagstiftning än till vanliga medborgare.
            </seg>
            <seg n="cb2a4c8e">
              Sverige kommer att erbjuda svensk välfärd till utlänningar som
              håller sig undan verkställande av avvisningsbeslut och som befinner
              sig illegalt inom Sveriges gränser. Detta blir verklighet i och
              med samarbetet som regeringen har med Miljöpartiet.
            </seg>
            <seg n="75fe2c6a">
              Ett annat exempel på att Sverige går bakåt i utvecklingen är
              att det nyligen blev tillåtet med böneutrop från moskén i Fittja
              utanför Helsingfors. Det är inte nog med att assimilation av muslimer
              redan nu är så gott som omöjlig på grund av det stora inflödet
              så att de bildar parallella samhällen med seder och värderingar
              som diametralt skiljer sig från de svenska. De tillåts dessutom
              uppföra fullskaliga moskéer och får möjlighet att manifestera
              sin religion genom böneutropen.
            </seg>
            <seg n="53496254">
              Jag menar att varje nytt steg som tas i den riktningen är ett
              steg bort från ett sammanhållet Sverige. Det är ett steg bort
              från assimilation. Det är ett steg bort även från integration,
              som jag vet att de flesta andra politiker i utskottet förespråkar.
              Det är ett nytt steg i riktning mot en anpassning av det svenska
              samhället efter de nytillkomnas behov och önskemål. Jag menar
              att det är de som flyttar till Sverige som ska anpassa sig till
              oss och inte tvärtom.
            </seg>
            <seg n="722d68c1">
              Jag vet att många skulle vilja hänvisa till religionsfriheten
              i det här fallet. Religionsfriheten i Sverige infördes i syfte
              att möjliggöra för svenskar att utträda ur Svenska kyrkan. Den
              infördes för att svenskar skulle kunna utöva sin kristna tro utan
              påbud och politisk styrning.
            </seg>
            <seg n="13879963">
              Det gjordes också för att svenskar skulle kunna avsäga sig all
              religiös tro helt och hållet och även för att utländska ambassadörer,
              diplomater och i enstaka fall arbetskraftsinvandrare skulle kunna
              bo i Sverige utan att först behöva konvertera till vår luthersk-evangeliska
              tro.
            </seg>
            <seg n="56cf31e1">
              Religionsfriheten infördes inte i syfte att möjliggöra för utlänningar
              att välla in över landets gränser i hundratusental, att föra med
              sig sina egna religioner eller ideologier, sina vidskepelser och
              vanföreställningar, och ställa krav på det svenska samhällets
              anpassning till dessa.
            </seg>
            <seg n="c6c70794">
              Religionsfrihet är ett privilegium. Det är en frihet under ansvar.
              Den kan bara värnas i Sverige genom en ansvarsfull invandringspolitik.
              En sådan politik har vi inte i Sverige i dag. Nya moskéer planeras
              och byggs runt om i landet, och splittringen av Sverige fortsätter.
            </seg>
            <seg n="f9bda5e7">
              Herr talman! Jag vill förtydliga att Sverigedemokraterna står
              för att vi ska bibehålla religionsfriheten. Det är invandringspolitiken
              vi vill ändra på, om nu någon tolkade det på något annat sätt.
            </seg>
            <seg n="4dfa93ff">
              Herr talman! När vi i höstas debatterade regeringens budgetproposition
              hade vi i socialförsäkringsutskottet att ta ställning bland annat
              till utgiftsområde 8 Migration. Migrationsminister Tobias Billström
              stod då här i kammaren och gjorde klart att Migrationsverket får
              alla pengar det vill ha. De nedskärningar på Migrationsverket
              som Sverigedemokraterna föreslog var helt orealistiska och omöjliga
              att genomföra.
            </seg>
            <seg n="7e82ced2">
              Med tanke på de uppgifter som kom fram i Sveriges Televisions
              Uppdrag granskning för tre veckor sedan börjar man ställa sig
              frågan om det kanske inte är så omöjligt ändå. Där visades nämligen
              att det pågår ett fruktansvärt slöseri.
            </seg>
            <seg n="a4dec10b">
              I värmländska Glava placerades fler asylsökande än det finns
              fast boende invånare. Inte nog med att Migrationsverket missbrukar
              invånarnas välvilja och gästfrihet. Det är samtidigt så desperat
              efter boende åt asylsökande att det betalar nästan vad som helst
              för undermåligt boende.
            </seg>
            <seg n="239a4336">
              Ett exempel var att man inhyste sex vuxna personer i ett utrymme
              på 16 kvadratmeter. För dessa 16 kvadratmeter betalar Migrationsverket
              45 000 kronor i månaden. Det slutar inte där. Exemplen på hur
              hanteringen av flyktingströmmen missköts är många.
            </seg>
            <seg n="4259a177">
              Men regeringen har som sagt sett till så att alla pengar finns
              för att man ska kunna slösa så hejdlöst som man gör. Det får kosta
              vad det vill. Om bara inflödet av nya migranter och asylsökande
              fortsätter att öka är regeringen nöjd. Om bara volymerna upprätthålls
              är allting bra.
            </seg>
            <seg n="abfb78c2">
              Vad har vi då för opposition i riksdagen? Ja, Miljöpartiet, som
              är ett av världens allra mest extremt massinvandringsförespråkande
              partier, har ett samarbete med regeringen, så det opponerar sig
              inte alls.
            </seg>
            <seg n="e61e66dc">
              Hur är det då med Socialdemokraterna? Ja, när vi debatterade
              migrationsanslagen i höstas hade Socialdemokraterna ingen avvikelse
              från regeringens förslag över huvud taget och ingen egen politik
              på området.
            </seg>
            <seg n="ddd2e9cd">
              När regeringen anslår alla medel som krävs för att upprätthålla
              västvärldens mest ansvarslösa massinvandringspolitik, då lyser
              socialdemokraternas opposition med sin frånvaro. Visst hade man
              ett antal motioner. Men de man önskade bifalla hade uppenbarligen
              ingen inverkan på budgeten. I så fall hade de haft några egna
              anslag i budgeten, kan man tänka sig.
            </seg>
            <seg n="6fab8405">
              Tittar vi på de reservationer som finns i betänkande nr 7, som
              vi nu debatterar, ser vi att under första punkten i betänkandet
              avstyrks återigen min motion om att regeringen ska redovisa hur
              stora kostnaderna för asyl- och anhöriginvandringen är. Den här
              gången görs det med motiveringen att asylrätten bygger på internationella
              konventioner om mänskliga rättigheter och är inte en fråga om
              ekonomi.
            </seg>
            <seg n="b075aa43">
              Herr talman! Det är en fråga om ekonomi. Det är därför som inget
              annat land än Sverige väljer att vantolka de internationella konventionerna
              till sin egen nackdel på det sätt som Sverige gör. Lögnen upphöjs
              återigen till någonting ädelt och gott.
            </seg>
            <seg n="64ba6b2c">
              Herr talman! Sverigedemokraterna har lagt fram en lång rad förslag
              som syftar till att komma tillrätta med asylmissbruk, människohandel
              och organiserad brottslighet. De sju gamla partierna i riksdagen
              avstyrker samtliga förslag. Men i flera andra europeiska länder
              är det regeringspolitik.
            </seg>
            <seg n="70a29b8f">
              Sverige kommer tyvärr att fortsätta halka efter så länge vi har
              en regering som vägrar att ta sitt förnuft till fånga på dessa
              områden. Vi i Sverigedemokraterna står bakom samtliga våra reservationer,
              men för tids vinnande ska jag yrka bifall endast till hälften
              av dem. Jag yrkar bifall till reservationerna 1, 4, 14, 21, 32,
              38 och 40.
            </seg>
          </u>
          <note type="speaker" n="4050afcd">
            Anf. 120 FREDRIK LUNDH SAMMELI (S) replik:
          </note>
          <u who="unknown" xml:id="i-6ef9b9210e0ad20b-0" n="f683fafd">
            <seg n="df903179">
              Herr talman! Vi kan titta på utvecklingen. David Lång inledde
              med att tala om framgången som Sverigedemokraterna har bidragit
              med genom att komma in i parlamentet. En tydlig sak kan vi se.
              Svenskarna har i dag en än mer generös inställning till flyktingar
              och invandrare. Det kanske är så att Sverigedemokraterna och den
              debatt ni för också bidrar till den positiva utvecklingen. Det
              kan jag tacka för.
            </seg>
            <seg n="2ee33edf">
              Vi kan titta på de utmaningar vi har framför oss. Vi står inför
              dramatiska demografiska förändringar. Allt färre unga ska försörja
              allt fler äldre, och hur ska det gå till? För tillfället går det
              fyra personer i åldern 1564 år på varje person över 65 år. Flyttar
              vi fram tiden till 2060 kommer det att gå endast två personer
              i arbetsför ålder på varje 65-plussare.
            </seg>
            <seg n="b026a540">
              Det är en utveckling som vi vet kommer att öka. Från 2015 kommer
              den utvecklingen att gå allt snabbare. Man pekar redan på att
              inom fem år kommer Sydeuropa att ha problem att få arbetskraften
              att räcka till. Inom tio år är det en verklighet här hemma.
            </seg>
            <seg n="5fc51337">
              Vi behöver inom kort fler som kan jobba. Det räcker inte lång
              väg med dem som finns här. Det vore intressant att få höra: Ser
              Sverigedemokraterna migration och arbetskraftsinvandring som en
              möjlighet i de utmaningar vi står inför?
            </seg>
          </u>
          <note type="speaker" n="f1528ca4">
            Anf. 121 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-1" n="a0d97c49">
            <seg n="c15ad83a">
              Herr talman! Jag tror att Fredrik Lundh Sammeli kraftigt övervärderar
              möjligheten att lösa de demografiska utmaningarna med arbetskraftsinvandring.
              Det är fortfarande så att det tar väldigt lång tid för invandrare
              att komma i arbete, i genomsnitt sju år.
            </seg>
            <seg n="e110692c">
              Den arbetskraftsinvandring vi hade på 60- och 70-talet brukar
              också nämnas ganska ofta. Löser man problemet genom att ta in
              fler invandrare minskar man incitamenten för näringslivet att
              omstrukturera industrin.
            </seg>
            <seg n="dd6613dd">
              Vi såg till exempel hur det var när finanskrisen slog till 20082009.
              Vi hade arbetslöshet redan dessförinnan. Det blev ännu högre arbetslöshet.
              Företagen slimmade sina organisationer, effektiviserade och satsade
              på teknisk utveckling just för att öka produktiviteten och därmed
              överleva.
            </seg>
            <seg n="8defe419">
              Den utvecklingen hade kommit betydligt tidigare om vi inte redan
              hade haft en väldigt hög invandring.
            </seg>
            <seg n="5f40fe0e">
              Det har talats om den demografiska utmaningen väldigt länge.
              Jag kommer ihåg att jag själv skrev en artikel i vår egen partitidning
              SD-Kuriren så tidigt som 2004. Då började jag en nedräkning: Nu
              är det bara tio år till dess att den sista 40-talisten går i pension.
              Det är 40-talistgenerationen som är den stora generationen.
            </seg>
            <seg n="768a6f75">
              I år är det 2013. Nästa år går den sista 40-talisten i pension.
              Är det då som vi ska börja tjäna på massinvandringen? De flesta
              företrädare för de gamla partierna i den här församlingen brukar
              hävda att när 40-talistgenerationen är borta från arbetsmarknaden
              behöver vi massinvandring. Menar Fredrik Lundh Sammeli att vi
              från den 1 januari 2015 ska börja tjäna på massinvandringen?
            </seg>
          </u>
          <note type="speaker" n="c1c64bc6">
            Anf. 122 FREDRIK LUNDH SAMMELI (S) replik:
          </note>
          <u who="unknown" xml:id="i-6ef9b9210e0ad20b-1" n="f683fafd">
            <seg n="99481837">
              Herr talman! Jag tror inte att Sverigedemokraterna eller David
              Lång särskilt bryr sig om jobben, utan ni använder arbetslöshetsfrågan
              som belägg för er linje att minska invandringen.
            </seg>
            <seg n="5a2b5da8">
              Det är er högerpolitik och inte invandringen som hotar jobben
              och välfärden i vårt land.
            </seg>
            <seg n="6c24528c">
              Jag hörde David Lång peka på att förra året fick 112 000 människor
              uppehållstillstånd i Sverige. Det stämmer, men då ska man också
              komma ihåg att 18 000 av dem är flyktingar och skyddsbehövande.
              Bakom dessa siffror som du slänger dig med i debatterna finns
              en verklighet som handlar om människor som kommer hit som arbetskraftsinvandrare,
              människor som rör sig inom EU och EES, adoptivbarn, människor
              som återförenas med sina familjer och kvotflyktingar. Att baka
              ihop alla dessa och tala om massinvandring med 112 000 under 2012
              är inte korrekt.
            </seg>
            <seg n="fc6c8661">
              När kommer du att nämna att det förra året var 48 000 människor
              som lämnade Sverige? Det är svenskar som hittade kärleken i ett
              annat land eller människor som valde att återvända till sitt tidigare
              land sedan kriget tagit slut.
            </seg>
            <seg n="2505fbf8">
              Det är intressant att också titta på asylrätten. För mig är det
              en mänsklig rättighet och för oss som parti är det en grund. Frågan
              till David Lång är: Hur tycker Sverigedemokraterna att vi ska
              förhålla oss till FN-konventionerna? Hur många ska tillåtas söka
              asyl i vårt land?
            </seg>
          </u>
          <note type="speaker" n="621b78e2">
            Anf. 123 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-2" n="a0d97c49">
            <seg n="7426ca65">
              Herr talman! Fredrik Lundh Sammeli började med att säga att Sverigedemokraterna
              använder arbetslösheten som belägg för sin syn på invandringspolitiken.
              Det är väl ganska starka belägg.
            </seg>
            <seg n="94a20cb0">
              När det gäller flyktingar har vi som princip att man ska hjälpa
              folk i närområdena. Vi står naturligtvis för asylrätten. Alla
              ska kunna söka asyl, men alla behöver inte komma till Sverige.
              Vi kan hjälpa många fler i närområdena. En human politik borde
              rimligtvis innebära att man försöker hjälpa så många som möjligt.
            </seg>
            <seg n="24ebd824">
              Tyvärr konstaterar jag också att Socialdemokraterna i Sverige
              skiljer sig kraftigt inte bara från Sverigedemokraterna utan också
              från sina partikolleger i andra länder. Jag skulle ha velat ställa
              en motfråga, men jag har fått klart för mig att bara retoriska
              frågor är tillåtna så här i avslutningen av ett replikskifte.
              Jag önskar att Socialdemokraterna kunde vara lite mer som sina
              partikolleger i Danmark, Storbritannien eller åtminstone Frankrike.
              Varför de inte kunde bli det får väl bli en vilande fråga till
              nästa anförande.
            </seg>
          </u>
          <note type="speaker" n="aad894a4">
            Anf. 124 CHRISTINA HÖJ LARSEN (V):
          </note>
          <u who="Q4955459" xml:id="i-8e611cdc3692b74d-0" n="a0c72ab1">
            <seg n="123952df">
              Herr talman! Bakom det betänkande vi diskuterar i dag gömmer
              sig olika syn på mänskliga rättigheter och asylrätt och därmed
              också olika syn på hur människor som kommer till Sverige för att
              söka skydd eller arbete ska behandlas. Efter att ha hört David
              Långs anförande blev jag sugen på att inflika en liten grundkurs
              i demokrati.
            </seg>
            <seg n="4ccf72ba">
              Det står alla partier fritt att tycka till, och det har vi gjort.
              I det här betänkandet ryms både SD:s förnekande av asylrätten
              och vår syn, vi som vill något annat. Det är demokrati. Det är
              dock inte vår skyldighet att hålla med. Vi har rätt att säga ifrån
              och säga emot. Men framför allt är det inte vår skyldighet att
              diskutera utifrån era förutsättningar, lika lite som vi kommer
              att diskutera utifrån gamla nazistiska perspektiv om judebolsjevismen,
              som Ali Esbati säger. Lika lite kommer jag att diskutera huruvida
              UFO:n har någon typ av inverkan på vår ekonomi. Det är min demokratiska
              rättighet.
            </seg>
            <seg n="15b95f5c">
              Nåväl, jag går vidare till det vi ska debattera i dag och som
              SD inte berörde något vidare. Vi debatterar i dag asylrätt, mänskliga
              rättigheter och hur vi som demokratiska partier tycker att Sverige
              ska behandla människor som kommer hit.
            </seg>
            <seg n="454b288c">
              De förutsättningar för skydd som Sverige i dag använder sig av
              har en del kvar att önska innan vi till fullo lever upp till de
              krav och riktlinjer som internationell rätt och UNHCR anger, inte
              minst vad gäller begreppet väpnad konflikt, bedömningen av risk
              för förföljelse och förföljelse på grund av kön eller hbt-skäl.
              På samma sätt tycker vi i Vänsterpartiet att det finns klara brister
              i asylbedömning och asylprocess på både svensk och europeisk nivå.
            </seg>
            <seg n="8bf2aebc">
              I dag har jag dock valt att återigen särskilt belysa några konsekvenser
              av svensk migrationspolitik ur ett barnperspektiv samt rikta fokus
              på de nuvarande reglerna kring arbetskraftsinvandring.
            </seg>
            <seg n="5e706916">
              Herr talman! Våra barn och andras ungar det är ett uttryck som
              tyvärr beskriver den skillnad i livsvillkor och rättigheter som
              finns mellan olika barn i Sverige i dag beroende på deras ursprung.
              Jag får inte ihop dessa orimliga skillnader mellan olika barns
              villkor och rättigheter med det som vi ofta får höra här inne
              i kammaren när vi debatterar.
            </seg>
            <seg n="67c298a5">
              Det talas mycket om att alla barn ska ha samma rättigheter och
              möjligheter att leva och utvecklas och att de ska skyddas från
              övergrepp, våld och utsatthet. När man lyssnar på ytan verkar
              alla vara rörande överens. Men så är det ju det där med orden,
              att de kan betyda så olika saker och att de egentligen först fylls
              med verklig kraft och styrka om de leder till handling.
            </seg>
            <seg n="a07f0718">
              Herr talman! Runt om i landet sitter just nu ett antal familjer
              som hotas av splittring. Det är familjer där ena föräldern och
              barnen har uppehållstillstånd medan den andra föräldern inte har
              det. Oftast handlar det om personer som sökt asyl i Sverige och
              under tiden träffat kärleken och skaffat familj. Tyvärr ser vi
              att den lagändring som kom 2010 för att undvika det som kallas
              oskälig familjesplittring inte har fungerat. Den har alltför många
              undantag, och allt för få har kunnat nyttja den. Framför allt
              ser vi att personer som saknar pass eller inte har kunnat verkställa
              sin utvisning nekas möjlighet att direkt från Sverige söka uppehållstillstånd
              på grund av familjeanknytning.
            </seg>
            <seg n="aa07f648">
              Resultatet är att dessa familjer splittras för att den sökande
              ska återvända till hemlandet och söka därifrån eller från en ambassad
              i utlandet. I Sverige talar vi annars mycket om hur viktigt det
              är att ett barn har rätt till båda sina föräldrar, men i dessa
              fall verkar barnets rätt inte väga lika tungt. Det anses fullt
              rimligt att små barn ska vara utan sin ena förälder i minst sex
              månader. Ofta handlar det om betydligt längre tid. Vi har sett
              flera fall där den ofrivilliga splittringen har dröjt i åratal.
            </seg>
            <seg n="f058a793">
              I allra värsta fall vi vet att dessa fall finns kan, när det
              rör ansökan från diktaturer som till exempel Iran, ett sådant
              återvändande innebära risk för tortyr eller död.
            </seg>
            <seg n="bfe92293">
              Våra barn och andras ungar, herr talman.
            </seg>
            <seg n="a638b575">
              Hur kan vi tillåta att Sverige 2013 aktivt splittrar familjer
              på detta sätt? Hur ska vi förklara för lilla Selma, två år, Maxim,
              fyra år, Vanessa, också fyra år eller Miran på två och ett halvt
              år att deras rätt till sina pappor inte vägde lika tungt som en
              stelbent lagstiftning som kräver att ansökan lämnas in i utlandet?
              Det kan inte förklaras, för det finns inget rimligt svar. Lagen
              måste ändras.
            </seg>
            <seg n="7c026e45">
              Herr talman! När ett barn i Sverige omhändertas enligt lag med
              särskilda bestämmelser om vård av unga, LVU, är det allvarligt.
              Det innebär att samhället tar över ansvaret för barnet eftersom
              det antingen far illa i sin hemmiljö eller är till fara för sig
              själv. Samhället träder in för att skydda barnet. Inte sällan
              är det just från föräldrarnas omsorgssvikt eller misshandel som
              barnet behöver skyddas.
            </seg>
            <seg n="3591d562">
              Det här drabbar såklart även asylsökande barn. Svenska samhället
              har då samma skyldighet att se till barnets bästa och skydda det
              från våld och övergrepp och i stället erbjuda trygghet.
            </seg>
            <seg n="d601ba85">
              Det är här det kommer in igen, det här med våra barn och andras
              ungar. För medan den ena myndigheten, i detta fall socialtjänsten,
              försöker tillvarata barnens rättigheter släpper den andra myndigheten,
              Migrationsverket, taget om dessa barn och utvisar dem tillsammans
              med just de personer som inte kan ta till vara deras behov.
            </seg>
            <seg n="b6bee8dd">
              Herr talman! Om vi inte vill göra skillnad mellan våra barn och
              andras ungar krävs det konkret handling. Lagen måste ändras på
              en rad punkter, så att barn till asylsökande eller barn som själva
              befinner sig i asylprocessen ges samma rättigheter och skydd som
              alla andra barn i det svenska samhället.
            </seg>
            <seg n="628201bf">
              Det innebär att ett LVU-omhändertagande måste räknas som verkställighetshinder
              och att ett tvångsomhändertaget barn inte kan utvisas utan att
              socialnämnden lämnat sitt godkännande.
            </seg>
            <seg n="63507b36">
              Det innebär att föräldrar till barn i Sverige ska kunna ansöka
              om uppehållstillstånd härifrån och inte behöva lämna barnet och
              landet.
            </seg>
            <seg n="4d3ac2af">
              Det innebär att försörjningskravet vid anhöriginvandring måste
              tas bort, så att familjer inte tvingas leva åtskilda av ekonomiska
              skäl.
            </seg>
            <seg n="d898ef73">
              Låt oss behandla alla barn i Sverige som våra barn och aldrig
              som andras ungar.
            </seg>
            <seg n="13b4f483">
              Herr talman! Den nuvarande arbetskraftsinvandringslagstiftningen
              kom till stånd i en överenskommelse mellan den borgerliga regeringen
              och Miljöpartiet. Lagstiftningen präglas av en välkänd borgerlig
              strategi, nämligen att lägga alla risker och allt ansvar på arbetstagaren
              och underlätta för arbetsgivaren att välja och vraka bland arbetskraft
              och göra sig av med den när det passar.
            </seg>
            <seg n="51885d12">
              Sedan lagändringen genomfördes har vi sett exempel på hur thailändska
              bärplockare och skogsarbetare från Kamerun lurats på löner och
              erbjudits vidriga arbetsförhållanden. Från fackligt håll får vi
              rapporter om ett stort antal arbetsgivare som bryter mot krav
              på avtalsenliga löner, arbetstidslagstiftning och arbetsmiljölagstiftning.
            </seg>
            <seg n="b7dddbb1">
              Facket berättar om arbetare från hela världen som betalat stora
              summor till mellanhänder för ett arbetstillstånd där de först
              utlovats kollektivavtalsenlig lön och rimliga arbetsvillkor men
              sedan, vid ankomsten i Sverige, fått löner långt under miniminivå.
              De har fått bo hos arbetsgivaren och jobba ändlösa pass.
            </seg>
            <seg n="04309fe9">
              Facket berättar om frustrationen över att inte kunna hjälpa dessa
              utsatta människor, att inte ha möjlighet att fullfölja ett viktigt
              fackligt arbete som även kan gagna den utsatta. Så länge arbetstillståndet
              kopplas till en enskild arbetsgivare och arbetstillståndet inte
              baseras på ett bindande arbetserbjudande är det alltid arbetaren,
              arbetstagaren, som får ta konsekvenserna av oseriösa arbetsgivares
              regelbrott.
            </seg>
            <seg n="e26b6bef">
              Klagar arbetstagaren på villkoren är det han eller hon som får
              sitt tillstånd indraget om man inte lyckas hitta ett nytt arbete
              inom ett par månader. Det är någonting som är svårt till och med
              för oss som lever här. Arbetsgivaren kan ostraffad fortsätta utnyttja
              ny utomeuropeisk arbetskraft.
            </seg>
            <seg n="e886f041">
              Vi vet hur det låter från borgerligt håll. Inte sällan har Vänsterpartiet
              och andra delar av arbetarrörelsen anklagats för att vara protektionistiska
              och nationalistiska när vi har hävdat att all arbetskraft på den
              svenska arbetsmarknaden ska omfattas av samma rättigheter och
              regelverk. Det är en ohederlig beskrivning. I skuggan av borgerlighetens
              nya regler för arbetskraftsinvandring växer en ny arbetarklass
              utan rättigheter fram. De får utstå just de vidriga arbetsförhållanden
              som arbetarrörelsen har kämpat för att utplåna.
            </seg>
            <seg n="c4ac1bb7">
              Vänsterpartiets solidaritet ligger, då som nu, alltid hos den
              som utnyttjas och fråntas rättighet till en lön att leva på, bra
              arbetsmiljö och avtalsenliga arbetstider. Det är en ovillkorlig
              solidaritet, oberoende av varifrån arbetskraften kommer eller
              vilket tillstånd som finns i fickan.
            </seg>
            <seg n="6ad8f4a1">
              Herr talman! Regeringen och Miljöpartiet vet mycket väl hur läget
              på arbetsmarknaden är. Men ändå verkar de anse att dessa problem
              bäst löses genom att det ska vara möjligt att dra in arbetstagarens
              tillstånd. Offret för skrupelfria arbetsgivare ska alltså straffas,
              men inget ska göras åt arbetsgivaren.
            </seg>
            <seg n="dc32bd6d">
              Det är naturligtvis konsekvent av en regering som i alla delar
              skapat en parallell arbetsmarknad utan rättigheter för utomeuropeisk
              arbetskraft. Samtidigt är det beklämmande att de nya Moderaterna
              så tydligt visar upp samma gamla motstånd mot allt som kan skydda
              och förbättra villkoren för arbetstagaren.
            </seg>
            <seg n="1d009df5">
              Ur Vänsterpartiets perspektiv är det som behöver göras för att
              skydda utomeuropeisk arbetskraft från att utnyttjas ganska enkelt.
            </seg>
            <seg n="77d6b2d8">
              För det första ska arbetsgivaren vara skyldig att bifoga ett
              bindande anställningsavtal till en ansökan om arbetstillstånd.
              Då slipper vi situationer där arbetskraft luras hit under falska
              förutsättningar, och det blir möjligt för facken att agera om
              avtalsbrott sker. Lönen i anställningsavtalet blir ett golv. Det
              är alltid möjligt att förhandla fram en högre lön vid ankomst.
            </seg>
            <seg n="41858807">
              För det andra bör efterkontroller göras i ett samarbete mellan
              myndigheter och fack, så att villkoren efterlevs.
            </seg>
            <seg n="056c1350">
              För det tredje ska arbetstagare som träder fram och berättar
              om missförhållanden hos arbetsgivaren få stanna i Sverige tillståndstiden
              ut. Det skulle göra att arbetstagare vågar berätta om missförhållanden
              utan att själva straffas.
            </seg>
            <seg n="5161dc44">
              För det fjärde ska arbetsgivare som utnyttjar papperslösa göras
              skadeståndsskyldiga. De nuvarande sanktionerna står inte alls
              i proportion till de vinster som arbetsgivare kan göra genom att
              systematiskt utnyttja papperslös arbetskraft.
            </seg>
            <seg n="3d056a19">
              Herr talman! De politiska skiljelinjerna i frågan om arbetskraftsinvandring
              är tydliga. Det är egentligen inte så svårt: lika lön för lika
              arbete och en trygg och välfungerande arbetsmarknad med lika rättigheter
              för alla. Men detta kommer gamla och nya moderater uppenbarligen
              att motsätta sig i alla tider.
            </seg>
            <seg n="ab8b3384">
              Med detta, herr talman, ställer jag mig bakom alla Vänsterpartiets
              reservationer. Men för tids vinnande yrkar jag bifall endast till
              reservationerna 18 och 22.
            </seg>
          </u>
          <note n="db6b7dae">
            I detta anförande instämde Marianne Berg (V).
          </note>
          <note type="speaker" n="97310ee4">
            Anf. 125 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-3" n="a0d97c49">
            <seg n="06d3675a">
              Herr talman! Man kan konstatera att Vänsterpartiet i flera av
              reservationerna i det här betänkandet tar ställning på ett sätt
              som skulle innebära ännu större invandring, ännu fler beviljade
              uppehållstillstånd och ett ännu mer släpphänt regelverk än i dag.
            </seg>
            <seg n="5004b5db">
              Det är i och för sig ganska logiskt eftersom Vänsterpartiet i
              höstas ville anslå 500 miljoner kronor mer än regeringen på utgiftsområde
              8 Migration. Men Vänsterpartiet brukar också vara mycket starkt
              kritiskt till att privata aktörer gör stora vinster inom vård,
              skola och omsorg.
            </seg>
            <seg n="4b69abf8">
              Jag tänker då på programmet i Sveriges Television, Uppdrag granskning
              , för tre veckor sedan. Där framgick det att Migrationsverket
              betalade 45 000 kronor i månaden för 16 kvadratmeter boyta. Och
              det finns andra exempel på att företagare och entreprenörer har
              tjänat mångmiljonbelopp på ungefär samma sätt.
            </seg>
            <seg n="46316317">
              Jag undrar: Vad tycker egentligen Christina Höj Larsen och Vänsterpartiet
              om att privata aktörer tjänar så grova pengar på att Migrationsverket
              är desperat efter boenden för de asylsökande?
            </seg>
          </u>
          <note type="speaker" n="348bdbbe">
            Anf. 126 CHRISTINA HÖJ LARSEN (V) replik:
          </note>
          <u who="Q4955459" xml:id="i-8e611cdc3692b74d-1" n="a0c72ab1">
            <seg n="f3455747">
              Herr talman! Det är en jättebra fråga som egentligen väldigt
              väl belyser skiljelinjerna mellan våra partier.
            </seg>
            <seg n="2781f88c">
              Vänsterpartiet är alltid, i alla lägen, emot att det görs vinster
              på skattemedel. Och Sverigedemokraterna är alltid, i alla lägen,
              emot invandring och flyktingar över huvud taget. Det skiljer oss
              som partier.
            </seg>
            <seg n="80fa3113">
              Vi är såklart också kritiska till att alla möjliga fixare runt
              omkring i kommunerna erbjuder väldigt skruttiga och hemska boenden
              för asylsökande. Men det innebär inte att vi inte ska ta emot
              asylsökande. Lösningarna för att få ett bra flyktingmottagande
              handlar bland annat om att alla kommuner ska ta emot och att man
              ska göra det på ett solidariskt och bra sätt.
            </seg>
            <seg n="31c3d26f">
              Det är inte så att det saknas möjligheter. Vi har massor med
              plats, och vi har faktiskt också möjligheter att ta emot människor.
              Men vi behöver göra det på ett bra och ansvarsfullt sätt, där
              vi inte skänker bort våra skattepengar på något område.
            </seg>
          </u>
          <note type="speaker" n="7a438379">
            Anf. 127 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-4" n="a0d97c49">
            <seg n="27b12ebd">
              Herr talman! Tack för svaret, Christina Höj Larsen! Att Sverigedemokraterna
              och Vänsterpartiet har väldigt olika synsätt i migrationsfrågor
              är ingen nyhet. Men som en parentes kan jag nämna att just i det
              här betänkandet har vi någonting lite grann gemensamt. Både jag
              och Christina Höj Larsen har nämligen bifallit två yrkanden om
              arbetskraftsinvandring som innebär att arbetsgivare ska vara skyldiga
              att bifoga ett bindande anställningsavtal till ansökan om arbetstillstånd
              och att Skatteverket ska göra efterkontroll av att den utlovade
              lönen verkligen har utbetalats.
            </seg>
            <seg n="e0a01efc">
              När det gällde den fråga som jag ställde svarade alltså Christina
              Höj Larsen att man är alltid emot vinster med skattemedel och
              att alla kommuner ska ta emot. Man är alltså emot privata vinster
              med skattemedel även på migrationsområdet. Samtidigt bedriver
              man trots allt en politik som innebär att det kommer hit så många
              att Migrationsverket blir helt desperata efter bostäder. Det finns
              alldeles för få bostäder, och Vänsterpartiet är också villiga
              att ständigt skjuta till mer pengar till den förda politiken.
            </seg>
            <seg n="afd09f4e">
              Allt det här resulterar naturligtvis i att det blir stora vinster
              för dem som skakar fram bostäder, samtidigt som det finns folk
              som redan bor i Sverige som kanske skulle ha nytta av dessa bostäder
              i stället. Jag tycker att Vänsterpartiet nästan verkar delta i
              något slags strävan efter att sprida så mycket pengar omkring
              sig som möjligt i hopp om att de som lyckas roffa åt sig dessa
              pengar ska bli så positiva till invandring att den politiken kan
              fortsätta drivas.
            </seg>
            <seg n="89f8cc31">
              Ser inte Vänsterpartiet att resultatet av den förda politiken
              blir just stora vinster på skattemedel?
            </seg>
          </u>
          <note type="speaker" n="a7e7b4e6">
            Anf. 128 CHRISTINA HÖJ LARSEN (V) replik:
          </note>
          <u who="Q4955459" xml:id="i-8e611cdc3692b74d-2" n="a0c72ab1">
            <seg n="beb533fa">
              Herr talman! Nej, det ser jag absolut inte. Jag tycker att det
              är ett otroligt snurrigt resonemang. Som de som följer politik
              kanske har lagt märke till är rätten till bostad, utbildning och
              arbete central för Vänsterpartiet. Utifrån de riktlinjerna diskuterar
              vi all politik, och då gör vi aldrig skillnad på varifrån människor
              kommer. Det kan vara ett tips till David Lång att försöka ta in
              det perspektivet.
            </seg>
            <seg n="a01246a3">
              Jag skulle vilja ställa en intressant motfråga till SD. Den gäller
              tvåårsregeln och de många utländska kvinnor som gifter sig med
              svenskar, kommer hit och här utsätts för misshandel. Ofta gör
              SD sig till förespråkare för brottsoffren, men just i det här
              fallet talar SD väldigt tyst om just kvinnors möjligheter och
              rättigheter att stanna här när de har utsatts för brottslighet
              och misshandel. Som lagstiftningen ser ut just nu får kvinnor
              utstå väldigt allvarlig misshandel för att de ska kunna få möjlighet
              att stanna i Sverige efter att de har behandlats på detta vidriga
              sätt.
            </seg>
            <seg n="c2ddd8c6">
              Det är någonting som återigen tydligt visar att för Sverigedemokraterna
              är det framför allt ursprunget som är viktigt och egentligen sällan
              själva brottet. Det tycker jag är en intressant fråga som vi noterar:
              Brottsoffrets etnicitet är nog viktigare än själva det som hon
              får utstå.
            </seg>
          </u>
          <note type="speaker" n="bd10de29">
            Anf. 129 EVA LOHMAN (M):
          </note>
          <u who="Q4963441" xml:id="i-3bcd198f6956e93f-0" n="26a6f417">
            <seg n="232f0167">
              Herr talman! Jag börjar med att yrka bifall till förslaget i
              SfU7.
            </seg>
            <seg n="4469bc0b">
              Sedan tänkte jag att jag skulle lugna Fredrik Lundh Sammeli.
              Han var så fundersam över varför inte Sverige tog emot fullt antal
              kvotflyktingar. Vi tog förra året emot 1 853 kvotflyktingar. Det
              är alltså 47 färre än vad vi har avtal om, och det har lite grann
              att göra med att vi har svårt med platser. Det är svårt att förutse
              hur många asylsökande som kommer till Sverige. Vi har även problem
              med av- och utvisningar. Alla lämnar inte landet. Det är anledningen
              till att vi tar emot färre, men det är alltså 47 personer färre
              än vad vi har avtal om.
            </seg>
            <seg n="8911cb8f">
              Samtidigt försöker Sverige också verka för att ge UNHCR en mer
              framträdande roll. Vi skänkte, om jag inte minns alldeles fel,
              756 miljoner till UNHCR förra året, och det gör vi därför att
              migration är en positiv kraft som bidrar till ett rikare och öppnare
              Sverige. Sverige ska fortsätta vara ett öppet land som välkomnar
              människor oavsett om de söker skydd, vill arbeta här eller kommer
              hit som anhörig till någon som redan bor här.
            </seg>
            <seg n="fa9a0e38">
              Vi har en human, rättssäker och generös asylpolitik, och den
              ska vi värna om. Vi ska också värna om att den är reglerad, att
              det är individuella prövningar. Det är ett viktigt system som
              vi ska ha kvar.
            </seg>
            <seg n="1e0fd17a">
              Vi ska också värna om det öppna regelverk för arbetskraftsinvandring
              som har tillkommit genom alliansregeringen och Miljöpartiet. Vi
              behöver arbetskraftsinvandringen för att möta vårt framtida behov.
              Vi måste på sikt säkra den svenska välfärden, och reformen ger
              också människor från andra länder möjlighet att komma hit och
              förverkliga sina drömmar.
            </seg>
            <seg n="b5fcb1fe">
              Vi har kanske det mest öppna regelverket för arbetskraftsinvandring
              i världen, i alla fall i Europa. Vi har inga kvoter, och vi gör
              ingen skillnad på människor utifrån färdigheter och utbildning.
            </seg>
            <seg n="c280d40e">
              Det nya med denna reform som trädde i kraft så sent som 2008
              är att det är arbetsgivaren som bedömer vilket behov han eller
              hon har i sitt företag. Självklart måste vissa grundkriterier
              vara uppfyllda. Man ska kunna leva på lönen som man får. Man ska
              kunna ha ett försäkringsskydd, och arbetsvillkoren och anställningsvillkoren
              ska inte vara sämre än vad de är för andra i branschen, alltså
              svenska kollektivavtal eller praxis inom branschen.
            </seg>
            <seg n="e2e01a52">
              Missförhållanden och utnyttjande av utländsk arbetskraft ska
              naturligtvis motarbetas. Sedan 2012 ställer Migrationsverket högre
              krav på nya företag som vill anställa och som har varit verksamma
              i ett år eller kortare tid. Företagen ska kunna visa att man garanterar
              lön i tre månader, och man ska också visa skattekontoutdrag för
              de tre senaste månaderna.
            </seg>
            <seg n="804c3f0e">
              Vi menar att det är oacceptabelt att enskilda arbetsgivare inte
              följer de regler som gäller. Under våren kommer också regeringen
              med förslag för att ge fler verktyg till Migrationsverket som
              de kan använda när de ser att arbetstagare utnyttjas och missbrukas.
            </seg>
            <seg n="35b23412">
              Jag vill understryka att de allra flesta som kommer hit för att
              arbeta gör det på sjysta villkor, och det är en uppskattad reform
              eftersom många arbetsgivare som haft svårt att få tag på arbetskraft
              på det här sättet kan anställa människor från andra sidan jordklotet.
            </seg>
            <seg n="ed3f0e69">
              Vi hörde i det förra utskottets diskussion när Patrik Björck
              nämnde någonting om att var femte rekrytering misslyckas i Sverige
              enligt Svenskt Näringsliv. Så är det ju, och det beror till stor
              del på att arbetsgivarna inte får tag i kompetent arbetskraft.
              Då kan man alltså söka arbetstagare från andra länder.
            </seg>
            <seg n="87db8783">
              Reformen är bra. Den är bra för de personer som kommer till Sverige
              och har möjlighet att skapa sig ett nytt liv.
            </seg>
            <seg n="d35d159e">
              Herr talman! År 2012 sökte närmare 44 000 personer skydd i Sverige.
              Under samma år fick, som vi tidigare har hört här, ungefär 110
              000 människor uppehållstillstånd. Ungefär 17 400 eller närmare
              18 000 av dem var skyddsbehövande. Andra var studenter, medföljare
              till studenter, arbetskraftsinvandrare och anhöriginvandrare.
              Det är alltså fel att ge sken av att det kommer 110 000 flyktingar
              eller asylsökande till Sverige. Så är det inte.
            </seg>
            <seg n="4c4bdde6">
              Antalet som söker asyl i Sverige är dock fortfarande högt. Det
              är väl sällan så enkelt att se värdet av asylrätten som när det
              gäller dem som flyr från Syrien i dag. Fram till i dag har ungefär
              9 000 personer från Syrien fått asyl i vårt land, och det ska
              vi vara stolta och glada över. De allra flesta från Syrien får
              alltså uppehållstillstånd. För oss är det självklart att de ska
              ha sin sak prövad. Varje person som kommer till Sverige och knackar
              på dörren och säger att de behöver skydd och söker asyl här ska
              få sin sak prövad. Det är en mänsklig rättighet. Att hänvisa syrier
              som kommer hit till närområden för att få en plats i ett flyktingläger
              är inget alternativ, även om Sverige är en av de största givarna
              till UNHCR.
            </seg>
            <seg n="1184c83b">
              Ett så stort tryck på Sverige ställer naturligtvis stora krav
              på Migrationsverket, både vad gäller handläggningstider och boenden.
              Till detta kommer också att Migrationsverket handlägger ansökningarna
              om arbetskraftsinvandring. Verket arbetar hårt med att försöka
              förkorta handläggningstiderna så att de som väntar får snabbare
              besked. Men det finns stora utmaningar i detta, både genom att
              många inte kommer ut i etableringsprocessen så snabbt som man
              skulle önska eftersom det saknas platser för nyanlända ute i kommunerna
              men också för att återvändandet för dem som får avslag inte sker
              så snabbt som det borde göra.
            </seg>
            <seg n="7e1ca4e8">
              Just återvändandet har regeringen under ett antal år haft fokus
              på. Ett långsiktigt samarbete har bedrivits mellan polisen, Migrationsverket
              och Kriminalvården i syfte att arbeta effektivare med av- och
              utvisningar. Människor som har lagakraftvunna beslut om av- eller
              utvisning kan också få hjälp med återetablering i sina hemländer.
              Det är viktigt att den som har sökt asyl får ett besked så snabbt
              som möjligt, oavsett om beslutet är negativt eller positivt.
            </seg>
            <seg n="55de3d2b">
              Herr talman! De barn som har utvecklat eller är i riskzonen för
              att utveckla uppgivenhetssyndrom eller andra allvarliga sjukdomstillstånd
              ska uppmärksammas, oavsett vilken del av asylprocessen de befinner
              sig i. Det är särskilt viktigt att myndigheterna samverkar i denna
              fråga. Socialstyrelsen arbetar också nu med att ta fram en vägledning
              rörande stöd och vård för barn med uppgivenhetssyndrom.
            </seg>
            <seg n="bc4674f4">
              I det ramavtal som Miljöpartiet och regeringen har är man överens
              om att personer som håller sig undan verkställighet av utvisning
              eller avvisning, alltså gömda och papperslösa, ska få laglig rätt
              till subventionerad vård som motsvarar den vård som asylsökande
              har tillgång till. Det innebär att papperslösa under 18 år har
              tillgång till
            </seg>
            <seg n="cc13b27f">
              Gömda och papperslösa vuxna har rätt till
            </seg>
            <seg n="7f15f891">
              Dessutom kan landsting och regioner erbjuda mer vård förutom
              detta.
            </seg>
            <seg n="591a7ce5">
              Herr talman! Sverige har också ett stort ansvar för den lokalanställda
              personal som arbetar för den svenska ISAF-styrkan. Det är självklart
              att Sverige har ett särskilt ansvar för tolkarna, och Försvarsmakten
              har så nyligt som i mars månad också deklarerat att man tar sitt
              ansvar. Frågan bereds nu i Regeringskansliet, och även Försvarsmakten
              och Migrationsverket arbetar aktivt med frågan.
            </seg>
            <seg n="b4692816">
              Det är heller inte ovanligt att förföljelse på grund av homo-
              eller bisexuell läggning åberopas sent i en asylprocess eller
              när avvisnings- eller utvisningsbeslutet redan har vunnit laga
              kraft. Om det åberopas sent i en asylprocess ska det inte minska
              uppgiftens trovärdighet. Migrationsverket har haft en utbildning
              i normkritiskt synsätt, som det heter. Det ska införlivas i verkets
              utbildningsprogram. En särskild samordnare för hbtq- och genderfrågor
              har också tillsatts.
            </seg>
            <seg n="e0a137eb">
              Migrationsverket har dessutom i regleringsbrevet för 2013 blivit
              ålagt att redovisa vilka metoder och verktyg myndigheten använder
              för att säkerställa rättslig kvalitet och hur myndigheten arbetar
              för att säkerställa likformig tillämpning i asylärenden där sexuell
              läggning och könsidentitet åberopas. Uppdraget ska vara klart
              och redovisas i juni månad i år.
            </seg>
            <seg n="fe50e8c3">
              Herr talman! Avslutningsvis kan jag säga att vi ska vara stolta
              över att Sverige har en bra och fungerande migrationspolitik vad
              gäller flyktinginvandring såväl som annan invandring. Vi har ett
              rättssäkert, humant och generöst system där fokus ska ligga på
              individen och dennes möjligheter att få sin sak prövad. Min uppfattning
              är att även om det är ekonomiska kristider i många av Europas
              länder får det aldrig användas som skäl till att stänga gränserna,
              dels för att migration har ett plusvärde i sig, därför att det
              stimulerar, öppnar upp och ger kraft åt samhällen, dels också
              därför att vi har ett moraliskt ansvar för att skydda människor
              som flyr undan krig, förföljelse och förtryck.
            </seg>
          </u>
          <note n="a667f1b4">
            I detta anförande instämde Gunilla Nordgren (M).
          </note>
          <note type="speaker" n="fb70896c">
            Anf. 130 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-5" n="a0d97c49">
            <seg n="7480c846">
              Herr talman! Eva Lohman talade om arbetskraftsinvandring tidigt
              i anförandet, vill jag minnas. Moderaterna är som bekant regeringens
              största parti, och därmed får man betrakta det som det parti som
              bär störst ansvar för den förda regeringspolitiken. Argumenten
              från Moderaterna har genom åren ofta varit just att vi tjänar
              på invandringen därför att de kommer hit och kommer i arbete,
              och vi behöver arbetskraften för vår egen åldrande befolkning
              och så vidare, särskilt när 40-talisterna går i pension. Om vi
              bara inför en arbetslinje, tror man, kan vi se till att alla som
              kommer hit också omedelbart hamnar i arbete, och så kommer Sverige
              att tjäna på mångkulturen.
            </seg>
            <seg n="a675ef48">
              Problemet är ju att det inte funkar så. Det har aldrig funkat
              så. Det tar väldigt lång tid för nytillkomna att faktiskt komma
              i arbete. De system för instegsjobb som regeringen har infört
              innebär ju också att svenska skattebetalare sponsrar invandrares
              arbete, och därmed sponsrar svenskarna också sin egen arbetslöshet.
              Nystartsjobben, som förvisso gäller alla, även svenskar, nyttjas
              ju främst av invandrare eftersom de är överrepresenterade i arbetslöshetsstatistiken.
              Det innebär alla dessa kostnader, trots löften om att vi skulle
              tjäna på det i framtiden.
            </seg>
            <seg n="138cd932">
              Jag skulle vilja ställa samma fråga till Eva Lohman som jag gjorde
              till Fredrik Lundh Sammeli tidigare. Nästa år, 2014, är den sista
              40-talisten pensionsmässig. Då passerar de 65. Jag talade också
              i mitt anförande om att massinvandringen har motiverats med en
              massa lögner genom åren, så min fråga till Eva Lohman är: Tror
              Eva Lohman, Moderaterna, på fullt allvar att Sverige kommer att
              börja tjäna på massinvandringen från och med år 2015, eller är
              det dags att redan nu erkänna att alltihop bara var ett stort
              bedrägeri?
            </seg>
          </u>
          <note type="speaker" n="1f27badc">
            Anf. 131 EVA LOHMAN (M) replik:
          </note>
          <u who="Q4963441" xml:id="i-3bcd198f6956e93f-1" n="26a6f417">
            <seg n="a50434cf">
              Herr talman! Jag är 40-talist själv, och jag har inga som helst
              planer på att gå i pension. Det kan jag säga.
            </seg>
            <seg n="a75b5ac4">
              Jag tycker att alla länder tjänar på migration. Man kanske inte
              gör det år 1, år 2 eller år 3, men man tjänar på migrationen.
            </seg>
            <seg n="632b7540">
              Den bild av Sverige man får när man läser Sverigedemokraternas
              motioner är ett land med stängda dörrar, stängda fönster, där
              vi ska ange varandra om vi misstänker att någon inte har papper
              för att vistas här. Vi ska utvisa människor som är hemlösa och
              vi ska splittra familjer. Det är ett kallt land, som jag inte
              tror kommer att växa och vara ett öppet och rikt samhälle. På
              sikt kommer det att bli ett fattigt land.
            </seg>
          </u>
          <note type="speaker" n="5b0f86f0">
            Anf. 132 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-6" n="a0d97c49">
            <seg n="ab5fd50e">
              Herr talman! Tack för svaret! Det är alltså Eva Lohman som ska
              rädda välfärden genom att inte gå i pension. Svaret är alltså
              ja, vi kommer att börja tjäna på massinvandringen från 2015. Är
              det så jag ska tolka svaret?
            </seg>
            <seg n="fb0b2aba">
              Annars tycker jag att det verkar som om Moderaterna har tänkt
              satsa på att fortsätta upprätthålla illusionen ett tag till, men
              jag undrar också hur länge till det kommer att hålla. Visserligen
              är svenska statens finanser ganska skapliga i dagsläget, så rent
              ekonomiskt går det kanske, men jag undrar om Moderaterna någonsin
              funderar över om svenska väljare verkligen går på det där särskilt
              länge till. Man kan lura en del av befolkningen hela tiden och
              man kan lura hela befolkningen en kort stund, men man kan inte
              lura alla hela tiden, brukar det heta.
            </seg>
            <seg n="00506dd6">
              Att massinvandringen är kostsam är väl belagt. Moderaterna med
              alliansregeringen har nu valt att samarbeta med Miljöpartiet för
              att driva igenom att utlänningar som saknar tillstånd i Sverige
              ska få del av svensk sjukvård, tandvård och mediciner till en
              lägre kostnad än svenskar. Hur försvarar Moderaterna för sina
              väljare att man nu när man för första gången i sin långa historia
              vill framställas som ett välfärdsparti väljer att satsa den välfärden
              på utlänningar som vistas i Sverige illegalt?
            </seg>
          </u>
          <note type="speaker" n="47178f47">
            Anf. 133 EVA LOHMAN (M) replik:
          </note>
          <u who="Q4963441" xml:id="i-3bcd198f6956e93f-2" n="26a6f417">
            <seg n="d1ca6060">
              Herr talman! Det är så stora frågor du tar upp, David Lång. Först
              och främst har inte jag tänkt rädda landet genom att fortsätta
              jobba efter 65. Men vi kommer att ha friheten, och vi har friheten
              att jobba så länge vi vill.
            </seg>
            <seg n="67061dfd">
              Vi behöver ha människor som kommer hit och jobbar. Vi vill ha
              människor som kommer hit för att jobba. De söker asyl. Vi vill
              ha ett öppet samhälle. Vi vill ha ett öppet Europa där man kan
              komma och gå och leva.
            </seg>
            <seg n="c9b084b3">
              Människor som inte har sina papper i ordning eller som är gömda
              papperslösa måste ju ha möjlighet att få läkarvård om de så behöver.
              Barnen måste ha det. Det här har fungerat ändå, innan den här
              överenskommelsen, därför att enskilda landsting och regioner har
              givit den här vården. Nu har vi formaliserat den, så nu ska det
              fungera för alla.
            </seg>
          </u>
          <note type="speaker" n="c8a143e4">
            Anf. 134 FREDRIK LUNDH SAMMELI (S) replik:
          </note>
          <u who="unknown" xml:id="i-6ef9b9210e0ad20b-2" n="f683fafd">
            <seg n="25159d78">
              Herr talman! Jag var tydlig i mitt anförande som inledde den
              här debatten att flyktingmottagandet behöver komma upp till debatt.
              Det är alldeles för lite diskussion om det, och jag är förvånad
              över att det inte finns med i ramuppgörelsen mellan Alliansen,
              regeringen och Miljöpartiet. Det är en så otroligt viktig del
              och en så otroligt central fråga i svensk migrationspolitik.
            </seg>
            <seg n="6d124202">
              Några tar ett stort ansvar, som alla borde ta. Regeringen har
              misslyckats med både arbetsmarknadspolitiken och bostadspolitiken.
              Arbetslösheten ökar, och det byggs få lägenheter och bostäder.
              Migration kan vi debattera och diskutera, men vi kan också se
              på den verklighet som i dag råder.
            </seg>
            <seg n="1ef3f4f0">
              Över 6 500 människor finns i våra asylboenden med beviljade uppehållstillstånd.
              Det är människor som aldrig får möjlighet att komma ut till en
              kommun, aldrig kan påbörja livet som svenskar med en bra etablering.
              Det beror på att kommunerna inte har nog med platser. Den siffran
              beräknas under året passera 9 000 och nästa år passera 14 000.
              En mindre svensk kommun kommer att finnas kvar i våra asylboenden
              därför att etableringsreformen inte fungerar.
            </seg>
            <seg n="01de3211">
              Jag har följande frågor till Eva Lohman och Moderaterna. Vilka
              viktiga förbättringsområden ser ni inom flyktingmottagandet? Varför
              är ni så tysta i debatten? Jag vill också veta om ni själva tror
              på ett solidariskt flyktingmottagande mellan våra kommuner. Vad
              är ert svar till alla de kommuner som i dag känner sig ensamma?
              De har gått in i en uppgörelse, tar en viktig del av ansvaret
              men känner inte att de får den statliga uppbackningen.
            </seg>
          </u>
          <note type="speaker" n="bd2d584a">
            Anf. 135 EVA LOHMAN (M) replik:
          </note>
          <u who="Q4963441" xml:id="i-3bcd198f6956e93f-3" n="26a6f417">
            <seg n="d2ba5a4e">
              Herr talman! Migrationsverket är hårt ansatt. Man jobbar för
              att öka servicenivån till de olika kommunerna och för att försöka
              samverka bättre med kommunerna och närsamhället runt omkring.
              Det viktiga är att Migrationsverket i tid går ut och informerar
              nya samhällen om att det ska komma asylsökande som ska bo där.
            </seg>
            <seg n="af39e9bc">
              Antalet personer som söker asyl är högt. Det har varit högt ett
              tag. I dag väljer fler asylsökande Migrationsverkets boenden i
              stället för privata alternativ.
            </seg>
            <seg n="dc76bc3e">
              Jag tror och hoppas att fler kommuner kommer att ställa upp och
              ta emot flyktingar. För mig är det viktigt att det bygger på frivillighet,
              men naturligtvis måste man ha ett motivationsarbete och prata
              med kommunerna. Jag tror att på sikt kommer alla kommuner i Sverige
              att vara solidariska.
            </seg>
          </u>
          <note type="speaker" n="0f33677f">
            Anf. 136 FREDRIK LUNDH SAMMELI (S) replik:
          </note>
          <u who="unknown" xml:id="i-6ef9b9210e0ad20b-3" n="f683fafd">
            <seg n="131820be">
              Herr talman! Staten måste ta ett större ansvar för det svenska
              flyktingmottagandet. Migrationsverket måste vara mer närvarande
              lokalt och regionalt för att säkerställa att det blir en bra verksamhet.
              Där kan inte regeringen och Alliansen bolla ansvaret till myndigheterna
              och säga att det är något för dem. Vi behöver ha diskussionen
              i politiken och säkerställa att fokus och resurser blir riktiga.
            </seg>
            <seg n="27f573be">
              En framgångsrik migrationspolitik är en politik som fokuserar
              på jobben och full sysselsättning. Där kan jag se att etableringsreformen
              inte har nått det syfte den skulle göra. I dagarna rullar de första
              människorna ur etableringsreformen. Tiden där man får ett stöd
              har passerat, vilket innebär att det kommer att finnas människor
              som placeras i kommuner där hela tiden för etableringsreform redan
              är dåtid. Därför är vi tydliga med att etableringsreformen behöver
              ses över och utvärderas. Jag hoppas att ni delar den uppfattningen.
            </seg>
            <seg n="eccffb71">
              Vidare lyfte jag tydligt fram arbetskraftsinvandringen. Den är
              otroligt viktig för vårt land. Om vi ser tillbaka 100 år kan vi
              se att arbetskraftsinvandringen är en av de delar som har byggt
              Sverige så starkt som det är i dag. Det kommer att vara en viktig
              del för framtiden.
            </seg>
            <seg n="451ce3c8">
              Hur kan ni vara nöjda? Eva Lohman pekade i talarstolen på frågan
              om företagarna lever upp till de regler som finns i dag. Men verkligheten
              är att dagens regler inte är tillräckliga. Det behövs fler delar.
              Om Eva Lohman, Moderaterna och regeringen menar allvar, att arbetskraftsinvandringen
              är något positivt, något viktigt för vårt land, behöver ni också
              komma med i diskussionen om hur vi seriöst säkerställer att människor
              inte utnyttjas.
            </seg>
          </u>
          <note type="speaker" n="7d734f71">
            Anf. 137 EVA LOHMAN (M) replik:
          </note>
          <u who="Q4963441" xml:id="i-3bcd198f6956e93f-4" n="26a6f417">
            <seg n="e22eaef1">
              Herr talman! Staten tar stort ansvar. Det finns inget land i
              Europa som tar så stort ansvar för situationen i världen som Sverige
              gör. Det är på grund av detta som det ser ut som det gör. Det
              är svårt att hitta platser till boenden. Där tycker jag att Fredrik
              Lundh Sammeli är fel ute.
            </seg>
            <seg n="fdac4c62">
              Migrationsverket jobbar med mycket kort varsel och under hårt
              tryck, samtidigt som Migrationsverket ska öka sitt serviceutbud
              och ha mer kontakt med närsamhällen och kommunerna. Vi avvaktar
              och ser. Jag är övertygad om att det arbetet kommer att gå bra.
            </seg>
            <seg n="6f522616">
              Vi ska inte glömma att arbetskraftsinvandringen försvann 1974.
              Sedan har det varit ytterst svårt att komma till Sverige för att
              jobba. Vi vill att Sverige ska vara ett land dit man kan komma
              för att jobba. Att möjligheten missbrukas av arbetsgivare och
              att arbetstagare utnyttjas är naturligtvis inget som vi är tillfredsställda
              med. Det är därför som det i regleringsbrevet till Migrationsverket
              framgår att verket ska se över hur kontrollerna kan bli bättre.
            </seg>
            <seg n="eab37bb2">
              Vi ska inte heller glömma bort att 60 000 arbetstillstånd har
              beviljats sedan 2008. I dag finns drygt 20 000 giltiga tillstånd.
              För de allra flesta som har kommit hit har det fungerat bra. Den
              största gruppen är dataspecialister från Kina och Indien. Sedan
              är det hotell- och restaurangpersonal och därefter ingenjörer
              som jobbar här i dag.
            </seg>
            <seg n="dc5f0011">
              Vi ska inte bara titta på det som har varit dåligt, men vi ska
              självklart åtgärda det som har varit dåligt och se till att det
              fungerar. Alliansregeringen vill att människor ska komma hit och
              jobba. Vi vill ha ett öppet land där man kommer och går och jobbar
              ett tag. Vi vill inte ha ett stängt Sverige.
            </seg>
          </u>
          <note type="speaker" n="b99c3423">
            Anf. 138 CHRISTINA HÖJ LARSEN (V) replik:
          </note>
          <u who="Q4955459" xml:id="i-8e611cdc3692b74d-3" n="a0c72ab1">
            <seg n="36ad56eb">
              Herr talman! I mitt anförande tog jag upp några av de familjer
              som just nu hotas av splittring för att en förälder, i många fall
              en pappa, ska lämna landet för att kunna söka uppehållstillstånd
              genom familjeanknytning.
            </seg>
            <seg n="37ff6747">
              Jag har varit i kontakt med många av dessa familjer över en längre
              tid. Jag har sett och hört deras frustrationer, rädslor och frågor
              om varför pappa måste lämna Sverige, varför han behöver lämna
              Sverige och åka till Teheran, vistas där i ett halvår eller mer.
              Vad är syftet med den politiken? Jag blir dem svaret skyldig eftersom
              det för mig är fullständigt obegripligt.
            </seg>
            <seg n="12a90c6b">
              Det här är obegripligt i ett barnperspektiv. Vi säger i Sverige
              att båda föräldrarna är lika viktiga. Vi har politiskt ofta fört
              ett arbete som handlar om hur viktigt det är att likställa pappan
              med mamman. I det här perspektivet blir det helt andra förutsättningar
              för familjerna.
            </seg>
            <seg n="182e2b62">
              Jag frågar på familjernas vägnar, på Selmas vägnar, två år, vad
              syftet är att pappa behöver åka till Teheran i minst ett halvår.
            </seg>
          </u>
          <note type="speaker" n="98342425">
            Anf. 139 EVA LOHMAN (M) replik:
          </note>
          <u who="Q4963441" xml:id="i-3bcd198f6956e93f-5" n="26a6f417">
            <seg n="9a012ac9">
              Herr talman! Lagstiftningen fungerar inte så för att göra det
              svårare för någon. Det beror på att det är två olika system. Man
              kommer hit och söker asyl, och man får sin ansökan prövad individuellt.
              Jag har ingen uppfattning om de enskilda fallen som Christina
              Höj Larsen tar upp. Jag känner inte till dem.
            </seg>
            <seg n="3be406ea">
              Tanken är att om en förälder måste lämna landet gör Migrationsverket
              och migrationsdomstolarna en samlad bedömning av hur det ser ut
              för mannen och för föräldrarna. Finns det barn? Hur kommer detta
              att påverka föräldrarna?
            </seg>
            <seg n="506e2b1b">
              Hur utfallet sedan blir vet jag inte. Men Migrationsverket och
              migrationsdomstolarna jobbar på det sättet att man gör en samlad
              bedömning av den asylsökandes situation. Då tar man hänsyn till
              exempelvis om det finns barn, vilket i sin tur ska göra det lättare
              att få stanna här.
            </seg>
          </u>
          <note type="speaker" n="f87852be">
            Anf. 140 CHRISTINA HÖJ LARSEN (V) replik:
          </note>
          <u who="Q4955459" xml:id="i-8e611cdc3692b74d-4" n="a0c72ab1">
            <seg n="2884f38c">
              Herr talman! Vi är ju här för att vi är politiker, och vi är
              satta att stifta lag och förändra saker som vi ser inte fungerar
              bra. Det här är inte enskilda fall, utan de är delar av ett mönster.
              Detta är ett problem, ett politiskt problem, och vi har alla möjligheter
              att åtgärda det.
            </seg>
            <seg n="33cdb91c">
              Det skedde en lagändring 2010 som just syftade till att det skulle
              vara lättare att söka asyl från Sverige när man väl är här. Men
              vi har sett att det inte fungerar särskilt väl. Framför allt när
              giltigt pass saknas finns inte möjligheten att söka härifrån.
            </seg>
            <seg n="e4a9befb">
              Jag tycker att det absolut är regeringens politiska ansvar att
              försöka åtgärda det och inte bara, som Eva Lohman, referera till
              befintliga regler. Jag måste anta att det finns djupare politiska
              visioner än att bara referera till någonting som inte fungerar.
              Vi har tydliga förslag på vad som skulle kunna ändras för att
              dessa familjer inte ska behöva splittras.
            </seg>
            <seg n="b58028c0">
              Min fråga kvarstår: Varför inte göra denna ändring? Varför måste
              man lämna landet?
            </seg>
          </u>
          <note type="speaker" n="2cb0162f">
            Anf. 141 EVA LOHMAN (M) replik:
          </note>
          <u who="Q4963441" xml:id="i-3bcd198f6956e93f-6" n="26a6f417">
            <seg n="c3c32edf">
              Herr talman! Som jag sade tidigare kan jag inte svara om de enskilda.
              Men jag vet att man gör en samlad bedömning i ett asylärende eller
              vid en avvisning eller utvisning om det finns barn, hur familjesituationen
              ser ut, anknytning till Sverige och så vidare. Det bör vara lättare
              om man har barn här. Nu vet inte jag om man verkligen utvisar
              eller avvisar en person som har små barn.
            </seg>
            <seg n="c14a0483">
              Jag är ofta på besök på flyktingförläggningar och träffar familjer,
              och skulle hjärtat tala fick alla stanna. Men vi ska ha reglerad
              invandring. Det är viktigt. Vi ska ha individuell asylprövning.
              Det är också viktigt.
            </seg>
            <seg n="ac459b83">
              Vi har ett generöst system. Det framställs som att vi är ett
              snålt land där det är svårt att få tillstånd. Så är det ju inte.
              Sverige är kanske bäst i Europa på just asylpolitik och migrationspolitik.
              Vi har ett säkert och ett generöst system.
            </seg>
          </u>
          <note type="speaker" n="ac3da49d">
            Anf. 142 MARIA FERM (MP):
          </note>
          <u who="Q4947860" xml:id="i-4a4ca2bd5354e0ea-0" n="27acbd73">
            <seg n="7a771c97">
              Herr talman! Miljöpartiet har en vision om en värld utan gränser
              där alla människor har en möjlighet att flytta men ingen tvingas
              fly, där fri rörlighet är självklart och välkommet och där forcerad
              migration hör till historien.
            </seg>
            <seg n="761d8a37">
              Vi är tyvärr långt ifrån en sådan verklighet. Människors livsförutsättningar
              ser helt olika ut beroende på var de råkar vara födda. Vissa människor
              föds till ett liv i fred och frihet, och andra lever generation
              efter generation i fångenskap i flyktingläger.
            </seg>
            <seg n="ebfb1c1d">
              Men ingen väljer var man föds. Det senaste året har ovanligt
              många tvingats söka asyl i Sverige. Det liknar 90-talets siffror
              under Bosnienkriget, och anledningarna är lika allvarliga i dag.
              Hundratusentals människor flyr undan militärens attacker i Syrien.
              Asadregimen bombar sitt eget folk, och flyktinglägren i Jordanien
              är redan överfulla. Några av dem lyckas fly till EU och länder
              som Tyskland, Frankrike och Sverige.
            </seg>
            <seg n="d6dc9f51">
              Här kan de få en fristad undan det urskillningslösa våldet. Det
              är i svåra situationer som dessa som det är viktigast att värna
              asylrätten, som det är viktigast att mottagandet fungerar, att
              människor blir välkomnade och kan få en bra start, få hit sin
              familj, komma in i samhället och arbetslivet.
            </seg>
            <seg n="8e947e0f">
              Respekten för asylrätten och synen på migration är ifrågasatta
              runt om i krisens Europa. Främlingsfientliga partier vinner mark,
              och främlingsfientlig retorik letar sig in i etablerade politikers
              anföranden. Migration beskrivs som ett problem och ett hot. Många
              människor som är oroliga för sin framtid, för arbetslöshet och
              för välfärden lägger felaktigt skulden på migranter.
            </seg>
            <seg n="125dbcbc">
              I Storbritannien varnar Cameron för social turism helt utan belägg
              och vill minska invandringen. I länder som Ungern, Serbien och
              Rumänien förföljs romer. Den diskriminering romerna utsätts för
              är helt omänsklig. I Grekland har nynazistiska Gyllene gryning
              kommit in i parlamentet, och hatbrotten mot hbt-personer och flyktingar
              har ökat rejält.
            </seg>
            <seg n="f5c0dd01">
              Hur kan vi i Sverige möta en sådan här utveckling? Sverige ska
              inte göra samma misstag som andra EU-länder har gjort när främlingsfientliga
              partier har ökat i popularitet. Etablerade partier har då tagit
              över en främlingsfientlig retorik och politik. De har närmat sig
              de främlingsfientliga och övertagit deras problemformulering som
              utgångspunkt. Det har förpestat hela det migrationspolitiska,
              ja, hela det politiska samtalet och endast legitimerat främlingsfientliga
              ståndpunkter, vilket gjort att de partierna har ökat ännu mer.
              Det är helt fel väg att gå.
            </seg>
            <seg n="1d73a504">
              Det är endast genom att diskutera migration ur rakt motsatt utgångspunkt,
              nämligen baserat på humanitet och medmänsklighet, som främlingsfientligheten
              kan sättas ur spel. Arbetet mot främlingsfientlighet är därmed
              nära kopplat till arbetet för en mer human migrationspolitik.
              Om människors rättigheter och hur de kan stärkas är i fokus, snarare
              än synen på människor som problem, finns det inte utrymme för
              främlingsfientlighet. Om frågan människor ställer sig är hur mycket
              rasism tål Sverige, snarare än hur mycket invandring tål Sverige,
              lyser främlingsfientligheten med sin frånvaro.
            </seg>
            <seg n="7a5b44af">
              I vår har människor engagerat sig för en human migrationspolitik
              och för alla människors lika värde. Vårens kritik mot polisens
              kontroller av papperslösa i tunnelbanan och kritik mot att barn
              avvisas trots att de är födda och uppvuxna i detta land är ett
              tecken på att debatten spelas på rätt planhalva. Det gör att de
              främlingsfientliga krafterna helt tappar bort bollen. Och det
              är bra.
            </seg>
            <seg n="8c0cd9d9">
              Vår utgångspunkt måste handla om att stärka människors rättigheter
              och se de individer som berörs. Så tacklar vi främlingsfientligheten
              bäst, inte genom att anpassa politiken efter de främlingsfientliga
              utan genom att vara trygga i våra åsikter som grundar sig på humanitet
              och öppenhet, samtidigt som vi ger relevanta svar på de samhällsproblem
              som människor oroar sig över men felaktigt skyller på invandring.
            </seg>
            <seg n="1c53eae8">
              Miljöpartiets samarbete med regeringen om migrationsfrågorna
              har gjort politiken mer human och öppen human, rättssäker och
              ordnad. Vi har mött främlingsfientligheten med det den inte tål
              mer humanitet och öppenhet. Det är det som är syftet med det samarbete
              vi har ingått. Det ger konkreta resultat för de människor som
              berörs.
            </seg>
            <seg n="5fd2c135">
              En fjärde migrationsdomstol inrättas i Luleå. Migrationsverkets
              landinformation har förbättrats. EU-direktiv har genomförts. Fler
              familjer har fått möjlighet att återförenas. Lagändringar om papperslösas
              rätt till hälso- och sjukvård och papperslösas rätt till skolgång
              kommer nu att röstas igenom i riksdagen i vår och träda i kraft.
              Det är viktiga reformer för samhällets mest utsatta. Framöver
              kommer vi också att till exempel renovera arbetskraftsinvandringsreformen
              för att förhindra att oseriösa arbetsgivare utnyttjar människor
              som kommer hit och arbetar.
            </seg>
            <seg n="53a5ac6c">
              Att vi gör politiken mer human och fortsätter på den inslagna
              vägen är helt avgörande. Därför är det mycket positivt att vi
              har kommit överens med regeringen om att genomföra en förändring
              av bestämmelsen synnerligen ömmande omständigheter så att den
              omfattar fler. Det kommer nu att bli lättare för utsatta barn
              och deras familjer att få stanna i Sverige om de kanske är födda
              och uppvuxna i det här landet.
            </seg>
            <seg n="b2ec7321">
              Synnerligen ömmande omständigheter ändras till särskilt ömmande
              omständigheter för barn. Vi är överens om att lagändringen kan
              träda i kraft den 1 juli 2014 och gälla för dem som befinner sig
              i asylprocessen. De som har fått ett lagakraftvunnet avslagsbeslut
              kan redan i dag ansöka om verkställighetshinder om det framkommit
              nya omständigheter. Även i det fallet är vi överens med regeringen
              om att genomföra en lagändring som innebär en lättnad för barn.
            </seg>
            <seg n="e0b7ec81">
              Herr talman! Jag vill avsluta med att läsa upp ett brev som jag
              fick från Ahmed, den tolvårige sonen i en familj som jag träffat,
              som riskerar att avvisas till Palestina efter sex år i Sverige:
            </seg>
            <seg n="d6d46787">
              Hej! Jag heter Ahmed. Du kanske hört lite om oss. Jag kom till
              Sverige när jag var 6 år. Det var kul i Sverige det är alltid
              lugnt. Inget krig och pappa kunde leva i trygghet med oss. I Sverige
              har jag levt halva mitt liv. Här är mina vänner och alla jag är
              uppväxt med. Sverige har alltid varit mitt hemland för mig en
              plats där jag är trygg. Men när de tog pappa har jag börjat bli
              rädd. Jag är rädd för polisen och MV. Det är jobbigt att sova
              på natten. Jag vill kunna stanna i Sverige. PS/Vi alla är människor.
              Ahmed Almallak.
            </seg>
            <seg n="b422cfb2">
              Vi kan inte förändra allt, men vi kan ta steg åt rätt håll, och
              det är vår plikt att ta det ansvaret. Det är för denna familj
              och för många andra som vi behöver ändra lagen. Jag yrkar bifall
              till förslaget i betänkandet.
            </seg>
          </u>
          <note type="speaker" n="bf6f6d65">
            Anf. 143 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-7" n="a0d97c49">
            <seg n="b4875fe5">
              Herr talman! Man kunde ju tro att Miljöpartiet som vill göra
              så otroligt kostsamma miljösatsningar skulle vilja spara in på
              i princip allting annat, inklusive något så utsiktslöst som massinvandringspolitiken.
              Dess värre är det inte så. De har i stället gjort upp med regeringen,
              som Maria Ferm just sade i sitt anförande, om att framtvinga en
              ännu mer ansvarslös massinvandringspolitik än vad vi hade tidigare.
            </seg>
            <seg n="82f63622">
              Från den 1 juli i år kommer utlänningar som uppehåller sig illegalt
              i Sverige att få del av den svenska välfärden och betydligt mer
              generösa villkor än svenskar. Och det finns svenskar som har små
              ekonomiska marginaler. År 2009 var det enligt riksdagens utredningstjänst
              490 000 svenskar som avstod från tandvård av ekonomiska skäl,
              77 000 svenskar som avstod från medicinering därför att det var
              för dyrt och 48 000 svenskar som avstod från sjukvård därför att
              de inte hade råd. Och Miljöpartiet vill av någon anledning prioritera
              vård till utlänningar som inte ens har tillstånd att uppehålla
              sig i Sverige i stället för de svenskar som trots allt har varit
              med och betalat för välfärden.
            </seg>
            <seg n="cbf4978c">
              Min fråga till Maria Ferm är: Varför anser Miljöpartiet att tillståndslösa
              utlänningar är värda dessa förmåner, när det finns svenskar och
              även andra som uppehåller sig i Sverige lagligt som blir utan?
            </seg>
          </u>
          <note type="speaker" n="da9f6334">
            Anf. 144 MARIA FERM (MP) replik:
          </note>
          <u who="Q4947860" xml:id="i-4a4ca2bd5354e0ea-1" n="27acbd73">
            <seg n="df5f5d88">
              Herr talman! Att vi vill genomföra de här reformerna handlar
              inte om att det är en förmån, utan det handlar om att rätten till
              vård är en mänsklig rättighet.
            </seg>
            <seg n="a7f836f7">
              Sverige har under många år blivit kritiserat för att ha brutit
              mot de internationella konventioner man har skrivit under och
              inte säkerställt att människor har en möjlighet att få rätt till
              hälso- och sjukvård. Det är därför det är så viktigt att genomföra
              de här förändringarna.
            </seg>
            <seg n="66b5a74b">
              Papperslösa kommer att få rätt till hälso- och sjukvård på samma
              villkor som asylsökande har i dag. Det betyder rätt till vård
              som inte kan anstå. Det är inte rätt till lika mycket vård som
              andra personer har som befinner sig i Sverige, så det är fortfarande
              inte på samma villkor, vilket vi hellre hade velat se. Men det
              är en oerhört stor förbättring jämfört med i dag.
            </seg>
            <seg n="c0d243ec">
              Det betyder att om man har problem som inte kan vänta, som är
              så pass akuta att man behöver få vård, antingen om det är tandvård
              eller annan vård, har man rätten att få det, till skillnad från
              i dag då papperslösa inte har någon rätt till vård, förutom akut
              sjukvård, och då måste de betala hela summan själv. Det är alltså
              inte, som för andra, subventionerad vård, utan de måste betala
              hela den stora summan. Det är personer som redan befinner sig
              i en oerhört utsatt situation och som har väldigt små marginaler.
              Det här är helt omänskligt.
            </seg>
            <seg n="878c9c69">
              Det är en oerhört viktigt förändring som vi genomför nu och som
              innebär att Sverige tar sitt ansvar för att säkerställa en så
              pass basal sak som rätten till hälsa.
            </seg>
          </u>
          <note type="speaker" n="dd3668c5">
            Anf. 145 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-8" n="a0d97c49">
            <seg n="c9873f5f">
              Herr talman! Maria Ferm hänvisade till de internationella konventioner
              som är undertecknade, men det måste i så fall innebära att praktiskt
              taget alla länder som undertecknat dessa konventioner har brutit
              mot dem i alla tider.
            </seg>
            <seg n="27bb82e1">
              Anledningen till att Sverigedemokraterna är emot den här regelförändringen
              är för det första att man naturligtvis inte ska belöna ett bedrägligt
              beteende, som det innebär att ha fått avslag på en ansökan om
              uppehållstillstånd och därefter hålla sig undan verkställighet
              av avvisningsbeslut.
            </seg>
            <seg n="238f8499">
              För det andra har den svenska välfärden byggts upp och bekostats
              av svenskar och ska därför i första hand komma svenskar till del.
            </seg>
            <seg n="e3237d12">
              I övrigt har vi tidigare konstaterat att Miljöpartiet är ett
              av världens allra mest extremt massinvandringsförespråkande partier.
              Man tycks inte se någon övre gräns för hur mycket pengar man kan
              vräka ut på ständigt ökade volymer av utlänningar. Jag skulle
              ärligt talat önska att Miljöpartiet kunde förespråka att alla
              de här resurserna användes till miljösatsningar i stället. Då
              skulle man i alla fall upprätthålla illusionen av att vilja göra
              något konstruktivt. Nu visar man i stället med all önskvärd tydlighet
              sitt destruktiva sinnelag. Jag tycker att det är beklämmande.
            </seg>
            <seg n="1f7c4c69">
              Sverigedemokraterna vänder sig också emot det alltför frikostiga
              utdelandet av permanenta uppehållstillstånd. De borde naturligtvis
              vara tillfälliga som regel. Målsättningen bör också vara att flyktingar
              ska återvända när omständigheterna så tillåter. Det tror jag nog
              också är något som skiljer sig från Miljöpartiet.
            </seg>
          </u>
          <note type="speaker" n="36905a14">
            Anf. 146 MARIA FERM (MP) replik:
          </note>
          <u who="Q4947860" xml:id="i-4a4ca2bd5354e0ea-2" n="27acbd73">
            <seg n="f78c4486">
              Herr talman! Om jag förstår David Lång rätt menar Sverigedemokraterna
              att om en person som är i behov av mödravård, en person som ska
              föda barn och inte har papper utan lever som gömd i Sverige, ska
              den personen inte ha rätt till vård. Om en person som har hiv
              eller som lider av diabetes eller något liknande är papperslös
              ska den personen nekas vård. Om en person som lider av en livshotande
              sjukdom och som behöver behandling för den är papperslös ska den
              personen nekas vård. Då ska vi tvinga människor som arbetar inom
              vården att säga nej till de personerna, att bli bödlar.
            </seg>
            <seg n="bbe50646">
              Ja, du har helt rätt, David Lång, att där skiljer sig våra åsikter.
              Vi anser att människor som är i behov av vård ska få rätt till
              det, oavsett av vilken anledning de befinner sig i Sverige. Det
              handlar om att vi ser människor som människor och inte något annat.
            </seg>
          </u>
          <note type="speaker" n="876c6682">
            Anf. 147 HANS BACKMAN (FP):
          </note>
          <u who="Q5563650" xml:id="i-a9086fc4168cebac-0" n="219cd127">
            <seg n="4d2642e5">
              Herr talman! Jag ska börja med att yrka bifall till förslaget
              i betänkandet SfU7 Migration och asylpolitik .
            </seg>
            <seg n="4050a7dc">
              Herr talman! Folkpartiet vill värna asylrätten. Sverige ska föra
              en human och rättssäker flyktingpolitik. EU ska precis som Sverige
              ha en human, rättssäker och gemensam asylpolitik och öppna för
              arbetskraftsinvandring. Vi vill särskilt uppmärksamma barns asylskäl.
            </seg>
            <seg n="c77d6daf">
              Vi i Folkpartiet har av tradition ett starkt internationellt
              engagemang för flyktingar. Att ge skydd åt människor som tvingas
              fly för sina liv eller undan förföljelse är en medmänsklig skyldighet.
              Sverige ska fortsätta att ha en human flyktingpolitik. Alla som
              söker asyl ska få sin sak prövad. Men samtidigt måste fler demokratier
              ta sitt ansvar. Det är därför viktigt att Sverige fördjupar sitt
              internationella samarbete och driver på inom EU för en flyktingpolitik
              som vilar på humanitetens grund.
            </seg>
            <seg n="ee178182">
              Det är också viktigt att de flyktingar som kommer hit och får
              uppehållstillstånd tas emot på bästa möjliga sätt, att de snabbt
              får möjlighet att lära sig språket och att de snabbt får möjlighet
              att komma ut på arbetsmarknaden.
            </seg>
            <seg n="55f81f06">
              En av de åtgärder som regeringen har genomfört inom detta område
              är en reform för att skynda på nyanlända flyktingars etablering
              i Sverige, den så kallade etableringsreformen. Denna reform utvärderas
              ständigt. Det jobbas också ständigt med att förbättra reformen
              så att fler ska få möjlighet att på ett bra sätt inte bara komma
              till Sverige utan också komma in i Sverige via arbete och allt
              som det innebär i positiv möjlighet till integrering. Regeringen
              har också genomfört Sfi-lyftet för att förbättra undervisningen
              i svenska för invandrare. Regeringen har också gjort det lättare
              för människor att komma till Sverige och arbeta.
            </seg>
            <seg n="2b4e8362">
              Herr talman! De nya reglerna för arbetskraftsinvandring, som
              Folkpartiet var med och drev igenom, gör att Sverige nu har tagit
              ledningen i utvecklingen mot öppnare gränser och ökad rörlighet.
              Nu arbetar vi för att fler länder i Europa ska följa i våra steg.
              Även människor som inte är flyktingar ska kunna komma till Sverige
              och Europa. Som liberaler tror vi på idén om ökad arbetskraftsinvandring.
            </seg>
            <seg n="b95ca664">
              För att klara svensk tillväxt och välfärd i dag måste Sverige
              vara öppet för arbetskraftsinvandring.
            </seg>
            <seg n="982d4d66">
              Vi i Folkpartiet har tydligt fokus på en politik som skapar arbetstillfällen,
              gynnar tillväxt och underlättar företagande. Vi tror inte att
              en reglerad arbetskraftsinvandring står i motsats till en ökad
              sysselsättning, tvärtom. Ska företagen kunna växa måste de i vissa
              fall kunna rekrytera nyckelpersoner från utlandet, såsom exempelvis
              it-tekniker och ingenjörer. Det är därför bra att den som har
              hittat ett jobb i Sverige som han eller hon kan försörja sig på
              har rätt att flytta hit.
            </seg>
            <seg n="31271237">
              Viktigt att poängtera i sammanhanget är att anställningsvillkoren
              inte får vara sämre än vad som gäller enligt de svenska kollektivavtalen
              eller vad som är praxis inom yrket eller branschen. Vi tror på
              den svenska modellen. Därför vill vi värna den även i detta sammanhang.
            </seg>
            <seg n="acadc1de">
              Vi i Folkpartiet vill också, herr talman, att utländska studenter
              ska kunna stanna en längre tid än i dag för att kunna söka arbete
              efter avslutad utbildning. Det är viktigt för att vi i större
              utsträckning ska kunna behålla välutbildade personer i Sverige
              i stället för att de flyttar tillbaka till sina hemländer efter
              avslutad utbildning eller söker sig till andra länder där de kan
              få utlopp för sin kompetens.
            </seg>
            <seg n="005b7de9">
              Kommittén för cirkulär migration och utveckling har i sitt slutbetänkande
              föreslagit att det ska införas en möjlighet för de studenter vid
              universitet och högskola vars studier pågår minst två terminer
              att få uppehållstillstånd för en tid av sex månader efter avslutade
              studier så att de kan söka sig in på den svenska arbetsmarknaden.
            </seg>
            <seg n="61a68f10">
              Kommittén föreslår vidare att familjemedlemmar till den som har
              beviljats uppehållstillstånd för studier vid universitet eller
              högskola ska kunna beviljas arbetstillstånd. För den som har antagits
              till utbildning på forskarnivå föreslår kommittén att det ska
              införas en ny tillståndsform, uppehållstillstånd för doktorander.
            </seg>
            <seg n="be932a20">
              Vi i Folkpartiet är mycket positiva till förslagen, och regeringen
              bereder nu dessa.
            </seg>
            <seg n="50b6414d">
              Jag vill i sammanhanget också nämna att Migrationsverket har
              infört möjligheten för internationella studenter att ansöka om
              uppehållstillstånd via webben.
            </seg>
            <seg n="cd1c60e0">
              Herr talman! Nu i april har vi kunnat pricka av ytterligare en
              punkt på Folkpartiets lista över politik som vi vill genomföra.
              Vi beslutade då tillsammans med övriga partier inom Alliansen
              och Miljöpartiet att ändra formuleringen i utlänningslagen från
              synnerligen ömmande omständigheter till särskilt ömmande omständigheter
              när det gäller barn.
            </seg>
            <seg n="317acb07">
              Det är en stor framgång som kommer att leda till att fler barn,
              till exempel sådana som är födda i Sverige, får stanna här.
            </seg>
            <seg n="71689b8c">
              Det juridiska begreppet synnerligen var alltför snävt. Asylsökande
              har visserligen kunnat beviljas uppehållstillstånd även om de
              inte behöver skydd mot förföljelse. Det har dock inskränkt sig
              till väldigt allvarliga fall, exempelvis ett mycket allvarligt
              hälsotillstånd.
            </seg>
            <seg n="432a4ba9">
              Med formuleringen särskilt ömmande omständigheter kommer lagen
              inte längre att vara det nålsöga den tidigare varit. Det är en
              stor seger för oss som länge arbetat för en mer liberal asylpolitik.
            </seg>
            <seg n="34f66320">
              Men det är framför allt en seger för de barn som trots oerhört
              tuffa omständigheter vad gäller hälsa, situation i hemlandet och
              långvarig vistelse i Sverige riskerat att få avslag på sin ansökan
              om uppehållstillstånd.
            </seg>
            <seg n="541f869d">
              I sammanhanget vill jag också nämna att i det förslag till partiprogram
              som vi i Folkpartiet ska ta ställning till i höst föreslås trygga
              och lagliga vägar för dem som söker asyl. Skulle EU göra det möjligt
              för människor att söka inresevisum på en EU-ambassad i hemlandet
              och tryggt och lagligt resa hit för att söka asyl vore det ett
              stort lyft, framför allt för att människor skulle slippa den risk
              det innebär att resa med människosmugglare som inte sällan utnyttjar
              personer i en utsatt situation. Det gäller inte minst dem med
              barn.
            </seg>
            <seg n="2bf6f6f1">
              Det är också viktigt att inom EU kämpa för att ta emot fler kvotflyktingar
              genom FN-organet UNHCR. Om alla EU-länder tog emot lika många
              som Sverige skulle EU kunna ta emot 100 000 fler flyktingar per
              år. Även detta skulle särskilt gynna barn eftersom det främst
              är de utan resurser att ta sig vidare som blir kvotflyktingar.
              Detta ska vi kämpa vidare med framöver.
            </seg>
            <seg n="84fb4221">
              Men vi ska också glädja oss, främst för barnens skull, åt den
              framgång vi som sagt nått med den ändrade formuleringen i utlänningslagen
              från synnerligen ömmande omständigheter till särskilt ömmande
              omständigheter när det gäller barn.
            </seg>
            <seg n="920952cf">
              Herr talman! När det gäller frågan om förstärkning av skyddet
              för tolkar som anlitas av den svenska försvarsmakten noterar vi
              i betänkandet att Försvarsmakten den 7 mars 2013 förklarade att
              man tar sitt arbetsgivaransvar för de lokalanställda tolkarna
              i Afghanistan. Försvarsmakten har därefter överlämnat ett svar
              till regeringen om vilket stöd Sverige kan ge lokalanställd personal
              när den svenska styrkans närvaro i Afghanistan trappas ned.
            </seg>
            <seg n="c0f16ef0">
              Försvarsmakten anser att denna grupp är särskilt utsatt och att
              andra myndigheter bör överväga möjligheten att ge stöd, till exempel
              inom systemet för flyktingkvoten.
            </seg>
            <seg n="ba0f0d41">
              Frågan bereds för närvarande i Regeringskansliet.
            </seg>
            <seg n="123ccf14">
              Jag har full förståelse för och delar motionärernas önskan att
              skydda de lokalanställda tolkarna i Afghanistan. Men eftersom
              frågan bereds i Regeringskansliet bör resultatet av denna beredning
              avvaktas, och riksdagen bör därför inte göra ett uttalande i frågan
              i dag.
            </seg>
            <seg n="e985c583">
              Herr talman! Till sist ska jag göra en liten reflexion med tanke
              på en del av det som har sagts under dagens debatt. Sverige är
              ett av de länder i Europa som har starkast ekonomi, och vi har
              också relativt hög sysselsättning. Det innebär inte att den arbetslöshet
              vi har är okej. Den ska vi jobba på att minska ytterligare. Men
              om en restriktiv invandring vore en dunderkur för att förbättra
              ett lands ekonomi borde de allra flesta länder i Europa ha bättre
              tillväxt, högre sysselsättning och starkare offentliga finanser
              än Sverige. Men så är inte fallet, och det är värt att ta i beaktande.
            </seg>
          </u>
          <note type="speaker" n="4f71ccf6">
            Anf. 148 JOHAN HEDIN (C):
          </note>
          <u who="unknown" xml:id="i-1bff77253fcfc094-0" n="23314141">
            <seg n="117bce39">
              Herr talman! Det är nästan omöjligt att prata om migrationsfrågor
              utan att glida in på integrationsfrågor, och en hel del av de
              motioner som behandlas i betänkandet hänvisar till de problem
              som förknippas med integration av invandrare i Sverige.
            </seg>
            <seg n="7801f9ab">
              Jag tänkte därför använda en del av mitt anförande till att borra
              djupare i detta. Ibland sägs det att man i Sverige inte får tala
              om problemen med invandring. Det är i många stycken en obegriplig
              ansats. Det talas om invandring och integrationsproblem precis
              hela tiden, varje dag, på alla nivåer och även här i Sveriges
              riksdag.
            </seg>
            <seg n="c029a9ac">
              Frågan man måste ställa sig är dock hur man formulerar problemet.
              Det finns de som inte gillar människor från andra länder, som
              tror att människor från en viss del av världen är utrustade med
              en speciell uppsättning egenskaper och att dessa egenskaper på
              olika sätt skulle vara dåliga. De människor som tycker så söker
              naturligtvis förklaringar till allsköns samhällsproblem i invandringen,
              precis som marxister skyller alla problem på kapitalismen.
            </seg>
            <seg n="aa0ea6f2">
              Ibland lockas vi politiker att förenkla vår världsbild något
              så att den idétradition våra respektive partier har med sig ska
              upplevas som mer relevant. Ärligt talat önskar jag ibland att
              vi kunde lägga lite mer tid att hitta lösningar på våra samhällsproblem
              i stället för att leta samhällsproblem till våra lösningar.
            </seg>
            <seg n="aa0e22d8">
              Problemen med utanförskap ska inte förringas. De är mycket allvarliga
              och måste tas an med kraft, mod och nytänkande. Men låt oss kalla
              dessa problem vid dess rätta namn. Det allra viktigaste är naturligtvis
              arbetsmarknadsproblemen. Det tar genomsnittligt alldeles för lång
              tid för den som flyttar till Sverige att hitta ett jobb, och det
              leder i sin tur till en lång rad andra problem.
            </seg>
            <seg n="1d399ffa">
              Under 50- och 60-talen hade vi en väldigt framgångsrik invandring
              till Sverige. Det talades inte om integration, än mindre om integrationsproblem.
              Folk kunde komma på en fredag och börja jobba nästföljande måndag.
              Språket lärde man sig på jobbet liksom hur saker och ting funkade
              i Sverige. Det fanns en jobbarkompis att fråga. Arbetslivet blev
              en väg in för att kunna etablera sig i Sverige.
            </seg>
            <seg n="57c3cf92">
              Så är det inte riktigt längre. Ett antal förändringar på den
              svenska arbetsmarknaden har överfört rättigheter från den som
              står utanför den till dem som redan har jobb. Ekonomiprofessor
              Assar Lindbeck kallar detta för en insideroutsider-problematik.
              De som redan har jobb har makt att höja trösklarna för dem som
              står utanför.
            </seg>
            <seg n="1c719a0e">
              Detta drabbar inte bara utrikesfödda utan även ungdomar. Ungdomar
              har stora problem att ta sig in på den svenska arbetsmarknaden,
              vilket skapar utanförskap, inlåsningseffekter och sociala problem.
              Trots det har jag inte sett några motioner om att begränsa tillkomsten
              av nya ungdomar.
            </seg>
            <seg n="c9412440">
              Det finns också anledning att ha ett självkritiskt förhållningssätt
              till detta. Även om viktiga reformer genomförts i syfte att sänka
              trösklarna finns det mer kvar att göra. Alldeles oavsett är det
              varken ungdomarnas eller de nyinflyttades fel att den svenska
              arbetsmarknaden inte fungerar så som vi skulle önska.
            </seg>
            <seg n="78fe9105">
              Herr talman! De moraliska skälen att värna asylrätten är fullt
              tillräckliga. Det fruktansvärda lidande, de krigets fasor, det
              förtryck och den förföljelse som människor runt om i vår värld
              utsätts för är ofattbart.
            </seg>
            <seg n="70c34890">
              Lika ofattbart är det hur vissa kan anse att det mot bakgrund
              av hur vi har konstruerat systemen är motiverat att i tider av
              svår nöd stoppa folk som flyr för sina liv. Då får vi väl konstruera
              om systemen.
            </seg>
            <seg n="bef49485">
              Vilhelm Moberg uttryckte det så här: Asylrätten är en lag för
              civiliserade människors samlevnad, som icke får, icke kan och
              låt oss i det längsta hoppas och tro det icke skall kränkas av
              ett kulturland som Sverige.
            </seg>
            <seg n="ca367a21">
              Herr talman! Att värna det svenska är att värna öppenheten mot
              omvärlden. Rörlighet av handel och människor över gränser har
              gjort oss till det land vi är i dag och kommer att fortsätta utveckla
              oss såväl ekonomiskt som kulturellt.
            </seg>
            <seg n="ec8daece">
              Redan på vikingatiden var utbytet med omvärlden oerhört viktigt
              ibland kanske mer eller mindre frivilligt från vissa av de inblandades
              sida, ska sägas, men även sedan lag och rätt fick sitt intåg i
              samhällsbygget fortsatte utbytet över gränser att vara en absolut
              förutsättning för Sveriges kulturella och ekonomiska utveckling.
            </seg>
            <seg n="06215f7a">
              Runt år 1000 var Sigtuna något av ett politiskt, kulturellt och
              religiöst centrum, och under Olof Skötkonung, den första kristna
              svenska kungen, blomstrade staden ekonomiskt och drog till sig
              långväga gäster och bosättare, lite som Shanghai eller New York
              i dag städer som vibrerar av mångkulturalismens kraft.
            </seg>
            <seg n="19b78578">
              Fortsatt under århundradena utvecklades bland annat Hansaförbundet,
              med en handelspolitik som skulle imponera på mången Brysselbyråkrat.
              Många tyskar slog sig ned i Helsingfors, Visby, Kalmar, Norrköping
              och Nyköping.
            </seg>
            <seg n="7be44cec">
              Som centerpartist kan man ha många synpunkter på en hel del av
              Gustav Vasas politik, men en av de klokare sakerna var att han
              förde en aktiv invandringspolitik. På 1500-talet var 15 procent
              av Helsingforss invånare av utländsk härkomst rena rama massinvandringen.
            </seg>
            <seg n="ca04261e">
              Så kan man hålla på ända fram till våra dagar. Invandringen från
              till exempel Tyskland, Frankrike, Holland och Belgien lade grunden
              för den välståndsutveckling som tog fart på allvar i samband med
              de viktiga marknadsliberaliseringarna i mitten av 1800-talet,
              med bland annat avskaffande av passtvång och utökad öppenhet mot
              omvärlden för finanser, folk och företag.
            </seg>
            <seg n="c1aff2c0">
              På 1800-talet var det också många svenskar som emigrerade, främst
              till USA och Kanada. USA är intressant som invandringsland, eftersom
              landet har haft många olika omgångar när nya folkgrupper har flyttat
              dit och det är alltid den senaste folkgruppen som är ifrågasatt.
            </seg>
            <seg n="ecdc4c1f">
              Samma saker som sägs om muslimer i dag och deras påstådda olämplighet
              att finna en plats i det europeiska samhället sades i USA om irländare
              i början av 1900-talet. De upplevdes annorlunda, hade en annan
              religion och var säkerligen överrepresenterade i brottsstatistiken.
              Men de kom snabbt in i samhället. Sedan kom italienarna och var
              lika ifrågasatta.
            </seg>
            <seg n="1de9ab28">
              Lite lustigt i sammanhanget var misstron mot svenska och tyska
              immigranter till USA. Hur skulle den människa som hade växt upp
              i en auktoritär monarki som Sverige eller Tyskland kunna anpassa
              sig till det liberala samhället med konstitutionella rättigheter?
              Men de lyckades.
            </seg>
            <seg n="5f906e32">
              Det kan inte ha undgått så många politiskt intresserade att vi
              i Centerpartiet har genomfört en omfattande idéutvecklingsprocess.
              Den processen utmynnade i ett idéprogram som vi nyligen antog
              på en extrastämma. I idéprogrammet fastslår vi att Centerpartiet
              strävar efter öppna gränser, fri rörlighet samt en generös och
              human flykting- och invandringspolitik.
            </seg>
            <seg n="368e2dde">
              För ett parti som bygger sina värderingar på alla människors
              lika rätt och värde finns inget annat logiskt ställningstagande
              än att verka för en fri värld där människor kan röra sig fritt
              över gränserna. Vi tycker att det är en styrka att leva i ett
              mångkulturellt samhälle.
            </seg>
            <seg n="8210a99d">
              Människor som migrerar blir broar mellan länder, språk och kulturer.
              Sverige är ett litet, exportberoende land i ett hörn av världen.
              Vi har en enorm resurs i alla de som talar andra språk och är
              bekanta med andra länders affärskulturer, seder och sociala koder.
            </seg>
            <seg n="df46c5bf">
              Rätten att migrera, att röra sig över gränser, är en principiell
              fråga, en mänsklig frihet, som får begränsas endast på mycket
              goda grunder.
            </seg>
            <seg n="e4497dce">
              Den brittiska 1600-talsfilosofen Thomas Hobbes slog fast att
              frihet är frånvaron av hinder mot rörelsefriheten. Adam Smith,
              liberal tänkare och i många stycken ansedd som nationalekonomins
              fader, var emot alla hinder mot det fria flödet av arbetskraft.
              Nobelpristagaren von Hayek ansåg att frihet för migration är en
              av de mest accepterade och mest beundransvärda av liberalismens
              principer. Ludwig von Mises sade: Liberalen kräver att varje person
              har rätt leva hur han vill.
            </seg>
            <seg n="2f4bdfc2">
              Herr talman! Det finns orter i Sverige som hotas av avfolkning.
              Det är ett allvarligt problem, för med avfolkning blir livet tuffare
              för dem som bor kvar. När kundunderlaget för det lokala näringslivet
              försvinner får företagaren svårare att överleva, och kommunerna
              får svårare att upprätthålla kommunal service när invånarantalet
              och skatteintäkterna minskar. 234 av våra 290 kommuner hade varit
              avfolkningsorter om det inte hade varit för invandringen.
            </seg>
            <seg n="29d41c3b">
              Med fler människor i kommunen neutraliseras nedläggningshot mot
              skolor och förskolor. Livsmedelsbutiker, bensinmackar, apotek,
              snickare, bilverkstäder och tandläkare kan vara kvar på orter
              som annars skulle förlora dem.
            </seg>
            <seg n="f0cded16">
              Även på orter som inte hotas av avfolkning är migrationen till
              Sverige en lösning på ett stort och allvarligt problem: den demografiska
              utvecklingen. Vi blir inte yngre i vår del av världen, och situationen
              är ungefär densamma i hela Europa. En åldrande befolkning där
              andelen pensionärer hela tiden ökar relativt den arbetande befolkningen
              kommer till slut att befinna sig i en situation där bärkraften
              helt enkelt inte räcker till.
            </seg>
            <seg n="28dcf220">
              Redan nu är vårdsektorn i Helsingforss län beroende av invandring.
              Bland personalen är en av fyra född i ett annat land än Sverige.
              Sju av tio restauranger drivs av någon som är invandrare. En tiondel
              av systemerare och programmerare kommer från något annat land.
            </seg>
            <seg n="5bce9f35">
              Herr talman! Utan en fungerande migration stannar Sverige. Jag
              menar det bokstavligt talat: Var tredje buss- och spårvagnsförare
              är invandrare.
            </seg>
            <seg n="d5557582">
              Herr talman! Jag tror att det är viktigt att vi ser på politiken
              lite grann som med progressiva glasögon. Vi behöver se de praktiska
              problemen och de utmaningar som måste hanteras i dag. Men vi måste
              också tillåta oss att höja blicken för att se vad vi kan få i
              morgon.
            </seg>
            <seg n="8e55b2e2">
              Ett långsiktigt hållbart samhällsbygge kräver invandring till
              Sverige, precis som det har varit genom hela vår historia. All
              migrationspolitik är en ständig sammanvägning av motstående storheter.
              Den överenskommelse som vi i Alliansen har träffat med Miljöpartiet
              är en kompromiss men träffar så rätt det går under dagens förutsättningar.
            </seg>
            <seg n="6b217302">
              Vi har trots allt lyckats genomföra betydande förbättringar med
              utökade rättigheter för till exempel tillståndslösa när det gäller
              sjukvård och utbildning med särskilt fokus på barnperspektivet.
              Möjligheten till arbetskraftsinvandring erbjuder en väg för dem
              som vill satsa på en framtid i Sverige.
            </seg>
            <seg n="159dd8d6">
              Det är viktiga och värdefulla reformer som jag är mycket stolt
              över att till någon liten del ha varit med om att genomföra.
            </seg>
            <seg n="af6e17ea">
              Slutligen vill jag, eftersom detta är min sista debatt jag lämnar
              mitt uppdrag på fredag tacka talmännen, kammarkansliet, alla kolleger
              i socialförsäkringsutskottet, vännerna i Alliansen, Miljöpartiet
              och oppositionen för ett varmt välkomnande och en mycket givande
              period.
            </seg>
          </u>
          <note n="a667f1b4">
            I detta anförande instämde Gunilla Nordgren (M).
          </note>
          <note type="speaker" n="da042818">
            Anf. 149 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-9" n="a0d97c49">
            <seg n="3f88f18d">
              Herr talman! Jag känner till att Johan Hedin ersätter Fredrick
              Federley här i riksdagen. Fredrick Federley är ju en av Centerpartiets
              symboler för Stureplanscentern, ett centerparti för storstaden,
              långt ifrån det landsbygdsparti man en gång var. Jag lade också
              märke till att Johan Hedin nämnde den idéutvecklingsprocess som
              hans parti har genomfört och att man nu förespråkar öppna gränser
              man ska inte se invandringen som ett problem utan försöka hitta
              lösningar.
            </seg>
            <seg n="b00e5881">
              De lösningar som man har hittat har uppmärksammats på olika håll.
              Jag sade både i mitt anförande och i ett tidigare replikskifte
              att jag med intresse såg programmet Uppdrag granskning i Sveriges
              Television för tre veckor sedan.
            </seg>
            <seg n="6259a98b">
              Där framgick det att man till Glava, ett litet samhälle i Värmland
              med ett par hundra invånare, skickade ett par hundra flyktingar.
              Man öppnade en ny flyktingförläggning där. Inte nog med att det
              innebar ett ganska grovt missbruk av invånarnas välvilja och gästfrihet,
              utan det resulterade också i en massa ökade besvär för befolkningen,
              ökat svinn i den lokala livsmedelsbutiken och ökad allmän vantrivsel.
            </seg>
            <seg n="a94f9e11">
              Det är inget unikt, utan det är många flyktingförläggningar som
              har öppnats på landsbygden, bland annat i slott och herrgårdar.
            </seg>
            <seg n="2471b360">
              Min fråga till Johan Hedin är: Är detta en god landsbygdspolitik?
              Är det den landsbygdspolitiken vi kan förvänta oss från Centerpartiet
              i fortsättningen?
            </seg>
          </u>
          <note type="speaker" n="6ecdf870">
            Anf. 150 JOHAN HEDIN (C) replik:
          </note>
          <u who="unknown" xml:id="i-1bff77253fcfc094-1" n="23314141">
            <seg n="2e85245e">
              Herr talman! Låt mig besvara frågan så här. För ett par veckor
              sedan var jag på en liten ort i Jämtland som heter Rossön. Där
              har företagare och samhällsföreningen startat ett asylboende.
              De driver också en friförskola och en friskola. Det största hotet
              mot Rossön upplever man är avfolkningen. Deras plan är att ta
              dit intet ont anande asylsökande och sedan visa dem pimpelfiskets
              fröjder för att de ska stanna kvar i Rossön.
            </seg>
            <seg n="217c8e65">
              De behöver människor! Det är mycket god landsbygdspolitik att
              se till att det kommer folk till vårt land och det är inte trångt
              i Sverige. Som jag nämnde i mitt anförande hade 234 av våra 290
              kommuner varit avfolkningsorter om det inte hade varit för invandringen.
            </seg>
            <seg n="89625f55">
              Det finns andra siffror som jag kan hänvisa till. Invandringen
              har sett till att vi är fler i Sverige. Om jag inte minns fel
              är vi 2,4 miljoner fler i Sverige jämfört med 1945. Sedan 1945
              har 2,4 miljoner människor flyttat hit. Ungefär 1,4 miljoner har
              flyttat härifrån. I kombination med det faktum att utrikes födda
              skaffar fler barn än infödda svenskar har invandringen sedan 1945
              bidragit till att vi är fler i Sverige. Av hela ökningen med 2,4
              miljoner står invandringen för lite drygt 1,8 miljoner.
            </seg>
            <seg n="6373c04a">
              Jag vill fråga David Lång: Det är väl inget självändamål att
              vara så få som möjligt i Sverige?
            </seg>
          </u>
          <note type="speaker" n="e0d2b58b">
            Anf. 151 DAVID LÅNG (SD) replik:
          </note>
          <u who="Q5969249" xml:id="i-a35a304f0ab133f9-10" n="a0d97c49">
            <seg n="8ba9caf9">
              Herr talman! Nej, det finns det verkligen inte.
            </seg>
            <seg n="789f7cd3">
              Centerpartiet ingår ju i den allians som inte verkar se någon
              övre gräns för hur stora resurser man kan satsa på massinvandringen.
              Jag vet inte om jag ska tolka Johan Hedins svar som att man är
              inne på den linje som jag frågade Vänsterpartiets företrädare
              om tidigare, alltså om man vill transportera en massa utlänningar
              ut till olika orter i landet och sedan betala lokalinvånarna för
              att ta hand om dem. Då ska lokalinvånarna bli glada och positiva
              till massinvandringen. Är det detta som är planen?
            </seg>
            <seg n="68364829">
              Detta har knappast uppskattats någonstans där det har prövats.
              När det gäller det exempel som jag gav, Glava i Värmland, och
              många andra anser lokalbefolkningen att det medför en massa negativa
              konsekvenser. Jag tycker därför att det är ganska ansvarslöst
              att utsätta dessa människor för det. Det tyder på en bristande
              ansvarskänsla, och det är definitivt inte någon bra landsbygdspolitik.
              Hade man fört en vettig landsbygdspolitik som innebär till exempel
              satsningar på infrastruktur, företagande, samhällsservice och
              även satsningar på försvaret, som Sverigedemokraterna vill göra,
              hade det kunnat gynna landsbygden på sikt. Vi kan inte heller
              inhysa asylanter i varenda herrgård och i varenda nedlagd skola
              som finns. Det gör det inte mer attraktivt att bo på landet. Men
              det verkar tyvärr vara Stureplanscenterns politik.
            </seg>
          </u>
          <note type="speaker" n="a3149676">
            Anf. 152 JOHAN HEDIN (C) replik:
          </note>
          <u who="unknown" xml:id="i-1bff77253fcfc094-2" n="23314141">
            <seg n="919feded">
              Herr talman! Jag får en något annan bild när jag reser runt.
              Jag misstänker att det finns någon bias, ett mätfel, här. Antagligen
              blir vi inbjudna av olika personer, och antagligen träffar vi
              olika personer med olika åsikter.
            </seg>
            <seg n="15e6833b">
              Jag träffar många, framför allt centerledda kommuner, som ser
              utmaningar men också enormt stora möjligheter att möta hotet om
              avfolkning med att folk flyttar till deras orter.
            </seg>
            <seg n="43edb4ae">
              När det gäller huruvida det är en vettig landsbygdspolitik och
              skulle skrämma bort folk att det kommer dit folk från andra kulturer
              måste jag fråga: Varför skulle det skrämma bort folk att det kommer
              dit folk från andra kulturer och andra länder? De flesta som jag
              känner är glada över att göra nya bekantskaper. Man behöver medarbetare,
              man behöver lärare i skolorna, man behöver läkare på mottagningarna,
              man behöver folk i de mekaniska verkstäderna, och man behöver
              kompisar att pimpelfiska med.
            </seg>
          </u>
          <note type="speaker" n="d2ef070b">
            Anf. 153 EMMA HENRIKSSON (KD):
          </note>
          <u who="Q4953633" xml:id="i-c8da5e9f894df36d-0" n="d1e3fc43">
            <seg n="48d46863">
              Herr talman! Mänskliga rättigheter, de grundläggande rättigheterna
              till liv och att få leva det livet i säkerhet, att få leva det
              i frihet, att få vara den man är och att få leva sitt liv utifrån
              den livsåskådning som man har är grunden i svensk migrations-
              och asylpolitik.
            </seg>
            <seg n="3b655f31">
              Det är inte för att invandring i decennier har gynnat vårt land
              och byggt vårt land, det är inte för att vården skulle kollapsa
              utan en fjärdedel av alla våra läkare som är invandrare, det är
              inte för att Felix, Findus, Cloetta, Zoegas eller ens favoriten
              Marabou mjölkchoklad inte skulle finnas om det inte hade varit
              för invandrarna som har byggt dessa i grunden mycket svenska företag,
              det är inte för de 35 miljarder av vår bnp 2006 som kom från de
              småföretag som drevs av personer som har invandrat till vårt land,
              och det är inte ens för att vart åttonde företag drivs av en invandrare
              eller för att det är just dessa företagare som är bäst på att
              anställa fler.
            </seg>
            <seg n="73bf4493">
              Nej, svensk migrations- och asylpolitik utgår inte från vad vi
              har att vinna, fast vi har mycket att vinna, utan den utgår från
              mänskliga rättigheter.
            </seg>
            <seg n="73e92980">
              Inte ett ord om mänskliga rättigheter kan man höra när man lyssnar
              på Sverigedemokraterna. Jag förstår varför, därför att om Sverigedemokraterna
              skulle nämna de mänskliga rättigheterna skulle det vara i varje
              förslag som de lägger fram där de vill att vi bryter mot de mänskliga
              rättigheterna.
            </seg>
            <seg n="c8f06494">
              Rätten till liv väger fjäderlätt när de i andra vågskålen lägger
              in kravet på identitetshandlingar eller att resan hit har ordnats
              av en smugglare.
            </seg>
            <seg n="eac63128">
              Min fråga till Sverigedemokraterna blir: I vilka andra fall ska
              en persons mänskliga rättigheter styras av en annan persons brottsliga
              gärningar?
            </seg>
            <seg n="5dfb0b99">
              För Sverigedemokraterna är rätten till hälsa någonting som kan
              offras helt utan en blinkning. Papperslösa och gömda hoppas man
              kunna röka ut ur landet, oavsett vilket lidande och vilket mänskligt
              pris som kommer att få betalas.
            </seg>
            <seg n="44adc1c2">
              David Lång hänvisar i sitt anförande till grannländer. Men han
              undviker mycket noga att nämna att det är just dessa grannländer
              som har fått Sverige att framstå i ganska pinsam dager, där vi
              har varit ett av få länder som faktiskt inte har upprätthållit
              den mänskliga rättigheten om rätt till vård.
            </seg>
            <seg n="569e80d0">
              Jag och Kristdemokraterna är mycket glada över att vi nu tar
              de välbehövliga beslut som vi länge har jobbat för, nämligen att
              vård ska vara någonting som vi i Sverige upprätthåller oavsett
              andra omständigheter.
            </seg>
            <seg n="3178869e">
              Jag är glad över att Fredrik Lundh Sammeli började debatten med
              att påminna oss om den goda gärning som Raoul Wallenberg gjorde
              när han stod upp för de mänskliga rättigheterna. Han visade att
              en person kan göra skillnad. Det förtjänar verkligen att påminnas
              om.
            </seg>
            <seg n="9a295e98">
              När stöveltrampens vibrationer spred sig över Europa var det
              framför allt enskilda personers civilkurage, tillsammans med stater,
              som gjorde att människoliv kunde sparas.
            </seg>
            <seg n="cd653020">
              Detta är inte mindre viktigt i dag när röster i Europa återigen
              höjs i toner som är främlingsfientliga. Tvärtom ger det oss ännu
              större ansvar både som stat och som enskilda. Vi som politiker,
              pensionärer, pappor, publicister, pappersarbetare vilken privatperson
              som helst har möjlighet att göra skillnad, och vi behöver göra
              skillnad. Det är bara då och bara så som vi kan sätta stopp för
              främlingsfientligheten.
            </seg>
            <seg n="0be6a6f6">
              Sverigedemokraterna står för främlingsfientlighet. Vi står för
              att upprätthålla de mänskliga rättigheterna.
            </seg>
            <seg n="e9c932da">
              Herr talman! Kristdemokraterna har under många år, långt innan
              jag kom in i Sveriges riksdag, arbetat för förändringar av migrationspolitiken,
              förändringar som vi nu i regeringsställning är med och genomför
              och fortsätter att genomföra på område efter område. Det är för
              att synsättet har ändrats från att det är den närmaste budgeten
              som styr till att det är de mänskliga rättigheterna som styr.
              Sverige blir mer generöst, humant och rättssäkert med vår migrationspolitik
              samtidigt som vi bygger ett bättre Sverige och en bättre värld.
            </seg>
            <seg n="fcdcc755">
              Vi har tidigare i debatten hört företrädare från de andra allianspartierna
              i regeringen tillsammans med företrädare från Miljöpartiet berätta
              om fler av de viktiga förändringar som vi genomför, har genomfört
              eller är på väg att genomföra. Det handlar om hur vi ändrar lagen
              så att vård och skolgång ska bli en rättighet också för den som
              lever gömd och hur barns rättigheter ska stärkas. Det handlar
              också om att vi ska se över hur barnkonventionens rättsstatus
              ska kunna bli starkare. Därför tänker jag inte uppehålla mig längre
              vid det.
            </seg>
            <seg n="5b8820bd">
              Herr talman! I stället vill jag avsluta med att lyfta fram familjen.
              Familjen har nämligen en otroligt viktig ställning för oss människor.
            </seg>
            <seg n="41815198">
              Redan när den dåvarande socialdemokratiska regeringen ändrade
              familjebegreppet i lagstiftningen och tog bort den möjlighet som
              tidigare fanns att återförenas med sina närmaste anhöriga protesterade
              vi kristdemokrater, och vi har fortsatt att göra det genom att
              skriva motioner här i Sveriges riksdag år efter år sedan dess.
              Den kampen kommer vi att fortsätta föra.
            </seg>
            <seg n="8701dab9">
              Vi har inte nått ända fram än på det området, men vi fortsätter
              att föra kampen. Vi vet nämligen hur viktig familjen är för oss
              människor.
            </seg>
            <seg n="412df0bc">
              Klockan är nu strax före sju på kvällen en tid då många familjer
              sitter tillsammans vid middagsbordet. Man kanske hjälper sina
              äldre tonårsbarn med läxorna. Man kanske läser en saga för ett
              mindre barn. De som har utflyttade barn kanske passar på att hälsa
              på sin äldre förälder. Eller hur många sitter inte i kväll och
              hjälper någon förälder med deklarationen? Familjen är viktig hela
              livet, och det är viktigt att kunna återförenas med sina närmaste
              även om det har funnits en period i livet då beroendet inte har
              varit riktigt lika starkt. Vi kristdemokrater kommer att fortsätta
              verka för att vi inför en sista-länken-bestämmelse.
            </seg>
            <seg n="c1a5ac57">
              Herr talman! Det finns många viktiga delar i det här betänkandet,
              och jag yrkar bifall till förslaget i det.
            </seg>
            <seg n="e53629ce">
              (Applåder)
            </seg>
          </u>
          <note n="a667f1b4">
            I detta anförande instämde Gunilla Nordgren (M).
          </note>
          <note type="speaker" n="b7d7374b">
            Anf. 154 FREDRIK LUNDH SAMMELI (S) replik:
          </note>
          <u who="unknown" xml:id="i-6ef9b9210e0ad20b-4" n="f683fafd">
            <seg n="65a6dbb8">
              Herr talman! Vi har haft många långa debatter och diskussioner
              i den här konstellationen på migrationspolitikens område sedan
              2010. En fråga har vi gång på gång kommit tillbaka till, nämligen
              begreppet synnerligen ömmande omständigheter.
            </seg>
            <seg n="508705f0">
              Jag har många gånger varit tydlig med att vi tycker att det har
              tolkats för strikt. Det var inte vad lagstiftaren menade. Det
              behövs en förändring för att öka möjligheten för Migrationsverket
              att göra undantag i specifika fall. Det är bra att ni nu har aviserat
              att ni är beredda att röra er ett steg framåt, för vi har funderat
              på hur det kan vara så att det finns en fråga där det i debatten
              finns en stor enighet men där det fortfarande inte sker någon
              förändring. Jag är dock besviken på att ni inte vågade gå hela
              vägen.
            </seg>
            <seg n="ecdc7f63">
              Mina frågor till Emma och Kristdemokraterna är: Är ni nöjda med
              den avgränsning till barn som nu ska ske? Varför är den avgränsningen,
              när vi nu ändrar begreppet, så viktig? Varför ska det behöva ta
              ett år att landa och säkerställa att vi här i riksdagen kan fatta
              ett beslut som en stor del av partierna här inne har sagt att
              de vill genomföra?
            </seg>
          </u>
          <note type="speaker" n="539d7aaf">
            Anf. 155 EMMA HENRIKSSON (KD) replik:
          </note>
          <u who="Q4953633" xml:id="i-c8da5e9f894df36d-1" n="d1e3fc43">
            <seg n="ecbd5cd6">
              Herr talman! Att Kristdemokraterna nu får möjlighet att genomföra
              den förändring vi har arbetat för ser jag självklart som någonting
              väldigt positivt. Vi kristdemokrater har särskilt pekat ut barnens
              situation i migrationsprocessen att det är just för barn det är
              extra viktigt att förändra lagstiftningen, så att man kan göra
              en vidare tolkning och ta lite bredare hänsyn till de omständigheter
              som gäller för barn. Det är för att barn har en annan ställning.
              Barn är inte ansvariga för den situation de befinner sig i.
            </seg>
            <seg n="251a4df6">
              Vårt krav har varit att man ska ändra från synnerliga skäl till
              särskilda skäl just när det gäller barn. Det betyder dock inte
              att vi på alla andra områden tycker att lagstiftningen är tillräcklig
              i dag. Där andra partier har ropat efter att vidga undantagen,
              så där lite mer luddigt som det ändå blir när man ändrar från
              synnerliga till särskilda, för att komma till rätta med situationer
              som är specifika har vi kristdemokrater i stället efterfrågat
              de specifika förändringarna.
            </seg>
            <seg n="d3b6553a">
              En sådan situation, som brukar nämnas, är den jag talade om i
              mitt anförande, alltså sista länken när det är en ensam anhörig
              kvar i det forna hemlandet som vill kunna komma hit och återförenas
              med sina anhöriga. Det är en specifik situation, vi kan förutse
              den och vi borde i lagstiftningen kunna åtgärda den specifikt,
              så att det blir rättssäkert. Den möjligheten var det en gång i
              tiden Socialdemokraterna som begränsade. Jag är glad om Socialdemokraterna
              har ändrat sig också på den punkten.
            </seg>
          </u>
          <note type="speaker" n="31df8333">
            Anf. 156 FREDRIK LUNDH SAMMELI (S) replik:
          </note>
          <u who="unknown" xml:id="i-6ef9b9210e0ad20b-5" n="f683fafd">
            <seg n="339c54c1">
              Herr talman! Barn väljer inte att bli migranter. Det är ett jätteviktigt
              perspektiv i hela debatten, diskussionen och utformandet av politiken.
              Det är också så att barnkonventionen behöver bli lag. Det har
              hänt väldigt mycket i Sverige under de år vi har haft barnkonventionen,
              men det är också så att mer behöver hända. Jag hoppas att vi kan
              se det bli verklighet framöver.
            </seg>
            <seg n="ea720485">
              Det är också så från vårt håll att vi är väldigt tydliga med
              att praxis kring barn i migrationspolitiken behöver mildras. Jag
              har dock också uppfattat i diskussionen och samtalen här i kammaren,
              på seminarier och möten runt om där vi tillsammans har fått möjlighet
              att diskutera migrationspolitik att jag och du har delat uppfattningen
              att begreppet synnerligen ömmande omständigheter behöver ändras.
              Jag har trott att det har varit i den breda omfattningen, alltså
              att det inte är avgränsat till endast barn.
            </seg>
            <seg n="f3c2d095">
              Utifrån det vill jag ändå veta: Är det detta ni lägger fram?
              Är det detta du och Kristdemokraterna har drivit? Då har jag helt
              missuppfattat de senaste årens diskussion, där jag har trott att
              vi har stått sida vid sida i att göra den breda förändring regeringen
              nu inte genomför.
            </seg>
          </u>
          <note type="speaker" n="2c683184">
            Anf. 157 EMMA HENRIKSSON (KD) replik:
          </note>
          <u who="Q4953633" xml:id="i-c8da5e9f894df36d-2" n="d1e3fc43">
            <seg n="3dfcfba1">
              Herr talman! I så fall har nog Fredrik Lundh Sammeli inte riktigt
              lyssnat, för när vi har pratat om de förändringar vi vill göra
              och när det har handlat om förändringen från synnerliga till särskilda
              har vi hela tiden sagt att det ska gälla barn. När det gäller
              barn är det nämligen viktigt att det finns en vidare tolkning,
              för det finns så mycket olika saker man inte kan förutse.
            </seg>
            <seg n="8a1b0159">
              När andra partier har efterfrågat den bredare förändringen i
              situationer som går att förutse har vi i stället efterfrågat den
              specifika lagförändringen att familjer ska kunna återförenas så
              att gamla föräldrar ska kunna tillbringa sin sista tid med sina
              anhöriga. Det är en situation som är specifik, som går att förutse
              och som det går att ta hänsyn till i lagstiftningen så att det
              inte råder någon rättsosäkerhet och så att det inte blir beroende
              på hur gammal eller hur sjuk, halt eller lytt föräldern är. Det
              är i stället familjerelationen i sig som är så viktig att vi ska
              kunna genomföra en förändring på området.
            </seg>
            <seg n="eada0d5a">
              Vi har inte nått ända fram i frågan, men givet hur många förändringar
              från Kristdemokraternas migrationspolitiska program vi redan har
              fått igenom hyser jag gott hopp om att vi så småningom kommer
              att nå fram i den frågan också.
            </seg>
            <seg n="b7fea52a">
              Jag är väldigt glad att Socialdemokraterna har en helt annan
              ton i debatten i dag och att man har kommit fram till att barnkonventionen
              ska införas i svensk lagstiftning. Den förändringen kom inte omedelbart,
              men den har kommit. Det är viktigt. Det är helt andra toner från
              Socialdemokraterna i dag än från den migrationsminister från Socialdemokraterna
              som stod och sade att det skulle vara en humanitär katastrof om
              barn med uppgivenhetssyndrom skulle stanna i Sverige. Jag är glad
              att den förändringen har kommit. Det är viktigt för debatten här
              i kammaren, men det är framför allt viktigt för vårt land.
            </seg>
          </u>
          <note type="speaker" n="76ed6584">
            Anf. 158 EVA-LENA JANSSON (S):
          </note>
          <u who="Q3374622" xml:id="i-350c1cb6a8442eb0-0" n="2a06c1af">
            <seg n="7eded468">
              Herr talman! Jag kan påminna Emma Henriksson om att synnerligen
              ömmande omständigheter var någonting Kristdemokraterna lyfte fram
              som en lösning på frågan även när fallet Ganna var uppe för diskussion.
              Det handlade väl alltså inte bara om barn, för Ganna är betydligt
              äldre än vad ett barn är.
            </seg>
            <seg n="a2e46753">
              Jag tänkte lyfta fram lite frågor kring ordning och reda på arbetsmarknaden
              utifrån frågan om arbetskraftsinvandring. Precis som Fredrik Lundh
              Sammeli har talat om välkomnar vi arbetskraftsinvandring, men
              vi har också lyft upp de problem vi ser på arbetsmarknaden.
            </seg>
            <seg n="bdcdf393">
              Vi har skrivit i vår motion att vi vill ha ordning och reda.
              Jag har här i talarstolen i riksdagen tidigare debatterat med
              migrationsminister Tobias Billström om en förändring i dagens
              regelverk eftersom vi nu har sett hur människor utnyttjas gång
              på gång, och gång på gång.
            </seg>
            <seg n="20df3d85">
              I utskottsbetänkandet från den borgerliga majoriteten tillsammans
              med Miljöpartiet lyfte man fram att det är någonting som man ska
              se över. Men det har inte kommit något lagförslag trots att migrationsministern
              så sent som i januari stod och utlovade att det skulle komma en
              förändring.
            </seg>
            <seg n="93431a01">
              Man kan också läsa en debattartikel från när det var som hårdast
              och vi såg skandalerna med skogsarbetarna från Kamerun. Vi har
              även sett hur bärplockare utnyttjats. Vi har sett vad vi nästan
              kan kalla jobbtrafficking inom branscherna där Hotell och Restaurang,
              Transport och Byggnads verkar.
            </seg>
            <seg n="861ac624">
              Då lovade Billström att stoppa det han kallade slavkontrakten.
              Maria Ferm från Miljöpartiet var jättehårt ute och sade: Vi kommer
              att ställa de kraven. Vad ledde det till? Nada, ingenting. Vi
              har inte sett någon effekt.
            </seg>
            <seg n="19a49a45">
              Min fråga var varför man inte stod bakom dessa frågor. Har inte
              Hans Backman, som har stått här i talarstolen och talat om den
              svenska modellen och att hålla sig till svenska kollektivavtal,
              sett effekterna av bindande kontrakt?
            </seg>
            <seg n="4f382afe">
              Är det inte viktigt att ni gör någonting åt detta? Varför tvekar
              ni? Är det den delen där Centerpartiet tidigare sade att det skulle
              öppna den svenska arbetsmarknaden för lönekonkurrens? Är det därför
              ni inte vill säkerställa att de som kommer till Sverige får jobba
              på svenska villkor?
            </seg>
            <seg n="883c59f4">
              Vi kommer senare i vår att både diskutera sanktionsdirektivet
              och genomföra sanktionsdirektivet mot arbetsgivare. Men det löser
              inte frågan alls. Vi talar om att vi vill ha ordning och reda
              på arbetsmarknaden och bindande anställningskontrakt.
            </seg>
            <seg n="f16aaca7">
              Vi har lyft upp frågor om att Migrationsverket måste få i uppdrag
              att följa upp de ansökningar om arbetstillstånd som de beviljar
              och säkerställa att rätt avtal gäller. Det är nödvändigt med förhandskontroll
              av arbetsgivarna och sanktionsmöjligheter mot de företag som missbrukar
              systemet. Arbetstillstånden ska vara rättsligt bindande med lägsta
              nivå så att det inte går att få ett tillstånd beviljat och sedan
              omförhandla till väsentligt sämre villkor.
            </seg>
            <seg n="bac7a8a1">
              För dem i socialförsäkringsutskottet som inte tagit del av en
              väldigt bra rapport från Hotell- och Restaurangfacket kan jag
              rekommendera den. Den heter Till vilket pris som helst en uppföljning
              av arbetskraftsmigranternas villkor i hotell- och restaurangbranschen
              .
            </seg>
            <seg n="3ae2c735">
              Jag ska citera några delar därifrån. Liten indisk restaurang
              med fyra anställda hade fått nio ansökningar beviljade och hade
              ytterligare fyra ansökningar liggande hos Migrationsverket. Arbetsgivaren
              hävdade att de nio personerna ännu inte kommit till Sverige. På
              frågan vad han tänkte göra om de verkligen kom fick vi svaret:
              Vi kanske ska ha öppet lite längre eller de kanske ska syssla
              med reklam. Till företaget fanns ytterligare ett företag kopplat
              med samma situation.
            </seg>
            <seg n="9b60fc7c">
              Detta var ett företag. Det finns naturligtvis fler exempel. Arbetsgivaren
              på restaurang Z har uttryckt att personalen man anställt via Migrationsverket
              är flexibla och tillgängliga. Det syns om inte annat i övertidsmåttet
              där Omar på tre månader arbetat 60 timmar övertid. Ni känner säkert
              till arbetstidslagen.
            </seg>
            <seg n="f67caa3f">
              Det finns exempel efter exempel. Det man pekar på från Hotell-
              och Restaurangfacket är att anställningserbjudanden måste bli
              bindande, att det måste finnas tydliga sanktionsmöjligheter och
              att arbetstagarna inte ska riskera utvisning.
            </seg>
            <seg n="bbd41c97">
              Johan Hedin har här förtjänstfullt stått och förklarat varför
              det är bra med arbetskraftsinvandring. Men vad han inte förklarade
              är varför vi har en lagstiftning som straffar de arbetstagare
              som försöker påvisa att de utnyttjas. Den enda som i dag straffas
              är den enskilde som påpekar att den inte har den uppgivna lönen.
              Då kan den personen bli utkastad, och arbetsgivaren kan ta in
              någon ny.
            </seg>
            <seg n="a85aac40">
              Jag har en fråga till Eva Lohman, Hans Backman, Emma Henriksson
              och även Johan Hedin. Jag hade tänkt ställa frågan till Maria
              Ferm, men hon är inte här. Varför vill ni inte göra någonting
              åt detta? Är ni verkligen nöjda med att människor kommer till
              Sverige och utnyttjas på det sätt som sker i dag? Om ni inte är
              nöjda, varför gör ni inte någonting åt det?
            </seg>
            <seg n="8aa6259d">
              Redan i januari har den här frågan påtalats. Den påtalades förra
              året. Jag var ganska säker på att ni också uttryckte att det inte
              ska se ut så här på svensk arbetsmarknad när man visade upp fallen
              från Kamerun. Till exempel sade Tommy Andersson, som är avtalssekreterare
              på GS-facket: Det är ren människohandel vi pratar om här.
            </seg>
            <seg n="3df3e346">
              Vi tycker att det är viktigt att upprätthålla ordning och reda
              på arbetsmarknaden. Vi vill inte neka människor att komma hit
              om det finns arbete. Däremot är vi väldigt säkra på att de inte
              ska komma hit och utnyttjas.
            </seg>
            <seg n="bf051182">
              Svenska kollektivavtal ska gälla på svensk arbetsmarknad. Om
              ni säger att ni står upp för svenska kollektivavtal, varför agerar
              ni inte? Varför ser ni så nöjda ut när den här situationen i dag
              råder på svensk arbetsmarknad?
            </seg>
            <seg n="432df9f0">
              Herr talman! Med detta tackar jag för ordet i den här debatten.
            </seg>
          </u>
          <note type="speaker" n="819b58ca">
            Anf. 159 HANS BACKMAN (FP) replik:
          </note>
          <u who="Q5563650" xml:id="i-a9086fc4168cebac-1" n="219cd127">
            <seg n="9e78199e">
              Herr talman! Tack, Eva-Lena Jansson, för inlägget om arbetskraftsinvandring.
              Det är glädjande att vi är överens om att det i grund och botten
              är bra med arbetskraftsinvandring. Självklart vill vi i Folkpartiet
              och samtliga allianspartier se en bra ordning för hur det fungerar
              för dem som kommer hit och arbetar.
            </seg>
            <seg n="8e9b805c">
              Vi står bakom att kollektivavtal ska gälla. Det har vi lagt fast
              och sagt. Det jobbas också med frågan att hitta vägar för att
              i större utsträckning ålägga arbetsgivare ansvaret att verkligen
              leva upp till de villkor som ska gälla på arbetsmarknaden.
            </seg>
            <seg n="04975949">
              Det arbetas med förslag på att säkerställa att den som är arbetstagare
              får ett större skydd och större möjlighet att få sin rätt om den
              råkar ut för en oseriös arbetsgivare.
            </seg>
            <seg n="3b493d0c">
              Det är lätt när man debatterar arbetskraftsinvandring att man
              hamnar i just att man hittar och tittar på problemen, och det
              ska vi göra. Men under de senaste åren har det utfärdats en väldig
              massa arbetskraftsinvandringstillstånd i Sverige, 60 000, och
              de allra flesta av dem har fungerat bra.
            </seg>
            <seg n="80bb7499">
              Bland annat har vi fått hit it-ingenjörer. Vi har verkligen fått
              hit människor som vi behöver ha för att våra företag på ett bra
              sätt ska kunna verka i den moderna, globaliserade ekonomin. Det
              är vikigt att se båda delarna.
            </seg>
            <seg n="90408a88">
              Vi ska vara öppna för arbetskraftsinvandringen. Vi ska vara medvetna
              om att väldigt mycket fungerar bra. De problem som finns ska vi
              självklart fortsatt arbeta för att stävja. Vi vill inte heller
              ha oseriösa arbetsgivare som utnyttjar människor. Det är för oss
              främmande.
            </seg>
          </u>
          <note type="speaker" n="98ec9a43">
            Anf. 160 EVA-LENA JANSSON (S) replik:
          </note>
          <u who="Q3374622" xml:id="i-350c1cb6a8442eb0-1" n="2a06c1af">
            <seg n="538fc282">
              Herr talman! Om det är främmande för Hans Backman att människor
              utnyttjas kan man också ändra regelverket för att komma till rätta
              med det.
            </seg>
            <seg n="eab72e63">
              Jag tror att Hans Backman är organiserad i fackförbundet ST,
              som tillhör tjänstemannaorganisationen TCO. TCO har varit jättetydligt
              med vad som krävs för att ändra detta.
            </seg>
            <seg n="02d1126f">
              Mitt tips till Hans Backman är att ta kontakt med TCO. Jag tror
              att TCO har ganska bra förslag i frågan, om han inte litar på
              Socialdemokraterna.
            </seg>
            <seg n="aca02923">
              När det gäller de 60 000 är merparten tyvärr inte it-tekniker.
              Jag tror att det var 6 0007 000 bärplockare från Thailand. Jag
              vet inte om alla skulle skriva under på att det har varit en lycklig
              affär för många av de bärplockarna.
            </seg>
            <seg n="ffb32a15">
              Vi har fått läsa om hur de har utnyttjats. Vi har läst om och
              sett reportage om hur de som kommit från Kamerun har utnyttjats.
              Vi har sett alla de personer som i dag kör omkring i lastbilar
              och lever i lastbilar under vedervärdiga förhållanden.
            </seg>
            <seg n="c4274fcc">
              Vi möter sådana människor i beskrivningarna i rapporten från
              Hotell- och Restaurangfacket där arbetskraft på restauranger bor
              i källare och utnyttjas som slavar. Detta sker i Sverige i dag.
              Det man gömmer sig bakom är att det finns ett ihåligt regelverk
              för arbetskraftstillstånd.
            </seg>
            <seg n="12e39126">
              Det är uppenbart att man inte ser de problemen. Man säger att
              det är en så lyckad reform att vi inte behöver bry oss om lite
              småfläckar. Om det är så lyckat, gör då någonting åt problemen!
              Det tycker jag att Hans Backman borde göra. Det var också därför
              jag sade det i mitt anförande.
            </seg>
          </u>
          <note type="speaker" n="1ad03329">
            Anf. 161 HANS BACKMAN (FP) replik:
          </note>
          <u who="Q5563650" xml:id="i-a9086fc4168cebac-2" n="219cd127">
            <seg n="30037cf3">
              Herr talman! Vi ska självklart inte blunda för de problem som
              finns med exempelvis bärplockare. Men vi måste också lyfta fram
              att det finns väldigt många goda exempel som både de som kommer
              hit och jobbar och Sverige som land tjänar på.
            </seg>
            <seg n="05ba01ec">
              När det gäller TCO är jag inte själv medlem. Jag har däremot
              väldigt mycket kontakter med TCO. Jag har nyligen diskuterat möjliga
              vägar för att finna sätt att få ett bättre fungerande system som
              säkerställer arbetstagarnas rättigheter när de kommer till Sverige
              och också arbetsgivarnas skyldigheter. Jag är fullt öppen för
              att fortsätta dessa diskussioner. Det är vi alla i Alliansen.
              Det är viktigt för oss.
            </seg>
            <seg n="0f105a01">
              När det gäller bärplockarna har vi, vilket också står i betänkandet,
              infört nya riktlinjer som gäller arbetstillstånden för personer
              från länder utanför EU. Det innebär bland annat krav på garanterad
              lön också när det är ont om bär och att bärföretaget ska kunna
              visa att förutsättningar finns för att organisera arbetet när
              det gäller mat, logi och transportmedel.
            </seg>
            <seg n="73efbcc4">
              Anställningsvillkoren ska vara på minst samma nivå som i svenska
              kollektivavtal eller vad som är brukligt inom yrket eller branschen.
            </seg>
            <seg n="b5b08dcf">
              Arbetet ska erbjudas i sådan omfattning att lönen är minst 13
              000 kronor i månaden före skatt. Det gäller även för en som arbetar
              deltid. Arbetsgivaren ska visa att lön har betalats ut till tidigare
              bärplockare och redovisa hur företaget klarar av att betala den
              erbjudna månadslönen även vid dålig tillgång på bär eller i de
              fall arbetstagaren inte klarar av att plocka bär motsvarande den
              erbjudna månadslönen.
            </seg>
            <seg n="711f2b2e">
              Självklart ska vi titta på problemen. Inte minst när det gäller
              frågan om bärplockare är det viktigt att vi säkerställer arbetstagarnas
              villkor så att de kan vara goda.
            </seg>
          </u>
          <note type="speaker" n="367b5c0d">
            Anf. 162 EVA-LENA JANSSON (S) replik:
          </note>
          <u who="Q3374622" xml:id="i-350c1cb6a8442eb0-2" n="2a06c1af">
            <seg n="ea87ba46">
              Herr talman! Om man tycker att frågan är viktig och tar den på
              allvar vi kan plocka ut olika delar av arbetsmarknaden är det
              centrala om arbetstillstånden är rättsligt bindande. Är det fråga
              om ett anställningsavtal som är rättsligt bindande, eller är det
              bara ett erbjudande som innebär att det kan bli något annat när
              man väl har kommit hit? Man kan låtsas vara en god arbetsgivare
              och skriva upp lönen när Migrationsverket hör av sig, så att det
              finns papper på det.
            </seg>
            <seg n="a27af25e">
              När vi vet att dessa missbruk förekommer finns det ett antal
              frågor att ta itu med. Det är inte svårt att agera. TCO, LO med
              flera har ju agerat och reagerat på detta. Om Hans Backman inte
              litar på Socialdemokraterna, Vänsterpartiet eller några andra
              partier här i Sveriges riksdag, fine, men lita gärna på de fackliga
              organisationerna som har sett de här problemen på arbetsmarknaden
              länge och vill göra något åt dem!
            </seg>
            <seg n="29218192">
              Vi vill göra något åt detta nu inte se hur svensk arbetsmarknad
              bryts upp, där människor från andra länder får sämre villkor och
              sämre arbetsmiljö och utnyttjas på svensk arbetsmarknad. Vi står
              upp för den svenska modellen. Svenska kollektivavtal och svenska
              löner ska gälla för alla på den svenska arbetsmarknaden.
            </seg>
          </u>
          <note type="speaker" n="348fa36d">
            Anf. 163 ANN-BRITT ÅSEBOL (M):
          </note>
          <u who="Q4991079" xml:id="i-8f95d8e6d4d9b7f6-0" n="bfb1f536" next="i-761afba7b7875747-0">
            <seg n="1193df50">
              Herr talman! Jag vill berätta historien om Kosta. Kosta kommer
              från Bulgarien. Under de senaste åren har han kommit till norra
              Uppland tillsammans med sin familj med sina barn och sin fru.
              Vad gör han då i norra Uppland? Jo, han är här under bärsäsongen
              för att plocka bär. Han har genom åren fått många svenska vänner
              just i de trakter där han är. De träffas hemma hos varandra även
              om Kostas svenska hem är ett tält. Hans barn leker med svenska
              barn och har blivit ganska duktiga på att tala svenska. När familjen
              har varit här under bärsäsongen åker de tillbaka hem till Bulgarien
              för att sedan återvända till Sverige nästkommande höst. På vintern
              beger sig Kosta till Spanien eller Italien och plockar frukt.
            </seg>
            <seg n="ac6463bc">
              Kosta är ett bra exempel på den fria rörligheten för EU-medborgare,
              och han är ett mycket bra exempel på dem som kommer hit och hjälper
              oss att plocka våra bär. Vi behöver denna arbetskraft. Tänk, det
              är bara 5 procent av alla bär i våra skogar som blir plockade.
              Bärindustrin behöver fler sådana som Kosta.
            </seg>
            <seg n="2bcd10e5">
              För ett par veckor sedan deltog jag i en temadag om bärplockning
              som anordnades av Nedre Dalälvens intresseförening och Leader
              Nedre Dalälven. Medverkande under dagen var bland andra företrädare
              för stora skogsbolag och mindre skogsägare, bärindustrin, kommunföreträdare
              och polisen. Man diskuterade just bärplockarnas situation med
              utgångspunkt i de uppmärksammade händelserna i norra Uppland och
              i gränstrakterna mot mitt hemlän Dalarna och Gästrikland under
              sommaren 2012, då många utländska bärplockare samlades för att
              plocka bär men blev missnöjda över dålig skörd och dåliga förhållanden.
            </seg>
            <seg n="2d9ff17a">
              Dagen gick i ett positivt tecken. De stora skogsbolagens företrädare
              menade att vi behöver vara fler ute i skogen, inte färre, för
              att öka förståelsen för skogen. Man sade också att allmänhetens
              besök i skogen sedan 1970-talet har minskat med uppemot 30 procent.
              Bären i skogen är en del av vår biobaserade samhällsekonomi.
            </seg>
            <seg n="07ce1643">
              Vi är i Sverige stolta över vår allemansrätt, som inte finns
              någon annanstans i världen. Den ger oss möjlighet att vistas i
              skogen och att plocka bär och svamp, men vi har också en skyldighet
              att lämna skogen i gott skick. Skogen bör vara öppen, och vi ska
              inte bomma igen den. Vi ska se till att vi både får och ger andra
              ordentlig information om allemansrätten och vad den innebär.
            </seg>
            <seg n="0b2b3e17">
              Men varför gick det då så snett för många av Kostas landsmän
              då de var här förra året, och vad kan vi göra för att förhindra
              det? Det var också en av de frågor som togs upp på temadagen.
              Det fanns många tankar och idéer om detta hos deltagarna. Ett
              skogsbolag hade sett till att arrangera läger med ordnade sanitära
              förhållanden. Polisen var ute i förebyggande syfte och hade uppsökande
              information men skulle gärna vilja ha mer samarbete med andra
              aktörer då de också gjorde kontroller. Uppsökande verksamhet bedrevs
              också från Arbetsmiljöverket.
            </seg>
            <seg n="8b3a2616">
              Ett av de problem som gjorde att så många utländska bärplockare
              inte lyckades plocka några bär var helt enkelt att de var här
              för tidigt på säsongen och att det dessutom var ett dåligt bärår
              med ca 25 procent sämre skörd än tidigare år.
            </seg>
            <seg n="af5f3c3b">
              Sammantaget var dock det besked som kom ut av denna temadag att
              de utländska bärplockarna behövs för bärindustrin och att vi alla
              på olika sätt kan hjälpa till att se till att de får drägliga
              förhållanden när de kommer hit.
            </seg>
            <seg n="7edb1596">
              De allra flesta bäruppköpare är mycket seriösa, men vi måste
              stävja de oseriösa. Och skogen ska locka till besök även av oss
              svenskar.
            </seg>
            <seg n="fc6b42ac">
              Arbetskraftsinvandringen är viktig och vitaliserar arbetsmarknaden.
              Där har Kommittén för cirkulär migration och utveckling diskuterat
              olika möjliga lösningar. Genom ett regleringsbrev 2013 ska Migrationsverket
              särskilt redovisa insatser för att upptäcka missbruk av regler.
              Det är ju av yttersta vikt att missförhållanden för invandrad
              arbetskraft motverkas. Och reglerna har kommit att förändras när
              det gäller människor som kommer hit från tredje land.
            </seg>
            <seg n="24cbc04f">
              Herr talman! Jag är glad över den överenskommelse som regeringen
              har slutit med Miljöpartiet när det gäller arbetskraftsinvandring,
              för migration är positivt och bidrar till ett rikare samhälle.
            </seg>
            <seg n="97d0584a">
              I Sverige har vi uteslutande ett efterfrågestyrt system, och
              arbetsgivare rekryterar den personal från utlandet som inte går
              att få i Sverige. För det är ju ändå arbetsgivarna som vet vilka
              kompetenser som behövs. Det är då också viktigt att våra svenska
              anställningsvillkor och försäkringsskydd följs.
            </seg>
            <seg n="652802c6">
              Vi moderater vill att det ska vara lätt att anställa arbetstagare
              och välkomnar därför en ökad arbetskraftsinvandring. Vi behöver
              olika slags kompetenser men också ett stabilt system med kontroll
              av villkoren för dem som kommer hit för att arbeta.
            </seg>
          </u>
          <note n="96114327">
            Herr talman! Jag yrkar bifall till utskottets förslag.
          </note>
          <u who="Q4991079" xml:id="i-761afba7b7875747-0" n="bfb1f536" prev="i-8f95d8e6d4d9b7f6-0">
            <seg n="e53629ce">
              (Applåder)
            </seg>
          </u>
          <note n="a667f1b4">
            I detta anförande instämde Gunilla Nordgren (M).
          </note>
          <note type="speaker" n="7532287e">
            Anf. 164 EVA-LENA JANSSON (S) replik:
          </note>
          <u who="Q3374622" xml:id="i-350c1cb6a8442eb0-3" n="2a06c1af">
            <seg n="dbe50e70">
              Herr talman! Det var ett intressant och lite oväntat anförande
              av Ann-Britt Åsebol, måste jag säga.
            </seg>
            <seg n="9d079364">
              Jag citerade tidigare en rapport från Hotell- och Restaurangfacket,
              som börjar med orden: Vi har mött människor som arbetar 12 timmar
              om dagen, 7 dagar i veckan, utan någon chans till vila. Vi har
              träffat människor som hankar sig fram med månadslöner på 3 0004
              000 kronor. Protesterar de förlorar de sin rätt att vistas i Sverige.
            </seg>
            <seg n="473cb4ed">
              Jag förstod det som att Ann-Britt Åsebol också tyckte att det
              var viktigt att människor som kom hit kunde leva under drägliga
              villkor och kanske inte bara sova i en upplyst skog någonstans.
            </seg>
            <seg n="5c4829c3">
              Om det är viktigt att informera om allemansrätten borde det också
              vara viktigt att säkerställa att de som kommer hit har fått information
              om arbetsvillkor, rätten när det gäller föreningsfrihet och så
              vidare. Är det någonting som Ann-Britt Åsebol tänker driva vidare?
            </seg>
            <seg n="147f1e94">
              Om man nu tycker att det är viktigt att människor som kommer
              till Sverige inte utnyttjas undrar jag: Varför tycker inte Ann-Britt
              Åsebol och övriga från de borgerliga partierna och Miljöpartiet
              att arbetstillstånden ska vara rättsligt bindande?
            </seg>
          </u>
          <note type="speaker" n="4f295c4a">
            Anf. 165 ANN-BRITT ÅSEBOL (M) replik:
          </note>
          <u who="Q4991079" xml:id="i-29ce6db0b5baae88-0" n="bfb1f536">
            <seg n="e5deca7c">
              Herr talman! Tack, Eva-Lena Jansson, för de här frågorna! Det
              är viktiga frågor. Jag tror att det här berör oss alla på olika
              sätt.
            </seg>
            <seg n="41e9bd75">
              Jag tror att både Eva-Lena Jansson och jag är ute på många olika
              studiebesök. Vi ser olika saker. Vi ser hur verkligheten ser ut
              där ute.
            </seg>
            <seg n="c3163ef5">
              Jag hade alltså förmånen att förra sommaren vara ute i läger
              för att se hur de här bärplockarna levde. Det fanns mycket övrigt
              att önska på de ställen där de levde. Men det finns också något
              positivt hos skogsägarna, som vill att de ska komma hit, och bärindustrin,
              som vill att de ska komma hit.
            </seg>
            <seg n="964de341">
              Är det så att vi med arbetsrättsvillkor kan stävja det här med
              de dåliga uppköparna, vilket vi kan, löser det sig självt. Det
              finns alltså i dag redan bestämmelser för hur man köper upp bär.
              Allt ska förtecknas. Det finns en noggrannhet i det här som gör
              att man kan komma vidare.
            </seg>
            <seg n="5fb651ec">
              Vad som kan behövas är en uppföljning av de här bäruppköparna.
              Och det finns en rättslig möjlighet att göra det. Möjligen beror
              det här på att man inte har tid, att man inte gör det. Men regelverket
              för att stävja det här med de dåliga uppköparna finns. Regelverket
              finns när det gäller att jobba med de här frågorna.
            </seg>
            <seg n="f16e1460">
              Arbetsmiljöverket vill gå ut och hjälpa till för att se till
              att det är drägliga förhållanden. Det är inte det som saknas.
            </seg>
            <seg n="5a448e2b">
              Jag tycker att det är bra att vi hjälps åt att se över det här.
              Vi behöver den här arbetskraftsinvandringen. Men de som kommer
              hit ska också ha det bra och ha drägliga villkor när de är här.
            </seg>
          </u>
          <note type="speaker" n="24a01760">
            Anf. 166 EVA-LENA JANSSON (S) replik:
          </note>
          <u who="Q3374622" xml:id="i-350c1cb6a8442eb0-4" n="2a06c1af">
            <seg n="9326c958">
              Herr talman! Det är inte bristen på ambitioner jag ifrågasätter,
              utan det är bristen på initiativ och riktiga förslag.
            </seg>
            <seg n="4d7c57a7">
              Jag har vid några tillfällen läst upp de här förslagen, så jag
              behöver inte ta dem igen.
            </seg>
            <seg n="6d7dd609">
              Man ser att det är brister i dag. Man ser att människor kommer
              till Sverige och utnyttjas. Vi kommer att kunna se att det kommer
              människor till Sverige som har förhoppningar om att kunna försörja
              sig själva och sin familj genom arbete här. De har blivit hitlurade
              med felaktiga villkor. De tror att de ska få någonting annat.
              En del av dem kommer att vara nöjda med att de faktiskt tjänar
              mycket sämre än vad en svensk anställd skulle göra.
            </seg>
            <seg n="44f3ce6a">
              Jag är inte nöjd, för jag tror på alla människors lika rätt och
              lika värde. Då ska de människor som kommer till Sverige tjäna
              precis lika mycket som jag skulle göra om jag var ute och jobbade
              i skogen eller om jag stod på restaurangen.
            </seg>
            <seg n="0c7d5e43">
              Svenska kollektivavtal ska gälla på svensk arbetsmarknad. Jag
              tvivlar inte på att ni har ambitioner. Men ni har absolut noll
              vilja att upprätthålla den svenska modellen. Om ni hade vilja
              skulle ni agera i stället för att säga: Vi får se om det löser
              sig av sig självt. Det kanske det gör, eftersom arbetsgivarna
              ändå vill göra någonting gott.
            </seg>
            <seg n="38aa6cb3">
              Man kan fråga gränspolisen i Helsingfors. De pratar alltså om
              att det sker jobbtrafficking i dag. Den här organiserade verksamheten
              måste man se och då ge myndigheter redskap.
            </seg>
            <seg n="c0cf3b76">
              Men man kan också börja hjälpa till och göra det svårare för
              dem som vill utnyttja människor till sämre villkor.
            </seg>
            <seg n="95c52c3e">
              Varför vill inte Ann-Britt Åsebol och de borgerliga partierna
              göra det? Det är min fråga, herr talman.
            </seg>
          </u>
          <note type="speaker" n="e9ca053a">
            Anf. 167 ANN-BRITT ÅSEBOL (M) replik:
          </note>
          <u who="Q4991079" xml:id="i-29ce6db0b5baae88-1" n="bfb1f536">
            <seg n="0dd79c44">
              Herr talman! Reglerna finns, och de ska efterlevas. Det är mitt
              första sätt att övertyga, att säga att reglerna finns. Vi har
              en information. Vi har ett positivt samhälle, där vi behöver en
              arbetskraftsinvandring.
            </seg>
            <seg n="c06de31c">
              Som bäruppköpare köper man bär för lika många kronor av mig som
              svensk som av en arbetskraftsinvandrad. Bäruppköparna har inte
              olika villkor beroende på vem det är som de köper bären från.
              Där är det minsann lika villkor.
            </seg>
            <seg n="3fd5ab2c">
              Problemet är bara att det inte finns så många svenskar som är
              ute i skogarna och plockar de här bären. Skulle vi vara fler som
              var där ute och plockade och sålde kanske det skulle hjälpa till
              att hålla uppe det här på ett bättre sätt. Men det finns ingenting
              som säger att bäruppköparna köper bär till sämre pris än om det
              skulle vara en svensk som skulle sälja bären.
            </seg>
            <seg n="b230fcd7">
              Det är viktigt att vi har en arbetskraftsinvandring. Vi har öppna
              gränser. Låt oss fortsätta att ha de här öppna gränserna, så att
              folk kommer hit och gör de här jobben, som vi så väl behöver.
            </seg>
            <seg n="3701659e">
              Det finns många goda exempel på hur vi även inom restaurangbranschen
              och inom skogsindustrin tar hand om utländska arbetare som kommer
              hit. Man kan välja på vilket sätt man vill se det här. Vill man
              se de dåliga sätten kan man göra det. Men det finns också många
              bra, roliga och trevliga solskenshistorier om hur det går bra
              för dem som kommer hit.
            </seg>
          </u>
          <note type="speaker" n="11aca7ac">
            Anf. 168 KARIN GRANBOM ELLISON (FP):
          </note>
          <u who="Q4950718" xml:id="i-6120af085fce4ecc-0" n="d9565f72">
            <seg n="c07f996d">
              Herr talman! I det betänkande som debatteras behandlas ett antal
              motioner som rör utländska studenter och doktorander. Dessa avslås
              med hänvisning till regeringens beredning av utredningen om cirkulär
              migration. Min partikollega Hans Backman tog upp denna del av
              betänkandet tack för det!
            </seg>
            <seg n="4a27bb52">
              Jag vill ägna några minuter ytterligare till just dessa frågor.
            </seg>
            <seg n="a9ae5d14">
              Vi lever i en alltmer globaliserad värld. Det betyder att människor
              blir alltmer rörliga, och varje nation behöver en strategi för
              att upprätthålla sin konkurrenskraft.
            </seg>
            <seg n="c0ca4646">
              I Sverige är vi många som tycker att en attraktiv väg framåt
              är att satsa på kunskap och en välutbildad befolkning som kan
              producera avancerade produkter och tjänster.
            </seg>
            <seg n="15b3278e">
              Samtidigt med globaliseringen pågår en demografisk förändring.
              I Sverige och västvärlden blir många äldre, och vi ser att det
              på sikt kommer att saknas arbetskraft med rätt utbildning. SCB
              kom relativt nyligen med beräkningar som visar att trots att intresset
              nu ökar för civilingenjörsutbildningarna kommer Sverige år 2030
              att sakna ca 30 000 ingenjörer om vi fortsätter som i dag. Även
              inom vårdsektorn kommer det att finnas stora brister på utbildad
              arbetskraft.
            </seg>
            <seg n="4ef9cc94">
              Till Sverige kommer årligen många utländska studenter och doktorander.
              Det är ofta unga människor med begåvning och framåtanda. Tyvärr
              är det också många som lämnar Sverige efter sina examina. En del
              av ansvaret vilar på oss som sätter upp villkoren för dem att
              stanna. Jag menar att det i dag är onödigt svårt för studenter
              och doktorander att kunna stanna i Sverige och bidra till vårt
              samhälle och vårt välstånd.
            </seg>
            <seg n="1bfd03bf">
              Hur har då utvecklingen sett ut vad gäller utländska studenter
              och doktorander? Låt mig börja med utländska doktorander, som
              jag tidigare har motionerat om och som min ersättare Mathias Sundin
              motionerade om i höstas.
            </seg>
            <seg n="156a43ed">
              Under de senaste tio åren har det skett en kraftig ökning av
              utländska doktorander i Sverige. År 2011 var 37 procent av alla
              nybörjardoktorander utländska. Lite drygt hälften av samtliga
              doktorandnybörjare inom naturvetenskap och teknik var utländska.
            </seg>
            <seg n="526456ef">
              Andelen som försörjs av stipendier har minskat och låg 2011 på
              16 procent. Nästan hälften av de utländska doktoranderna var finansierade
              via anställning. De betalar därmed skatt i Sverige och avlönas
              med svenska skattepengar. Oavsett om de är anställda eller ej
              är alla doktorander här i dag på studentvisum, vilket är mindre
              fördelaktigt än uppehållstillstånd för arbete vad gäller exempelvis
              möjlighet att kvalificera sig för permanent uppehållstillstånd.
            </seg>
            <seg n="9b96404d">
              Vi kan alltså konstatera att en stor och växande del av doktoranderna
              i vårt land kommer från utlandet. Vi satsar skattepengar för att
              de ska uppnå doktorsgrad. Vi behöver deras kunnande inom forskarteam
              och i arbetslivet, men vi har snäva villkor för dem att stanna
              och bidra i Sverige, vilket medför att många lämnar vårt land
              för att arbeta i ett annat land.
            </seg>
            <seg n="c22f7cac">
              Antalet studenter från länder utanför Sverige har halverats mellan
              år 2010 och 2011. Den enkla förklaringen är förstås att det numera
              inte är gratis utbildning för alla som vill studera i Sverige.
            </seg>
            <seg n="db3f5c20">
              Jag står bakom att studieavgifter har införts, men detta behöver
              kompletteras med insatser för att antalet utländska studenter
              återigen ska öka. Utbildningen ska präglas av kvalitet och förhållandena
              runt om av låg byråkrati, och det ska vara väl avvägda förutsättningar
              för att kunna stanna för att arbeta.
            </seg>
            <seg n="36ed9ef5">
              För snart exakt tre år sedan presenterades den parlamentariska
              utredningen Cirkulär migration och utveckling . Det är mot bakgrund
              av regeringens beredning av denna utredning som alla motioner
              om studenter och doktorander får avslag. I svar till mig vid frågestunden
              den 21 mars sade migrationsminister Billström att han avser att
              presentera förslag baserat på utredningen som gäller studenter
              och doktorander under våren. Även i propositionslistan står det
              att det ska komma en proposition under maj.
            </seg>
            <seg n="d88d087c">
              Jag ser fram emot en sådan proposition, för Sverige har inte
              råd att framöver ha gårdagens lagstiftning i konkurrensen om värdefull
              arbetskraft.
            </seg>
            <seg n="f15048d7">
              Vad händer då i omvärlden? Storbritannien, Australien och USA
              är exempel på länder som nyligen har förändrat sin lagstiftning
              för att möjliggöra för studenter och doktorander att stanna och
              arbeta i deras länder. Tyskland har en välkomnande hemsida med
              adressen www.make-it-in-germany.com, där man kan läsa att man
              i Tyskland får stanna i 18 månader efter examen för att söka ett
              passande jobb.
            </seg>
            <seg n="c554b26a">
              Denna hemsida kan förresten vara något för Svenska Institutet
              att inspireras av i sitt uppdrag att marknadsföra Sverige som
              en attraktiv destination.
            </seg>
            <seg n="8e0841c5">
              Apropå Svenska Institutet publicerade Dagens Nyheter för ett
              halvår sedan en läsvärd artikel av insynsrådet för Svenska Institutet
              under rubriken Svensk byråkrati stoppar internationella talanger.
            </seg>
            <seg n="63765e5c">
              Jag ska ge ett annat lästips, en studie från Migrationsverket
              som heter Invandring av internationella studenter till Sverige
              . I denna rapport finns mycket information kring utländska studenter,
              och det identifieras några insatser som skulle kunna bidra till
              att höja Sveriges internationella attraktionskraft bland studenter
              från länder utanför EU. Bland annat nämns frågan om studenters
              möjlighet att stanna i Sverige för att söka arbete efter studier,
              liksom medföljandes rätt till arbetstillstånd.
            </seg>
            <seg n="90cccdbd">
              I Mathias Sundins riksdagsmotion tas frågan om arbetstillstånd
              för doktoranders medföljande upp. Det är inte ovanligt att personer
              som uppnått sådan ålder att de kan komma i fråga som doktorander
              också har hunnit träffa någon som de vill leva med. Vill man vara
              ett attraktivt land för doktorander behöver man också ta i beaktande
              att det kan vara två som ska kunna komma vidare i sina karriärer.
            </seg>
            <seg n="0f9808f2">
              Slutligen: I mars lade EU-kommissionär Cecilia Malmström fram
              lagförslag om att minska byråkratin i EU-länderna för utländska
              studenter och forskare. Bland annat handlar det om att underlätta
              rörligheten inom EU och att forskare och studenter under vissa
              villkor ska kunna stanna upp till tolv månader efter examen för
              att söka jobb eller starta företag.
            </seg>
            <seg n="6de1c2d4">
              Till Sveriges Radio sade Cecilia Malmström så här: Vi ser att
              den här kategorin personer, som ofta är oerhört begåvade människor,
              som kommer hit för att studera eller gästforska tyvärr minskar.
              Vi har identifierat väldigt många problem för dem att komma hit.
              Byråkratiska hinder och så vidare. Det gör att de här personerna,
              som ofta, efter att de har forskat eller läst färdigt kan gå in
              och bidra till utveckling, tillväxt och innovation i Sverige eller
              någon annanstans i Europa, vänder sig till andra kontinenter.
              Det är problematiskt för Europa, för det här är duktiga människor
              som vi behöver.
            </seg>
            <seg n="54e4c390">
              EU-direktivet föreslås träda i kraft 2016. Frågan är då: Behöver
              vi i Sverige verkligen EU för att agera? Nej, vi i Sverige ska
              inte lägga oss på minsta gemensamma nivå vad gäller villkor för
              att attrahera människor med kompetens till vårt land.
            </seg>
            <seg n="21f615cc">
              Herr talman! Jag noterar avslagen på motioner i dagens betänkande
              men hoppas och utgår från att både socialförsäkringsutskottet
              och regeringen har en ambitiös agenda på det här området.
            </seg>
          </u>
          <note type="speaker" n="416a8f05">
            Anf. 169 FREDRIK LUNDH SAMMELI (S) replik:
          </note>
          <u who="unknown" xml:id="i-6ef9b9210e0ad20b-6" n="f683fafd">
            <seg n="6bf79653">
              Herr talman! Det är glädjande att få in nya ledamöter i migrationsdebatter
              som kan lyfta fram viktiga perspektiv.
            </seg>
            <seg n="44e34b28">
              Det var den regering vi nu har och den regering som Karin Granbom
              Ellison utgör ett underlag för som införde avgifter för utländska
              studenter vid våra universitet och högskolor. Det är en utveckling
              som man väldigt tydligt kan se resultatet av. Från i genomsnitt
              30 000 utländska studenter per år är vi nu nere på 7 000 i Migrationsverkets
              årsredovisning för 2012.
            </seg>
            <seg n="7539eb24">
              Det gör världen fattigare, för vi bidrar inte till att fler har
              möjlighet att komma hit och studera och återvända och vara med
              och bygga sina länder. Det gör också Sverige fattigare, därför
              att vi tappar en viktig del av de internationella perspektiven
              till våra egna högskolor och universitet. Därför är det glädjande
              att Karin så tydligt pekar på att det behövs en politik för arbete
              och utbildning.
            </seg>
            <seg n="25f88cdf">
              Där har den majoritet som Karin själv företräder mer att leverera.
              Tittar vi på andelen studenter som går vidare till universitet
              ser vi att vi tappar kraftfullt och är nere på 37 procent sämst
              i Norden. Vad är Karins besked eller arbete gentemot de egna partikamraterna
              som också sitter på nyckelpositioner när det handlar om landets
              utbildningspolitik?
            </seg>
          </u>
          <note type="speaker" n="639eebf9">
            Anf. 170 KARIN GRANBOM ELLISON (FP) replik:
          </note>
          <u who="Q4950718" xml:id="i-6120af085fce4ecc-1" n="d9565f72">
            <seg n="df6a5b2a">
              Herr talman! När det gäller utbildningspolitik jobbar vi hela
              tiden för att höja kvaliteten i den högre utbildningen och i alla
              sammanhang. Just när vi pratar om högre utbildning står jag bakom
              att det var rätt beslut att införa studieavgifter. I stället för
              att konkurrera med att vi i Sverige ska ha gratis utbildning ska
              vi i stället ha en hög kvalitet som verkligen är internationellt
              attraktiv att söka sig till.
            </seg>
            <seg n="035b3670">
              Ja, det har blivit ett sjunkande antal studenter från andra länder
              till Sverige. Det här är någonting som jag menar att vi ska fortsätta
              att jobba för att öka. Det handlar om att Sverige måste bli mer
              känt som en utbildningsnation. Nu jobbas det också från flera
              olika håll på att minska byråkratin. Jag är med på linjen att
              det kan vara något för krångligt att söka sig till Sverige och
              även till andra länder i Europa, precis som Cecilia Malmström
              uttrycker det.
            </seg>
            <seg n="a717d75e">
              Vi måste förenkla byråkratin, och på det viset hoppas jag, precis
              som Fredrik Lundh Sammeli, att vi framöver kommer att se att det
              är fler personer som söker sig utifrån till våra universitet.
            </seg>
          </u>
          <note type="speaker" n="7a1191e7">
            Anf. 171 FREDRIK LUNDH SAMMELI (S) replik:
          </note>
          <u who="unknown" xml:id="i-6ef9b9210e0ad20b-7" n="f683fafd">
            <seg n="2017eae7">
              Herr talman! För att kunna driva morgondagens forskning och innovationer
              behöver Sverige ett större internationellt utbyte.
            </seg>
            <seg n="26500a26">
              Om vi är överens om det perspektivet, vilket Karin Granbom Ellison
              så bra pekade på i sitt anförande, behöver vi också möjliggöra
              för studenter att stanna här och söka jobb. Vi behöver se över
              migrationspolitiken i de perspektiven.
            </seg>
            <seg n="13b8f1c2">
              Men tittar man på den utveckling vi har i Sverige när det gäller
              utländska studenter är frågan om det verkligen är rätt väg att
              gå att införa studieavgifter när man ser en förändring från i
              genomsnitt 30 000 utländska studenter, som har kommit hit och
              berikat vårt land och bidragit till vår utveckling, till ungefär
              7 000.
            </seg>
            <seg n="eae45992">
              Med en tydlig agenda från Karin när det gäller internationell
              utbildningspolitik och de delarna på det här området tycker jag
              ändå att det är konstigt om hon landar i att den väg regeringen
              har valt är rätt väg: att införa studieavgifter.
            </seg>
            <seg n="5be3e8c6">
              Vi behöver också med kraft höja andelen som går vidare till högre
              utbildningar i vårt land. Vi är sämst i Norden. Island ligger
              bra mycket högre på 60 procent, och det finns länder som ligger
              på 7080 procent. Där har regeringen ett ansvar. Problemet är inte
              att människor kommer hit till vårt land. Problemet är att arbetslösheten
              stiger och studieresultaten sjunker.
            </seg>
          </u>
          <note type="speaker" n="9280c7e4">
            Anf. 172 KARIN GRANBOM ELLISON (FP) replik:
          </note>
          <u who="Q4950718" xml:id="i-6120af085fce4ecc-2" n="d9565f72">
            <seg n="9f170b07">
              Herr talman! Jag vill inledningsvis konstatera att jag och Fredrik
              Lundh Sammeli verkar ha ett gemensamt anslag när det gäller att
              det behövs mer utbyte mellan universitet och att det är bra att
              det kommer människor hit till Sverige. Precis som du sade är det
              önskvärt att det finns ett större internationellt utbyte. Därmed
              tror jag också att det finns förutsättningar för att vi ska kunna
              arbeta just för den fråga som jag lyfte fram, att det ska finnas
              en större möjlighet för studenter och doktorander att i framtiden
              få bättre villkor och att det då ingår att det finns större möjligheter
              att stanna här och arbeta.
            </seg>
            <seg n="a3eeb36e">
              Jag undrar om jag hörde rätt, Fredrik Lundh Sammeli. Sade du
              30 000 eller 13 000? Det är en rätt stor skillnad. Den siffra
              som jag har sett är 13 000, som nu har sjunkit. Det är naturligtvis
              en siffra som vi ska försöka att närma oss igen. Då handlar det
              om att minska byråkratin. Det handlar om att marknadsföra Sverige.
              Det handlar om att göra sig känd som en forskningsnation med hög
              kvalitet.
            </seg>
            <seg n="701e31d3">
              Det kan möjligen vara så att vi behöver se över stipendieprogram,
              men det finns också, som jag nämnde, ett antal viktiga instanser
              som har påvisat att en betydande del i att attrahera studenter
              är att skapa goda förutsättningar för dem att efter studier och
              examen få stanna i vårt land och få bidra. Jag hoppas att vi där
              kan hitta en samsyn framöver i denna fråga.
            </seg>
          </u>
          <note n="70041c55">
            Överläggningen var härmed avslutad.
          </note>
          <note n="3d06f55e">
            16 § Riksdagens arbetsformer m.m.
          </note>
          <note n="846ae1e3">
            Föredrogs
          </note>
          <note type="speaker" n="5f378614">
            Anf. 173 PETER ERIKSSON (MP):
          </note>
          <u who="Q470630" xml:id="i-27aa120884e5dac0-0" n="802cff59">
            <seg n="4f2fd6c5">
              God kväll, herr talman och ni andra! Jag tänker nu börja en liten
              diskussion som vi i konstitutionsutskottet ska ha om riksdagens
              arbetsformer. Det är ett betänkande som vi lägger fram för riksdagen
              som behandlar en lång rad motioner. Det är 69 motionsyrkanden
              totalt sett. Det är frågor som handlar om allt. Det handlar om
              hur vi sitter i bänkarna, om vi ska sitta partigruppsvis eller
              fortsätta med det gamla system som vi har haft i Sveriges riksdag
              under lång tid, att man sitter tillsammans med dem som kommer
              från det egna länet eller riksdagsvalkretsen. Det handlar om våra
              egna arvoden. Det handlar om hur vi arbetar, utskottens utrikes
              resor och så vidare.
            </seg>
            <seg n="cca2af45">
              Det finns en del förslag som jag själv tycker vore värda att
              se noggrannare på, kanske överväga att bifalla till och med eller
              utreda vidare. Men de flesta av de motioner som vi har behandlat
              här avstyrker vi med hänvisning till att det faktiskt finns pågående
              utredningar redan.
            </seg>
            <seg n="eed21e35">
              Det som berör allra flest frågor är att riksdagsstyrelsen har
              tagit initiativ till att se över riksdagsordningen. Det är där
              som många av de här frågorna behandlas och ligger rent juridiskt.
              Där har vi nu en utredning där talmannen är ordförande. Vi väntar
              med iver och intresse på talmannens och den här parlamentariska
              utredningens förslag om vilka ändringar som ska ske. Det gör ju
              att vi kan passa och smita undan lite grann och slippa ta ställning
              till de flesta av de här frågorna, även om vi nog hade velat ta
              ställning till och säga någonting om en del av dem.
            </seg>
            <seg n="57a841e8">
              Jag tänkte ta upp ett par av de här motionerna helt kort. Jag
              är medförfattare till en av reservationerna. Den handlar om lobbyism.
              Det är någonting som vi inte har utrett i Sverige på länge, och
              det är någonting som berör och påverkar demokratin ganska mycket,
              enligt min bedömning. Det finns yrkeslobbyister i Sverige såväl
              som i Bryssel och i andra länder, och det finns organisationer
              som jobbar på att försöka påverka. Och det är alldeles i sin ordning.
              Det är inget konstigt med det. Jag tycker att det är bra att det
              finns många som försöker vara med och påverka och delta i demokratin
              på olika sätt.
            </seg>
            <seg n="3289b3f1">
              Men det finns också andra demokratiska effekter av lobbyismen
              som vi inte har utrett närmare. Det kan finnas problematiska frågor
              kring att vissa organisationer har starka resurser och möjligheter
              att påverka och att andra har mycket sämre. Därför föreslår jag
              och Mia Sydow Mölleby från Vänstern att vi ska försöka utreda
              frågan kring lobbyismen, ta ett större grepp kring den i framtiden
              och försöka få bättre utrett och granskat vad lobbyismen i Sverige
              innebär. Vad har den för effekt? Hur påverkar den demokratin och
              så vidare?
            </seg>
            <seg n="59c5a91f">
              En annan fråga som jag tänkte kommentera bara kort är faktiskt
              också en reservation från Mia Sydow Mölleby, Vänsterpartiet. Nu
              ser jag att hon inte är här. Marianne Berg är här i stället. Du
              kanske tar den debatten.
            </seg>
            <seg n="8f9941f8">
              Det handlar alltså om våra egna arvoden. Det är en av de mest
              besvärliga saker som finns när man ska börja bestämma sina egna
              arvoden och löner. Vi vill ju alla ha väldigt bra betalt. Vi tycker
              att vi gör ett bra jobb oftast. Men det tycker jag är ett gott
              skäl till att man ska försöka undvika att bestämma sin lön själv,
              särskilt när det är skattebetalarna som står för kalaset.
            </seg>
            <seg n="7d239bbe">
              Den motion från Vänstern som Mia har reserverat sig för innebär
              i praktiken att vi i riksdagen ska gå tillbaka till ett system
              där vi bestämmer våra egna arvoden. Jag är definitiv motståndare
              till en sådan lösning. Jag tror inte att det vore lyckligt för
              någon om vi fick en sådan utveckling att vi ska sitta här och
              rösta om vilka arvoden vi ska ha.
            </seg>
          </u>
          <note n="090ac098">
            I övrigt yrkar jag bifall till förslaget i betänkandet.
          </note>
          <note type="speaker" n="c1e7e088">
            Anf. 174 JONAS ÅKERLUND (SD):
          </note>
          <u who="Q6255280" xml:id="i-42f0256660d229d9-0" n="c6da3879">
            <seg n="2d7eb91c">
              Herr talman! Jag yrkar bifall till våra två reservationer. Klockan
              är mycket så jag tänker hålla mig till bara dem. Givetvis står
              jag bakom förslaget i betänkandet i övrigt. Jag kan instämma i
              mycket av det som Peter Eriksson sade.
            </seg>
            <seg n="2bf1f2fd">
              Det första jag tänkte nämna något om är just placeringsfrågan,
              hur vi sitter i kammaren. Vi är placerade med utgångspunkt från
              det ställe där vi var mantalsskrivna vid valet. Man förutsätts
              per definition ha någon form av gemenskap med andra som är skrivna
              på ungefär samma ort.
            </seg>
            <seg n="06112a4d">
              Jag tror att det var ganska rationellt på den tiden både kunskap
              och människor var långt mer trögrörliga än i dag. Men i dag är
              det inte särskilt svårt att bo i Bollnäs och mycket snabbt informera
              sig om läget i Borås. Därför tror vi att det vore mer rationellt
              att man helt enkelt satt partigruppsvis. Då kunde det kanske dessutom,
              med det parlamentariska läge som råder nu, undvikas att man helt
              enkelt råkar trycka på fel knapp i hastigheten. Man kan korrigera
              varandra.
            </seg>
            <seg n="0d5da18b">
              Det för mig in på nästa reservation, som gäller just arbetsformen,
              eftersom vi har kvittning. Det skulle för vår del vara aktuellt
              bara när en enig opposition står mot regeringen, eftersom regeringen
              är en minoritetsregering. Om vi då har kvittning i just den situationen
              blir ju beslutet här i kammaren en korrekt avspegling av valresultatet.
            </seg>
            <seg n="d7e1a52c">
              Vi tycker att den ordningen är att föredra framför att det är
              slumpen eller enskilda omständigheter som avgör hur utfallet av
              en omröstning i riksdagen blir. Det är bara tre röster som skiljer.
              Är det tillfälligheter som ska avgöra, om en eller flera kan vara
              här eller inte? För oss är det lite svårt att försvara eftersom
              det vore så pass enkelt att ordna. När vi går till beslut ska
              förhållandena här i kammaren på ett korrekt sätt avspegla det
              valresultat som väljarna gav oss.
            </seg>
          </u>
          <note type="speaker" n="57b72920">
            Anf. 175 MARIANNE BERG (V):
          </note>
          <u who="Q517921" xml:id="i-95ee56c28e218362-0" n="5dbf54b1">
            <seg n="3b9e9947">
              Herr talman! Vänsterpartiet har tre reservationer i betänkandet.
            </seg>
            <seg n="560e50f4">
              En reservation handlar om en barnkonsekvensanalys av de lagar
              vi stiftar i kammaren. Regeringen lade år 2009 fram några strategier
              om att barnens rättigheter i enlighet med barnkonventionen ska
              tas i beaktande. Regeringen har i år tillsatt en utredning som
              ska vara klar senast i mars 2015. Den ska också utgå från barnkonventionen
              och de tilläggsdirektiv som vi har skrivit under.
            </seg>
            <seg n="87d74496">
              Men det var inte detta vi reserverade oss för egentligen. Många
              lagar som vi stiftar här, som inte direkt berör barnens rättigheter,
              påverkar dem indirekt. Det kan gälla frågor om arbetslöshet. Hur
              påverkar den försämrade ekonomin barnen? Hur påverkar det barnen
              när föräldrarna träter i en vårdnadstvist? Sådana frågor måste
              tas i beaktande i en barnkonsekvensanalys.
            </seg>
            <seg n="677be1a0">
              Herr talman! Lobbying behöver jag inte ta upp. Den frågan tog
              Peter Eriksson upp. Nu går jag i stället över till arvodena.
            </seg>
            <seg n="077ea604">
              Det är en gammal käpphäst i Vänsterpartiet att driva att våra
              arvoden ska gå jäms med prisbasbeloppet. I år är det 44 500 kronor.
            </seg>
            <seg n="10c3c9d8">
              Vi har drivit frågan varje år i kammaren. Skam den som ger sig,
              säger jag. Till sist kanske vi får igenom denna fråga. Det vet
              man aldrig.
            </seg>
            <seg n="94a2f13d">
              Inkomstgarantin det vi får efter avslutat uppdrag i riksdagen
              har utretts, och jag väntar med spänning på hur förslaget som
              ska läggas fram kommer att se ut.
            </seg>
            <seg n="4d2732f6">
              Nivån på våra arvoden är i dag 58 300 kronor. Arvodet diskuteras
              ofta bland allmänheten, om inte annat mycket i medierna. Det finns
              de som anser att våra arvoden är höga och att de måste vara höga
              för att minimera risken att ledamöter avstår från att kandidera
              till en riksdagspost eller andra politiska uppdrag. Men jag tycker
              inte att det håller. Jag kandiderar inte och arbetar inte politiskt
              därför att jag ser hur mycket jag kan få i plånboken. Jag arbetar
              politiskt för att jag vill driva och förändra samhället. Det måste
              vara den första ambitionen.
            </seg>
            <seg n="b062cc8f">
              Sedan har vi frågan om ersättningarna för olika uppdrag vid sidan
              av partiarbetet eller arbetet som riksdagsledamot. Man kan till
              exempel sitta i en nämnd eller i en utredning eller vara utskottsordförande.
              Då finns vissa tillägg.
            </seg>
            <seg n="14f62fb9">
              Vänsterpartiet anser att de uppdragen ingår i arbetet som riksdagsledamot
              och inte ska ersättas med ytterligare pengar. De som talar högt
              om dessa frågor och anser att arvodena ska vara kvar menar att
              extrauppdragen tar enormt mycket tid. Det är naturligtvis sant.
              De tar tid. Men det måste vara rimligt att resterande riksdagsledamöter
              i ett parti hjälper till och avlastar den person som tar på sig
              ansvarsuppgifterna i nämnder eller utredningar. Så svårt kan det
              inte vara. I alla fall tycker jag inte att det kan vara så svårt
              för de största partierna i riksdagen, det vill säga Moderaterna
              och Socialdemokraterna.
            </seg>
          </u>
          <note n="0ce3f36b">
            Jag avslutar, herr talman, och yrkar bifall till reservation
            nr 5.
          </note>
          <note type="speaker" n="ebd89225">
            Anf. 176 LARS ELINDERSON (M):
          </note>
          <u who="Q5708979" xml:id="i-a8afbe7d4085d1de-0" n="1e6ffa09">
            <seg n="1407edf3">
              Herr talman! Vid den här tiden varje år brukar vi behandla betänkanden
              från samtliga utskott som innehåller ett stort antal motioner
              från den allmänna motionsperioden. Normalt ser varje betänkande
              ungefär likadant ut. Utskottens majoritet föreslår avslag på alla
              yrkanden, oavsett vilka partier som sitter i majoritet, medan
              företrädarna för oppositionen väljer ut ett antal speciellt viktiga
              förslag från det egna partiet eller enskilda ledamöter som man
              vill bifalla.
            </seg>
            <seg n="576a42d9">
              Resultatet av voteringen brukar bli att de allra flesta motionsyrkanden
              avslås. Jag vill minnas att kammaren förra året avslog ca 99 procent
              av de ungefär 3 600 motionsyrkanden som behandlades det året.
              Jag gissar att resultatet blir ungefär detsamma i år.
            </seg>
            <seg n="7f641044">
              För en utomstående och kanske också för ledamöterna kan det ibland
              vara svårt att förstå varför det ser ut på det sättet. Det speglar
              inte vår uppfattning eller ens partiernas uppfattning i de sakfrågor
              som behandlas.
            </seg>
            <seg n="0155829e">
              Konstitutionsutskottets betänkande handlar bland annat om motionsrätten
              och formerna för riksdagens hantering av det så kallade motionsinstitutet.
              Även om det finns en hel del andra viktiga frågor, som bland annat
              har nämnts i tidigare anföranden, tänker jag hålla mig enbart
              inom det området, frågan om det så kallade motionsinstitutet.
            </seg>
            <seg n="64fd8619">
              Bland annat redogörs i betänkandet för ett antal av de olika
              utredningar som har gjorts och förslag som har lagts fram under
              senare år, till exempel det faktum att riksdagsstyrelsen så sent
              som i höstas tillsatte en parlamentarisk kommitté som ska se över
              motionsinstitutet. Regeringen tillsatte dessutom nyligen en parlamentarisk
              kommitté som ska se över budgetprocessen, som i hög grad påverkar
              motionsinstitutet och ledamöternas möjligheter att motionera.
            </seg>
            <seg n="b9c515a0">
              Det kommer därför att bli anledning för konstitutionsutskottet
              och kammaren att återkomma med en större genomgång av frågorna
              vid ett senare tillfälle, kanske inom bara något år. Jag tycker
              ändå att det finns anledning att göra några kommentarer om utskottets
              hantering i dag, om inte annat som en information för eventuella
              lyssnare som har funderat över förhållandet att vi avslår yrkanden
              som vi i sak på många punkter håller med om.
            </seg>
            <seg n="e8d65d6a">
              Den vanligaste motiveringen för utskotten att avstyrka och kammaren
              att avslå motionsyrkanden är att frågan är föremål för utredning,
              bereds i Regeringskansliet eller hanteras på annat sätt. Det faktum
              att regeringen har tillsatt en särskild utredning eller gett en
              särskild utredningsman eller motsvarande uppgift att fördjupa
              sig i ärendets olika aspekter och återkomma med förslag till åtgärder
              är naturligtvis ett legitimt skäl för att avvakta det arbetet
              innan beslut fattas. Normalt är det också en tid angiven för när
              denna utredning ska vara färdig och ibland också när regeringen
              bedömer att man därefter kan återkomma till riksdagen med förslag
              till beslut.
            </seg>
            <seg n="836d4237">
              En del yrkanden som avslås gäller förslag som tidigare har aktualiserats
              och där regeringen offentligt eller efter fråga från till exempel
              handläggare i det aktuella utskottet meddelat att man har påbörjat
              ett arbete med att hantera frågan och att man avser att återkomma
              till riksdagen i frågan. I det fallet är det svårare att exakt
              veta om och när regeringen avser att återkomma med förslag. Men
              likväl finns det, enligt den praxis som utskotten tillämpar, i
              sådana fall skäl att avvakta med ett ställningstagande tills det
              ges besked i frågan.
            </seg>
            <seg n="8eba965f">
              Ibland händer det dock att utskotten tappar tålamodet och likväl
              enas om ett tillkännagivande där regeringen anmodas att påskynda
              beredningen eller återkomma med en motivering till att det har
              tagit så lång tid. Den här gången finns det inget sådant tillkännagivande
              i konstitutionsutskottets betänkande.
            </seg>
            <seg n="6872247f">
              Sedan en tid tillämpas också en förenklad procedur som anger
              ytterligare ett skäl att avslå yrkanden, nämligen att yrkanden
              tidigare behandlats i närtid. De kan därför med hänvisning till
              denna tidigare behandling avslås på samma sätt som förut.
            </seg>
            <seg n="f3ffb509">
              För oppositionspartierna innebär motionsrätten en möjlighet att
              markera och förtydliga uppfattningar och åsikter som skiljer sig
              från majoriteten. Det finns därför skäl att reservera sig även
              om frågan har avgjorts tidigare, även om det finns en utredning
              som har tillsatts för att se över frågan eller även om frågan
              bereds.
            </seg>
            <seg n="c93e9475">
              Att motioner och yrkanden avslås med motiveringen att frågan
              är föremål för utredning eller bereds på annat sätt innebär alltså
              inte att frågan inte behandlats i sak.
            </seg>
            <seg n="506e3a0d">
              Trots att vi här yrkar avslag på de allra flesta motionerna och
              trots att det finns ett antal reservationer från oppositionspartierna
              i betänkandet vill jag lyfta fram en enda punkt i fråga om motionsinstitutet.
            </seg>
            <seg n="29288864">
              Min partikollega Jan Ericson föreslår en generösare motionshantering
              på så sätt att han menar att när en motion, ibland slentrianmässigt
              även om förslagen redan är föremål för utredning eller faktiskt
              genomförts, bör det kombineras med tydliga skrivningar om att
              motionens förslag har vidarebefordrats för kännedom till den eventuella
              utredning eller den beredning som pågår i det ansvariga departementet.
              En sådan förändring skulle enligt motionären sannolikt minska
              antalet motioner som återkommer varje år och signalera en större
              respekt för riksdagsledamöternas arbete och riksdagen som främsta
              representant för demokratin.
            </seg>
            <seg n="ac40ec87">
              Jag tycker att det ligger ganska mycket i Jan Ericsons synpunkter.
            </seg>
          </u>
          <note n="c9b50998">
            Med detta, herr talman, yrkar jag bifall till förslaget i betänkandet.
          </note>
          <note type="speaker" n="ad6f4025">
            Anf. 177 KARIN GRANBOM ELLISON (FP):
          </note>
          <u who="Q4950718" xml:id="i-6120af085fce4ecc-3" n="d9565f72">
            <seg n="e0e72f15">
              Herr talman! Våren är äntligen här i större delen av landet,
              även om det är lite kallt ibland, och så här lagom till valborgshelgen
              tar konstitutionsutskottet upp ett motionsbetänkande med hela
              69 olika yrkanden i alla tänkbara ämnen en verkligt färgglad vårbukett,
              skulle man kunna säga.
            </seg>
            <seg n="c9c00187">
              När det gäller riksdagens arbetsformer är det av stort värde
              att det råder en så bred enighet som möjligt mellan partierna.
              Förändringar bör helst göras i enighet. Att utskottet på samtliga
              punkter yrkar avslag ska alltså inte tolkas som att utskottet
              konsekvent tar avstånd från motionärernas idéer. I många fall
              är det i stället pågående utredningsarbete som är orsaken.
            </seg>
            <seg n="6dfd4a5e">
              Det finns också motioner där vi sätter tilltro till riksdagsförvaltningens
              kunskap och engagemang. Till exempel finns det en motion om teckentolkning
              vid tv-sändningar från riksdagen. Det är angeläget att riksdagsförvaltningen
              följer den tekniska utvecklingen och aktivt bevakar möjligheterna
              att förbättra utbudet av teckentolkning. Om vi skulle bli besvikna
              i denna fråga, vilket jag inte räknar med, får kanske utskottet
              återkomma till saken.
            </seg>
            <seg n="a74b43da">
              Herr talman! I en motion tas kvittningssystemet upp. Men kvittning
              är inte något som är lagreglerat och inte heller något som organiseras
              av riksdagen eller riksdagsförvaltningen. Precis som framgår av
              betänkandet är kvittningssystemet något som har utvecklats genom
              samarbete mellan partier i riksdagen. Det finns alltså ingen rättighet
              att ingå i kvittningssystemet, och kvittningssystemet är inte
              heller något som riksdagen beslutar om. Därmed blir det avslag
              på motionen.
            </seg>
            <seg n="b422158e">
              Ett par motioner handlar om riksdagsledamöternas placering i
              kammaren. Jag har i och för sig aldrig stött på någon väljare
              som tycker att detta är en viktig fråga, men jag förstår att den
              kan engagera en del av oss i kammaren. I grund och botten är det
              en närmast filosofisk fråga om vad det innebär att vara riksdagsledamot.
              Ska partitillhörigheten framhållas mer, eller bör placeringen
              påminna om väljarna som har röstat fram ledamoten? Betraktat på
              detta sätt är min egen slutsats att det ligger närmare till hands
              att behålla dagens placeringsordning.
            </seg>
            <seg n="c3b0a861">
              Någon motionär har gjort hänvisningar till placeringsordningen
              i det brittiska parlamentet, där man ju sitter partivis. Men skillnaden
              är att ledamöterna i Storbritannien är valda i enmansvalkretsar,
              och då blir tanken att placera ledamöterna efter valkrets givetvis
              irrelevant.
            </seg>
            <seg n="6fbbfe33">
              Det finns en reservation om att utreda lobbyismen i Sverige.
              Vad är lobbying? Och vem är lobbyist? Ordet väcker associationer,
              och många ser framför sig bilden av en PR-man som ilar i riksdagskorridorer
              för att sätta press på folkvalda. Men verkligheten är mer komplex
              än så.
            </seg>
            <seg n="e6bcdded">
              Demokratin handlar om att bilda opinion och att argumentera för
              sin ståndpunkt. Alla vi som är folkvalda kan intyga att det pågår
              ett intensivt arbete för att påverka riksdagens ledamöter i olika
              frågor. Vi blir kontaktade av företrädare för intressegrupper,
              fackliga organisationer, företag och enskilda företagare, forskare
              och intresserade samhällsmedborgare. Det sker naturligtvis också
              indirekt påverkan genom medierna.
            </seg>
            <seg n="efeb916c">
              Allt detta handlar om påverkansarbete, och så är fallet oavsett
              om någon anlitat andra till hjälp för sin sak eller inte. Det
              finns inte alltid en knivskarp gräns mellan opinionsbildning och
              lobbyism. Vem som är lobbyist är en definitionsfråga.
            </seg>
            <seg n="693f381f">
              När politiken utsätts för påverkansarbete från andra delar av
              samhällslivet är det något som kan ha både positiva och negativa
              följder. Det är därför som vi inom Folkpartiet för en diskussion
              om hur man ska kunna öka transparensen och även tydliggöra gränsdragningen
              mellan politikerrollen och andra roller. I dag är det inte ovanligt
              att ledande personer går mellan politiken och PR-världen. Folkpartiets
              programkommitté har föreslagit en karantänsregel för avgående
              statsråd innan de går vidare till uppdrag där känslig regeringsinformation
              kan vara särskilt värdefull. Det kan handla om övergångar till
              såväl PR-firmor som andra företag.
            </seg>
            <seg n="931ad88c">
              Christer Nylander, som är riksdagsledamot för Folkpartiet, har
              skrivit en motion om att en ny maktutredning behövs. Det var över
              20 år sedan en sådan gjordes. Några saker som förändrat maktförhållandena
              sedan dess, runt 1990, är ökad globalisering, medlemskap i EU,
              internets framväxt, ett ändrat medielandskap och så vidare. Motionen
              av Christer Nylander behandlas inte i detta betänkande, men jag
              vill nämna den i detta sammanhang då jag är öppen för att en sådan
              utredning skulle kunna ge ny kraft i den viktiga debatten om demokrati
              och maktfördelning i Sverige. Det är möjligt att frågan om lobbyism
              och påverkan skulle kunna passa i ett sådant större sammanhang.
            </seg>
            <seg n="2ac98bc9">
              Med detta sagt yrkar jag bifall till förslaget i utskottets betänkande.
            </seg>
          </u>
          <note type="speaker" n="2737105c">
            Anf. 178 PER-INGVAR JOHNSSON (C):
          </note>
          <note n="876ed71b">
            Herr talman! Vi har i konstitutionsutskottet genom detta betänkande
            behandlat 69 motionsyrkanden från den allmänna motionstiden, och
            de handlar i huvudsak om riksdagens arbetsformer. Samtliga motionsyrkanden
            avstyrks av vårt utskott.
          </note>
          <u who="Q5889601" xml:id="i-275786c99239e8af-0" n="eeeecca7">
            <seg n="4a5c0fdc">
              Just detta att samtliga motioner avstyrks vill jag något kommentera,
              inte minst mot bakgrund av att en motionär efterlyser en generösare
              motionsbehandling. Även om motionerna avstyrks tycker jag att
              konstitutionsutskottet, genom ett seriöst och ambitiöst arbete
              av vårt kansli, ger rimliga förklaringar och hänvisningar till
              varför motionerna inte tillstyrks. I regel sker det genom hänvisningar
              till pågående eller nyligen avslutade utredningar, alternativt
              till att en motsvarande motion redan tidigare behandlats i utskottet.
            </seg>
            <seg n="07ba5624">
              Ibland händer det att det som motionärerna vill få genomfört
              redan har blivit genomfört innan motionerna hunnit behandlas av
              riksdagen. Så är fallet med motionen av mina centerkolleger Roger
              Tiefensee och Anders Åkesson, som i höstas motionerade om att
              alla riksdagsledamöter ska utrustas med pekplattor för att minska
              riksdagens pappersförbrukning. Redan vid årsskiftet hade riksdagsförvaltningen
              påbörjat utdelningen av pekplattor till alla riksdagsledamöter,
              så frågan hann bli inte bara utredd utan också genomförd innan
              motionen behandlades.
            </seg>
            <seg n="bd71e2e0">
              Jag vill också något kommentera den motion om registrering av
              lobbyister som ordföranden i vårt utskott, Peter Eriksson, har
              väckt och som nu har behandlats i konstitutionsutskottet, där
              vi avstyrker den.
            </seg>
            <seg n="2f95b279">
              Peter Eriksson och Mia Sydow Mölleby vill ha ett tillkännagivande
              till riksdagsstyrelsen om att ett register över lobbyister i Sveriges
              riksdag ska upprättas. Frågan utreddes och bedömdes redan av Demokratiberedningen
              år 2000 och har efter det varit uppe i flera olika sammanhang.
              Vi delar den bedömning som gjordes av Demokratiberedningen att
              en sådan registrering främst skulle gynna resursstarka organisationer
              och missgynna medborgargrupper och mer resurssvaga organisationer.
              Vi anser alltså fortfarande att de argumenten är hållbara och
              anser inte att det skulle vara någon större nytta med ett sådant
              lobbyistregister.
            </seg>
          </u>
          <note n="ba1714b5">
            Jag yrkar bifall till konstitutionsutskottets förslag i betänkandet.
          </note>
          <note type="speaker" n="71cd0ae0">
            Anf. 179 PETER ERIKSSON (MP) replik:
          </note>
          <u who="Q470630" xml:id="i-27aa120884e5dac0-1" n="802cff59">
            <seg n="011dfb3c">
              Herr talman! Jag vill bara kort säga att den reservation som
              vi har skrivit inte gäller något register över lobbyister, utan
              den gäller en utredning om lobbyism i allmänhet, hur det påverkar
              demokratin och hur det fungerar i dag.
            </seg>
          </u>
          <note type="speaker" n="b594f5ea">
            Anf. 180 PER-INGVAR JOHNSSON (C) replik:
          </note>
          <note n="731d5ef9">
            Herr talman! Men den motion som lämnades handlade om registrering
            av lobbyister.
          </note>
          <note type="speaker" n="1baaa104">
            Anf. 181 PETER ERIKSSON (MP) replik:
          </note>
          <u who="Q470630" xml:id="i-27aa120884e5dac0-2" n="802cff59">
            <seg n="c55b2d1c">
              Herr talman! Ja, men den handlade om en utredning och inte ett
              register. Det är den som vi vill bifalla och som vi har skrivit
              om i reservationen.
            </seg>
          </u>
          <note type="speaker" n="417b505a">
            Anf. 182 PER-INGVAR JOHNSSON (C) replik:
          </note>
          <u who="Q5889601" xml:id="i-ccc9c1a5e7136562-1" n="eeeecca7">
            <seg n="d95cb9ad">
              Herr talman! Ja, då konstaterar vi det.
            </seg>
          </u>
          <note type="speaker" n="78361807">
            Anf. 183 TUVE SKÅNBERG (KD):
          </note>
          <u who="Q4354054" xml:id="i-ea708c570fd32917-0" n="0f1156ef">
            <seg n="e72e7ad6">
              Herr talman! Det skulle vara mig fullständigt främmande att betygsätta
              den här debatten. Men om någon har tv:n på i sitt arbetsrum eller
              till äventyrs i bostaden och tycker att det är möjligt att konstitutionsutskottet
              inte är fullt så blodfyllt som politiker kan vara i andra debatter,
              beror det på att det är en mängd motioner som ska hanteras på
              kort tid. De är dock inte oviktiga. Som alla talare, tror jag,
              har upprepat tidigare är de under beredning eller av sådant slag
              att vi fattar beslut i koncensus.
            </seg>
            <seg n="894715c3">
              I den fråga, som handlar om riksdagens arbetsformer, som i många
              andra frågor som konstitutionsutskottet har att hantera, försöker
              vi fatta så breda beslut som möjligt, helst i enighet, därför
              att det är själva regelverket för politiken och riksdagens arbetssätt
              som vi reglerar i konstitutionsutskottet.
            </seg>
            <seg n="b57546ac">
              Det hindrar inte att jag något ska kommentera ett par motioner
              och reservationer från Sverigedemokraterna.
            </seg>
            <seg n="00681246">
              Det ligger nästan alltid någonting i en motion eller en reservation.
              Man kan inte avvisa den eftersom det många gånger är goda skäl
              bakom den. I det här fallet har Sverigedemokraterna tyckt att
              vi skulle kunna få sitta partivis. Man kan dra sig till minnes
              att man i Frankrike har det bekanta uttrycket att vara till vänster
              eller att vara till höger. Det kommer just från placeringen i
              det franska parlamentet, där de som satt till höger var de mer
              konservativa och resten av parlamentet fördelade sig utifrån det.
            </seg>
            <seg n="d7e3552e">
              Om vi hade fasta placeringar skulle alla partier få placera sig
              i en högervänster-skala och skulle föra in det franska parlamentets
              ursprungliga metod. Det kunde vara roligt att veta var Sverigedemokraterna
              då skulle vilja sitta någonstans.
            </seg>
            <seg n="72badec3">
              Men jag kan glädja Sverigedemokraterna med att säga att det går
              alldeles utmärkt att sitta partivis. Det är faktiskt redan genomfört.
              Den här motionen slår in en öppen dörr. Det går att sitta precis
              var vi vill, och det gör vi uppenbarligen. Jag lämnade en plats
              vilken jag inte vet vilket parti som egentligen har hand om. Vi
              som företräder regeringen sitter på ena sidan, och de som företräder
              oppositionen sitter på andra sidan. Det föll sig naturligt att
              sätta sig på det viset. Jag hade ingen kristdemokrat att sätta
              mig bredvid, men jag satte mig bland alliansvännerna. Utan att
              underkänna oppositionens vänlighet föll det sig naturligt att
              göra så, eftersom vi har valt olika perspektiv på politiken och
              på att hantera reservationerna som vi har i dag.
            </seg>
            <seg n="60b9a986">
              Det enda tillfälle då vi sitter valkretsvis är när vi ska votera.
              Då sitter jag på Skånebänken tillsammans med andra invalda. Det
              betonar att när jag röstar företräder jag skåningarna, de som
              har valt in mig. Men annars är jag fri att sitta var jag vill.
            </seg>
            <seg n="bf76f033">
              Sverigedemokraterna har också påpekat att det vore vettigt om
              de fick vara med vid kvittningsförfarandet. Det är på det viset
              att det regleras genom överenskommelser och inte genom lagstiftning,
              allra minst grundlagen.
            </seg>
            <seg n="1086eacd">
              Det förekommer i reservationen och i motionen tanken att man
              skulle tvingas att vara i riksdagen i händelse av sjukdom. Det
              är inget tvång. Är man sjuk får man vara hemma. Det får konsekvenser.
              Men jag har varit med om att mitt parti har utfärdat kvittningsförbud.
              Då har de som varit utomlands varit nödgade att åka hit, och de
              som har varit sjuka har varit här med rejäl sjukdom i kroppen.
              Man får lösa det så gott man kan, för då gäller ingen kvittning
              utan bara en intern överenskommelse.
            </seg>
            <seg n="b0ec542e">
              Jag vill tala om någonting som är lite mer positivt, och det
              är att vi har tillgodosett en motion väldigt långt.
            </seg>
            <seg n="8b2349c5">
              Det motioneras om att vi ska ha alkoholfri representation i riksdagen.
              Konstitutionsutskottet har upprepade gånger gjort uttalanden om
              att vi får ha en mycket restriktiv alkoholkonsumtion i riksdagen.
              Vi vill också se den i statlig förvaltning, kommun, landsting
              och så vidare. Men i det som vi svarar för, riksdagen, framhåller
              vi på nytt vikten av en restriktiv alkoholkonsumtion vid representation
              inom riksdagen och av att det, i de fall alkohol serveras, alltid
              finns alkoholfria alternativ av god kvalitet. Och vår värderade
              talman har sett till att det också gör det.
            </seg>
            <seg n="80eae183">
              Vid de senaste tillställningarna som riksdagen har anordnat har
              jag frågat personalen hur mycket, så där mellan tummen och pekfingret,
              alkoholfritt vin som har gått åt. Då kan de svara 10 procent.
              Det är inte så tokigt med tanke på att det är en väldigt restriktiv
              politik som innebär att man tar ett eller högst två glas vin.
              Men många väljer alltså att ta det alkoholfria vinet, och andra
              väljer vatten om de så önskar.
            </seg>
            <seg n="74165972">
              Vi är tacksamma för detta, herr talman, och tycker att Sveriges
              riksdag här går i täten och att denna praxis bör spridas över
              hela vårt land till statliga förvaltningar, kommuner och landsting.
            </seg>
            <seg n="7ea38c92">
              Kanske det vore värt att säga någonting om Vänsterns motion om
              att sänka våra löner. Är det verkligen inte en god idé att sänka
              lönerna för alla riksdagsledamöter? Är det inte så att hungriga
              hundar jagar bäst? Vi kanske till och med kan fundera över hur
              mycket vi kan sänka lönerna och ändå ha det här huset fullt. Kan
              man sänka den till ett basbelopp skulle man kunna sänka den till
              ett halvt basbelopp och se om vi ändå får ledamöter som är motiverade.
              Till slut har vi ju de allra mest motiverade som själva står för
              lönen. Eller så är det inte en framkomlig väg.
            </seg>
            <seg n="7f41f608">
              Man kan i stället fundera över vad som behövs för att det absolut
              inte ska vara någon risk för att riksdagsledamöterna blir mutbara,
              att man sneglar efter hur man ska få kontakter och relationer
              så att man kan försörja sig vid sidan om under tiden man är i
              riksdagen eller efter att man har varit i riksdagen. Med en god
              betalning minimeras den risken.
            </seg>
            <seg n="4e00ce57">
              Vi har precis samma tankesätt, att poliser, militärer och så
              vidare ska vara väl betalda just för att minska risken för korruption.
            </seg>
            <seg n="0196cfd7">
              Det har varit koncensus om att vi ska skiljas från vårt eget
              lönesättande. Det är sant att de allra flesta yrkeskategorier
              försöker höja sina löner. Men riksdagsledamöterna ska stå utanför
              det och acceptera den lön som en oberoende nämnd fastslår. Nämnden
              har haft domares lön som riktmärke och försökt följa den något
              så när. Vi är lagstiftare, och de som tillämpar lagstiftningen,
              nämligen domarna, skulle kunna vara jämförbara i det ansvar och
              i den påverkan som de har på andra människor. Därför skulle man
              kunna säga att lönen följer domarnas. Jag tycker att det är ett
              gott sätt att resonera, inte mekaniskt men som ett riktmärke.
            </seg>
          </u>
          <note n="72058f10">
            I övrigt, herr talman, håller jag naturligtvis med utskottet
            och yrkar bifall till förslaget.
          </note>
          <note n="70041c55">
            Överläggningen var härmed avslutad.
          </note>
          <note n="6042ac9d">
            17 § Beslut om förlängd motionstid
          </note>
          <note n="a6fe6272">
            Kammaren biföll talmannens förslag att motionstiden för proposition
            2012/13:147 Ny bibliotekslag skulle förlängas till onsdagen den
            22 maj .
          </note>
          <note n="80ba9016">
            18 § Bordläggning
          </note>
          <note n="19f9086b">
            Anmäldes och bordlades
          </note>
          <note n="7ce6961e">
            19 § Anmälan om interpellationer
          </note>
          <note n="7a5e7d1c">
            Anmäldes att följande interpellationer framställts
          </note>
          <note n="69dcbf58">
            den 24 april
          </note>
          <note n="2a939dbe">
            Carina Adolfsson Elgestam
          </note>
          <note n="96391549">
            Matilda Ernkrans
          </note>
          <note n="f2254f7a">
            Olle Larsson
          </note>
          <note n="4047ce5b">
            Lars Johansson
          </note>
          <note n="77eef4a2">
            Leif Jakobsson
          </note>
          <note n="77eef4a2">
            Leif Jakobsson
          </note>
          <note n="13f5621c">
            Interpellationerna redovisas i bilaga som fogats till riksdagens
            snabbprotokoll tisdagen den 14 maj.
          </note>
          <note n="88316c73">
            20 § Anmälan om frågor för skriftliga svar
          </note>
          <note n="a0a8c465">
            Anmäldes att följande frågor för skriftliga svar framställts
          </note>
          <note n="69dcbf58">
            den 24 april
          </note>
          <note n="2d22d676">
            Marianne Berg
          </note>
          <note n="02c8db25">
            Peter Johnsson
          </note>
          <note n="55dd4b1d">
            Maria Ferm
          </note>
          <note n="190ded6d">
            Kent Härstedt
          </note>
          <note n="cf75e1eb">
            Olle Thorell
          </note>
          <note n="77eef4a2">
            Leif Jakobsson
          </note>
          <note n="28f559c0">
            Frågorna redovisas i bilaga som fogats till riksdagens snabbprotokoll
            tisdagen den 14 maj.
          </note>
          <note n="a33362fe">
            21 § Anmälan om skriftliga svar på frågor
          </note>
          <note n="745dd76d">
            Anmäldes att skriftliga svar på följande frågor inkommit
          </note>
          <note n="69dcbf58">
            den 24 april
          </note>
          <note n="922eb0a6">
            Pyry Niemi
          </note>
          <note n="2cd28e41">
            Fredrik Lundh Sammeli
          </note>
          <note n="55ff836a">
            Krister Örnfjäder
          </note>
          <note n="34a8f572">
            Gunilla Svantorp
          </note>
          <note n="34a8f572">
            Gunilla Svantorp
          </note>
          <note n="2cfbac38">
            Ann Arleklo
          </note>
          <note n="cff30821">
            Hans Olsson
          </note>
          <note n="cff30821">
            Hans Olsson
          </note>
          <note n="cff30821">
            Hans Olsson
          </note>
          <note n="e15ed1c5">
            Stina Bergström
          </note>
          <note n="a917b392">
            Svaren redovisas i bilaga som fogats till riksdagens snabbprotokoll
            tisdagen den 14 maj.
          </note>
          <note n="515dcd52">
            22 § Kammaren åtskildes kl. 20.30.
          </note>
          <note n="46f0b78f">
            Förhandlingarna leddes
          </note>
          <note n="90817983">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
