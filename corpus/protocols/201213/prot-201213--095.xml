<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-201213--95</head>
        <docDate when="2013-04-19">2013-04-19</docDate>
      </div>
    </front>
    <body>
      <div type="commentSection" xml:id="i-CKihuAt9xKPgWZ5mFHgmAP">
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=1"/>
        <note xml:id="i-CHhFk9uqUxUDxmn3AwZXNZ">
          Riksdagens protokoll
        </note>
        <note xml:id="i-VQ8xRfy2ni5KZW4WYKYm6K">
          2012/13:95
        </note>
        <note xml:id="i-QpTQY1DeuTuCast8yZ3Civ">
          Fredagen den 19 april
        </note>
        <note xml:id="i-CLMVvduv5za8aGSW7hCJMJ">
          Kl. 09:00 - 12:16
        </note>
      </div>
      <div type="debateSection" xml:id="i-WfcLz9ZtWAA84uHXDuJwyy">
        <note xml:id="i-UoC89fEJAEuYNaxLc9Bw8W">
          1 § Aktuell debatt: Den inre utlänningskontrollen och ID-kontroller
          i kollektivtrafiken
        </note>
        <note type="speaker" xml:id="i-9VksnDidJ7SD5af3HoW6zQ">
          Anf. 1 CHRISTINA HÖJ LARSEN (V):
        </note>
        <u xml:id="i-dd048e368142a76a-0" next="i-dd048e368142a76a-1" who="i-WjgeYy5RFWngMB9NwFvFEY">
          <seg xml:id="i-5fkR1k9FUBVSNH3t9D2jhr">
            Herr talman! Tillsammans är vi Sverige. Våra sulor slits på samma
            gator. Vi vänder våra ansikten mot samma vårsol. Vi är födda på
            olika platser i världen Kiruna, Kabul, Karlstad eller Kigali.
            I våra ögon finns alla färger, från blått till brunt. Vår hud
            skiftar från skärt till mörkbrunt. Vi talar olika språk, ber till
            olika gudar och hejar på olika fotbollslag. Tillsammans är vi
            Sverige.
          </seg>
        </u>
        <u xml:id="i-dd048e368142a76a-1" prev="i-dd048e368142a76a-0" who="i-WjgeYy5RFWngMB9NwFvFEY" next="i-dd048e368142a76a-2">
          <seg xml:id="i-KoQZ1cMP9ygYbdo5KqGzi3">
            Ändå har vi nu under våren återigen fått tydliga bevis på att
            alla inte behandlas lika i vårt samhälle och att människor känner
            sig utpekade och misstänkliggjorda på grund av sin födelseort
            eller sin hudfärg.
          </seg>
        </u>
        <u xml:id="i-dd048e368142a76a-2" prev="i-dd048e368142a76a-1" who="i-WjgeYy5RFWngMB9NwFvFEY" next="i-dd048e368142a76a-3">
          <seg xml:id="i-J3MsuQh96PCQ1ax71bJqeC">
            Jag vill passa på att tacka talmannen och övriga partiers gruppledare
            för att vi i dag kan debattera en fråga som engagerat många för
            att den skapar falska skiljelinjer mellan människor i samhället
            beroende på utseende och ursprung.
          </seg>
        </u>
        <u xml:id="i-dd048e368142a76a-3" prev="i-dd048e368142a76a-2" who="i-WjgeYy5RFWngMB9NwFvFEY" next="i-dd048e368142a76a-4">
          <seg xml:id="i-G1f5R4Rad3oto4EbGvBukW">
            Under de senaste åren har vi sett hur jakten på tillståndslösa
            trappas upp, både som en del av Schengenavtalet och inre gränskontroller
            och framför allt som ett resultat av regeringens politiska prioriteringar
            och riktlinjer i form av regleringsbrev till bland annat polisen.
          </seg>
        </u>
        <u xml:id="i-dd048e368142a76a-4" prev="i-dd048e368142a76a-3" who="i-WjgeYy5RFWngMB9NwFvFEY" next="i-dd048e368142a76a-5">
          <seg xml:id="i-Q3wTa4ciPaeuS1PPrVmDSz">
            Jakten på tillståndslösa är inget hastigt uppkommet påfund. Jakten
            är en direkt konsekvens av en iskall och hård flyktingpolitik
            i Europa och i Sverige. Resultaten har vi sett allt tydligare
            under våren, i Stockholms tunnelbana och på Malmös gator, där
            polisen stoppar dem av oss som är mörkhåriga eller mörka i huden
            för att kontrollera ID-handlingar.
          </seg>
        </u>
        <u xml:id="i-dd048e368142a76a-5" prev="i-dd048e368142a76a-4" who="i-WjgeYy5RFWngMB9NwFvFEY">
          <seg xml:id="i-LpyQqaLLwZDikmHWdaVDMr">
            Dagens debatt om inre utlänningskontroll och ID-kontroller sammanför
            perspektiv som handlar om såväl flyktingpolitik som mänskliga
            rättigheter och diskriminering. Det är i denna skärningspunkt
            vi debatterar vilket samhälle vi vill ha och hur vi tycker att
            människor ska behandlas i Sverige. Jag ser fram emot en debatt
            som kan tydliggöra var regeringen står i dessa frågor och var
            övriga partier står. Tillsammans är vi Sverige.
          </seg>
        </u>
        <note type="speaker" xml:id="i-RdWzTKUFaLj7aMFfgoTJDW">
          Anf. 2 Justitieminister BEATRICE ASK (M):
        </note>
        <u xml:id="i-dd048e368142a76a-6" next="i-dd048e368142a76a-7" who="i-PRHkYxGCaT2cbJpjjfnRtn">
          <seg xml:id="i-GUrdrdwaQ8tvw62KgHiDdy">
            Herr talman! Många människor får arbets- och uppehållstillstånd
            i Sverige. Förra året var det drygt 110 000 personer. Aldrig förr
            har det varit så många. Den allra största ökningen skedde i gruppen
            skyddsbehövande personer där 37 procent fler fick stanna.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=2"/>
        <u xml:id="i-dd048e368142a76a-7" prev="i-dd048e368142a76a-6" who="i-PRHkYxGCaT2cbJpjjfnRtn" next="i-dd048e368142a76a-8">
          <seg xml:id="i-L89peZUgRfT4cSJxopxctu">
            Med andra ord: Sverige har och ska ha en human och generös asylpolitik.
          </seg>
        </u>
        <u xml:id="i-dd048e368142a76a-8" prev="i-dd048e368142a76a-7" who="i-PRHkYxGCaT2cbJpjjfnRtn" next="i-dd048e368142a76a-9">
          <seg xml:id="i-ByHppqZpetFzy5EPZEbzuW">
            Men för att den politiken ska vara trovärdig och långsiktigt
            hållbar krävs att de personer som efter en rättssäker prövning
            inte bedöms ha behov av skydd faktiskt också lämnar landet.
          </seg>
        </u>
        <u xml:id="i-dd048e368142a76a-9" prev="i-dd048e368142a76a-8" who="i-PRHkYxGCaT2cbJpjjfnRtn" next="i-dd048e368142a76a-10">
          <seg xml:id="i-8nGRGk1CVfDpt6wpRmsaZ8">
            Alla människor har rätt att söka asyl. Alla människor har rätt
            att få sin sak prövad. Men fram till dess att riksdagen ändrar
            gällande lagstiftning och inför fri invandring har inte alla människor
            rätt att stanna i Sverige. Jag utgår ifrån att alla här inne förstår
            det och, än viktigare, förstår konsekvenserna av den hållningen,
            nämligen att om man har fått ett lagakraftvunnet beslut om utvisning
            eller avvisning har man en skyldighet att lämna landet.
          </seg>
        </u>
        <u xml:id="i-dd048e368142a76a-10" prev="i-dd048e368142a76a-9" who="i-PRHkYxGCaT2cbJpjjfnRtn" next="i-dd048e368142a76a-11">
          <seg xml:id="i-WA2YtNUYfm5pcFacTNiS7">
            Hur ska då återvändandet gå till? Ja, det bästa, särskilt för
            den det gäller naturligtvis, är om man själv återvänder med stöd
            av Migrationsverket. Glädjande nog är det fler och fler som gör
            det. Det frivilliga återvändandet ökar. Förra året var det 21
            procent fler jämfört med 2011 som valde att återvända självmant
            när man hade fått ett beslut.
          </seg>
        </u>
        <u xml:id="i-dd048e368142a76a-11" prev="i-dd048e368142a76a-10" who="i-PRHkYxGCaT2cbJpjjfnRtn" next="i-dd048e368142a76a-12">
          <seg xml:id="i-KCCMDtMXnDWa5jsMRtyMTN">
            Om en person i stället väljer att motsätta sig ett återvändande
            eller att hålla sig gömd övergår ansvaret för att verkställa avvisnings-
            eller utvisningsbeslutet till polisen. Den myndighet som oftast
            genomför utresor är Kriminalvården.
          </seg>
        </u>
        <u xml:id="i-dd048e368142a76a-12" prev="i-dd048e368142a76a-11" who="i-PRHkYxGCaT2cbJpjjfnRtn" next="i-dd048e368142a76a-13">
          <seg xml:id="i-JbBR6qHNw4nRizqXywxhMK">
            De senaste åren har vi sett en betydande ökning både av antalet
            fall som lämnas över från Migrationsverket till polisen och av
            antalet ärenden i balans hos polismyndigheterna. Det ligger nu
            någonstans runt 19 500. Det är väldigt många. Det är inte acceptabelt,
            varken ur ett samhällsekonomiskt eller ur ett mänskligt perspektiv,
            och därför har regeringen ställt tydliga krav på Migrationsverket,
            polisen och Kriminalvården att samverka i syfte att effektivisera
            sitt verkställighetsarbete med att genomföra lagakraftvunna avvisnings-
            och utvisningsbeslut.
          </seg>
        </u>
        <u xml:id="i-dd048e368142a76a-13" prev="i-dd048e368142a76a-12" who="i-PRHkYxGCaT2cbJpjjfnRtn" next="i-dd048e368142a76a-14">
          <seg xml:id="i-GQVNodSScHNvG8f4dRQY5j">
            Ett resultat av den samverkan är det myndighetsgemensamma utvecklingsprojektet
            Rättssäkert och effektivt verkställighetsarbete, som förkortas
            REVA. Projektets syfte är att införa ett nytt arbetssätt baserat
            på leanprinciper. Det handlar om att korta ledtider och att minska
            antalet flaskhalsar i de administrativa systemen. Myndigheterna
            arbetar med detta teambaserat, med standardiserade arbetsmetoder
            och regelbundna möten för uppföljning och problemlösning.
          </seg>
        </u>
        <u xml:id="i-dd048e368142a76a-14" prev="i-dd048e368142a76a-13" who="i-PRHkYxGCaT2cbJpjjfnRtn" next="i-dd048e368142a76a-15">
          <seg xml:id="i-Q1KiPcU5BtnffXU5z3Qnft">
            Låt oss en gång för alla slå fast att REVA-projektet inte är
            samma sak som inre utlänningskontroll. REVA är dessutom ett ganska
            nytt projekt. Här i Stockholm började man införandet i januari
            i år. Den inre utlänningskontrollen, som jag egentligen tror att
            man vill diskutera här i dag, är betydligt äldre. Kontrollbestämmelser
            har funnits i utlänningslagen åtminstone sedan 1954.
          </seg>
        </u>
        <u xml:id="i-dd048e368142a76a-15" prev="i-dd048e368142a76a-14" who="i-PRHkYxGCaT2cbJpjjfnRtn" next="i-dd048e368142a76a-16">
          <seg xml:id="i-CuHag8kUSYyekcKSF7cCNG">
            I den nu gällande utlänningslagen från 2005 står det tydligt
            angivet vilka villkor som ska vara uppfyllda för att polisen ska
            få genomföra inre utlänningskontroll: Det ska finnas grundad anledning
            att anta att personen saknar rätt att uppehålla sig i landet eller
            särskild anledning till kontroll. Det räcker självklart inte med
            att personen i fråga har ett visst utseende, talar ett visst språk
            eller har ett visst namn. Rikspolisstyrelsens egna föreskrifter
            om inre utlänningskontroll är också väldigt tydliga på den punkten.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=3"/>
        <u xml:id="i-dd048e368142a76a-16" prev="i-dd048e368142a76a-15" who="i-PRHkYxGCaT2cbJpjjfnRtn" next="i-dd048e368142a76a-17">
          <seg xml:id="i-761sjExsgs51DGzn4jJbDh">
            Min uppfattning är att det är positivt att Migrationsverket,
            polisen och Kriminalvården samverkar bättre och mer effektivt
            för att verkställa lagakraftvunna avvisningar och utvisningar.
            Riksdagen har beslutat att Sverige ska ha en generös men reglerad
            invandring. Jag tycker också att polisens möjlighet att genomföra
            inre utlänningskontroll inom de regler som gäller är rimliga.
            Därutöver krävs och det är viktigt i denna diskussion som i allt
            polisarbete ett korrekt bemötande med respekt för de människor
            man möter.
          </seg>
        </u>
        <u xml:id="i-dd048e368142a76a-17" prev="i-dd048e368142a76a-16" who="i-PRHkYxGCaT2cbJpjjfnRtn">
          <seg xml:id="i-JYjrPMRDXPihQFrRRnbESw">
            Den debatt som vi har haft visar att många känner ett utanförskap,
            har frågor om bemötande, funderar över vad som händer och har
            problem med att vara en del i den gemenskap som Sverige ska stå
            för. Det är ett bekymmer som inte enbart handlar om agerande när
            det gäller inre utlänningskontroll. Men likväl vill jag understryka
            att också i den arbetsuppgiften ligger ett åtagande för polisen
            att arbeta på ett respektfullt och professionellt vis.
          </seg>
        </u>
        <note type="speaker" xml:id="i-G9bLehPZ9vmP2B8hBuxL2X">
          Anf. 3 MORGAN JOHANSSON (S):
        </note>
        <u xml:id="i-dd048e368142a76a-18" next="i-dd048e368142a76a-19" who="i-UPW2cbGnTUbMZaKTrot5Bh">
          <seg xml:id="i-MhNm9iujypwgkkZsG321CX">
            Herr talman! Sverige har under många årtionden utgjort en trygg
            tillflyktsort för väldigt många människor som har flytt undan
            krig och förtryck. På 30- och 40-talen flydde människor till Sverige
            från Nazityskland och undan andra världskrigets fasor. Det var
            judar och romer, men det var också politiska flyktingar socialdemokrater
            och fackligt organiserade personer som kom till Sverige.
          </seg>
        </u>
        <u xml:id="i-dd048e368142a76a-19" prev="i-dd048e368142a76a-18" who="i-UPW2cbGnTUbMZaKTrot5Bh" next="i-dd048e368142a76a-20">
          <seg xml:id="i-Q6qhd6tZJaWQ71MbvHkWY7">
            På 50- och 60-talen flydde många till Sverige från de kommunistiska
            diktaturerna i Östeuropa och från de fascistiska diktaturerna
            i södra Europa. På 70-talet kom många till Sverige från diktaturer
            i Syd- och Mellanamerika, till exempel Chile, och vi fick båtflyktingar
            från Sydostasien. På 1980-talet kom flyktingar från det fruktansvärda
            kriget mellan Iran och Irak. Det kom personer som flydde undan
            turkisk militär, många kurder, assyrier och syrianer under den
            turkiska offensiven. På 1990-talet kom flyktingar från det hemska
            kriget på Balkan eller från Somalias kollaps som stat. På 2000-talet
            har vi sett nya krig, nu senast i Syrien, och människor har kunnat
            fly hit till Sverige och fått en fristad här.
          </seg>
        </u>
        <u xml:id="i-dd048e368142a76a-20" prev="i-dd048e368142a76a-19" who="i-UPW2cbGnTUbMZaKTrot5Bh" next="i-dd048e368142a76a-21">
          <seg xml:id="i-J4LhowZrDLhYi11mzSZckH">
            Vi har kunnat utgöra en fristad för människor under många decennier.
            Det är jag oerhört stolt över. Det är ett uttryck för solidaritet,
            men inte bara det utan också ett uttryck för insikten om att Sverige
            blir starkare och rikare av att vi numera har en mångfald av olika
            kulturer och människor med olika bakgrund. Det är en viktig insikt,
            och den står i bjärt kontrast till de politiska krafter som i
            alla tider har velat stänga våra gränser. Om de hade fått råda
            hade Sverige på många sätt varit ett mycket fattigare land än
            det är i dag.
          </seg>
        </u>
        <u xml:id="i-dd048e368142a76a-21" prev="i-dd048e368142a76a-20" who="i-UPW2cbGnTUbMZaKTrot5Bh" next="i-dd048e368142a76a-22">
          <seg xml:id="i-DjjjMgQduHkb7a4sDqEheH">
            Sverige har haft och ska ha en asylpolitik som präglas av solidaritet
            och medmänsklighet, men vår asylpolitik måste samtidigt ha regler.
            De som har asylskäl får stanna. De som enligt domstols bedömning
            inte har asylskäl måste lämna landet.
          </seg>
        </u>
        <u xml:id="i-dd048e368142a76a-22" prev="i-dd048e368142a76a-21" who="i-UPW2cbGnTUbMZaKTrot5Bh" next="i-dd048e368142a76a-23">
          <seg xml:id="i-N7oqViydK1UVTSbUzAnVj3">
            Det finns enligt mitt sätt att se det ingen motsättning mellan
            en regelstyrd och en generös asylpolitik. Det är snarare tvärtom
            just för att vi har regler för att bedöma asylskäl och för att
            de bedömningarna görs av oberoende domstolar som vi kan inrikta
            oss på att ge flyktingar ett bra mottagande i Sverige.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=4"/>
        <u xml:id="i-dd048e368142a76a-23" prev="i-dd048e368142a76a-22" who="i-UPW2cbGnTUbMZaKTrot5Bh" next="i-dd048e368142a76a-24">
          <seg xml:id="i-FMcasC1rZoXyajMK6bWQ3J">
            När väl detta är sagt att det måste finnas regler och att man
            ska följa domstols beslut blir en följd av detta att polisen också
            har en skyldighet att upprätthålla de reglerna. Om polisen till
            exempel har fått ett tips om att en arbetsgivare har människor
            som jobbar hos sig som inte har uppehållstillstånd ska polisen
            självfallet agera. Det kan mycket väl röra sig om ett exploaterande
            av fattiga och utsatta människor: Kom till min restaurang, jobba
            tolv timmar om dygnet för 30 kronor i timmen och bo i en källare!
            Sådant förekommer, och jag tycker att polisens insatser ska inriktas
            på dem som utnyttjar fattiga och utsatta människor inte på de
            fattiga och utsatta människorna i sig.
          </seg>
        </u>
        <u xml:id="i-dd048e368142a76a-24" prev="i-dd048e368142a76a-23" who="i-UPW2cbGnTUbMZaKTrot5Bh" next="i-dd048e368142a76a-25">
          <seg xml:id="i-GSLJjLLmQ2V6KtRNpvBBCo">
            Det är de oseriösa arbetsgivarna som exploaterar som ska sättas
            åt i första hand, inte de fattiga människor som exploateras.
          </seg>
        </u>
        <u xml:id="i-dd048e368142a76a-25" prev="i-dd048e368142a76a-24" who="i-UPW2cbGnTUbMZaKTrot5Bh" next="i-dd048e368142a76a-26">
          <seg xml:id="i-LbGttSk9D8EVwd1uk8eyoW">
            Regeringen har haft en annan prioritering. Man har ensidigt inriktat
            sig på de asylsökande, och man har uttryckligen sagt åt polisen
            att man ska öka avvisningarna. Det är mot den bakgrunden som ID-kontrollerna
            i tunnelbanan ska ses.
          </seg>
        </u>
        <u xml:id="i-dd048e368142a76a-26" prev="i-dd048e368142a76a-25" who="i-UPW2cbGnTUbMZaKTrot5Bh" next="i-dd048e368142a76a-27">
          <seg xml:id="i-DUpDfvdttnGTwMqj1ogXUP">
            Justitieministern har sagt att vi har haft en lagstiftning om
            kontroll sedan 1954. Ja, men vi har inte haft den typen av ID-kontroller
            i kollektivtrafiken sedan 1954. Det är något helt nytt.
          </seg>
        </u>
        <u xml:id="i-dd048e368142a76a-27" prev="i-dd048e368142a76a-26" who="i-UPW2cbGnTUbMZaKTrot5Bh" next="i-dd048e368142a76a-28">
          <seg xml:id="i-3jkxKAGowDJwZJWstKh6T5">
            Vi nåddes mycket tidigt av starka reaktioner från dem som blivit
            ID-kontrollerade. Vi fick uppgifter om att polisen hade gått på
            utseende och att man schablonmässigt kontrollerade ID-handlingar.
            För det första är sådant inte tillåtet vare sig enligt Europakonventionen
            eller enligt svensk lagstiftning. För det andra måste man förstå
            vilka starka känslor som det väcker i ett land som numera präglas
            av denna mångfald: Är vi inte svenskar? Är vi andra klassens medborgare?
            Har ni infört något slags rasprofilering också här i Sverige?
          </seg>
        </u>
        <u xml:id="i-dd048e368142a76a-28" prev="i-dd048e368142a76a-27" who="i-UPW2cbGnTUbMZaKTrot5Bh" next="i-dd048e368142a76a-29">
          <seg xml:id="i-QKwXE3JRushE5p6WxrFrug">
            När detta kom till vår kännedom sade jag två saker. Det första
            var att det inte är acceptabelt att särbehandla människor efter
            utseende. Det andra var att vi socialdemokrater skulle ta upp
            den här frågan i Rikspolisstyrelsens styrelse för att få till
            stånd en granskning av huruvida de här arbetsmetoderna är lagliga.
            Låt mig säga att jag vet att detta var omstritt också inom polisen.
            Jag nåddes också av mycket information om det.
          </seg>
        </u>
        <u xml:id="i-dd048e368142a76a-29" prev="i-dd048e368142a76a-28" who="i-UPW2cbGnTUbMZaKTrot5Bh" next="i-dd048e368142a76a-30">
          <seg xml:id="i-4dVPT6zQoopy6jR7xNGtZ9">
            Vid det tillfället sade regeringen i praktiken ingenting. Det
            var först efter några veckors uppslitande debatt som ID-kontrollerna
            upphörde, förmodligen som en effekt av debatten men kanske också
            för att vi i oppositionen hade agerat.
          </seg>
        </u>
        <u xml:id="i-dd048e368142a76a-30" prev="i-dd048e368142a76a-29" who="i-UPW2cbGnTUbMZaKTrot5Bh" next="i-dd048e368142a76a-31">
          <seg xml:id="i-XwNKXADzh4KTxfP9pg5e5a">
            Jag har två frågor till regeringen. För det första måste ni ha
            förstått vilka känslor detta rörde upp. Ändå ingrep ni inte, utan
            tvärtom försvarade ni detta dag efter dag ända tills ni så att
            säga fick ge upp. Varför gjorde ni inte det rätta från början?
          </seg>
        </u>
        <u xml:id="i-dd048e368142a76a-31" prev="i-dd048e368142a76a-30" who="i-UPW2cbGnTUbMZaKTrot5Bh">
          <seg xml:id="i-QX3KVrnJBmFEpRo61HHCsH">
            För det andra har ni krävt att polisen påtagligt ska öka avvisningarna.
            Är det en riktig prioritering? Vore det inte bättre att inrikta
            sig på dem som exploaterar och utnyttjar de fattiga människorna,
            alltså de oseriösa arbetsgivare som ägnar sig åt det? Vore det
            inte en mycket bättre prioritering i det läge som är?
          </seg>
        </u>
        <note type="speaker" xml:id="i-4jUnUUPmta32LyjkzG3j2T">
          Anf. 4 MARIA FERM (MP):
        </note>
        <u xml:id="i-dd048e368142a76a-32" next="i-dd048e368142a76a-33" who="i-HsGsAzKWHQY5pjyAYNXAz7">
          <seg xml:id="i-D8nSFFnrsGhNJP84fCAChf">
            Herr talman! Vi alla är människor. Vi ska alla behandlas som
            människor. Ingen ska diskrimineras inte på jobbet, inte i tunnelbanan,
            inte någonstans.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=5"/>
        <u xml:id="i-dd048e368142a76a-33" prev="i-dd048e368142a76a-32" who="i-HsGsAzKWHQY5pjyAYNXAz7" next="i-dd048e368142a76a-34">
          <seg xml:id="i-NGeenhbgkWQEppFmtin7ds">
            Tyvärr ser verkligheten inte ut så i dag. Människor delas in
            i grupper och särbehandlas på grund av sitt utseende eller sitt
            ursprung. Diskrimineringen genomsyrar samhället och rättsväsendet.
            Polisens arbete med kontroller i tunnelbanan kan sägas vara ett
            exempel på detta om det riktas mot människor endast på grund av
            utseende. Då är det ren rasprofilering.
          </seg>
        </u>
        <u xml:id="i-dd048e368142a76a-34" prev="i-dd048e368142a76a-33" who="i-HsGsAzKWHQY5pjyAYNXAz7" next="i-dd048e368142a76a-35">
          <seg xml:id="i-DeKMCo4LUwiDRzxaAjNZBA">
            Jag kommer under debatten i dag både att ta upp problemen med
            strukturell diskriminering inom rättsväsendet och att gå igenom
            vad inre utlänningskontroller egentligen handlar om och vad som
            måste förändras.
          </seg>
        </u>
        <u xml:id="i-dd048e368142a76a-35" prev="i-dd048e368142a76a-34" who="i-HsGsAzKWHQY5pjyAYNXAz7" next="i-dd048e368142a76a-36">
          <seg xml:id="i-5A7YrCuhiyCR4yoD5bgzHs">
            Lagen om inre utlänningskontroll förbjuder redan i dag kontroller
            av människor enbart på grund av deras utseende. I stället krävs
            en specifik misstanke eller en särskild anledning. Men att använda
            sig av trafikkontroller för att egentligen kontrollera ID är ett
            sätt att kringgå den principen. Rapporter från människor som uppger
            att de har blivit kontrollerade trots att de inte ens varit misstänkta
            för plankning utan bara på grund av hur de ser ut väcker ännu
            fler frågetecken.
          </seg>
        </u>
        <u xml:id="i-dd048e368142a76a-36" prev="i-dd048e368142a76a-35" who="i-HsGsAzKWHQY5pjyAYNXAz7" next="i-dd048e368142a76a-37">
          <seg xml:id="i-KCEg8VjVBS696QRcA9fLBo">
            Ingen människa ska särbehandlas på grund av utseende. Det är
            en viktig princip som vi aktivt måste arbeta för att upprätthålla.
            Det är viktigt att vi från politiskt håll är tydliga med att diskriminering
            aldrig accepteras.
          </seg>
        </u>
        <u xml:id="i-dd048e368142a76a-37" prev="i-dd048e368142a76a-36" who="i-HsGsAzKWHQY5pjyAYNXAz7" next="i-dd048e368142a76a-38">
          <seg xml:id="i-QS4w4eHshWw9SMxNSndacG">
            Diskrimineringsombudsmannen konstaterar i rapporten Upplevelser
            av diskriminering från 2010 att diskriminering kan få allvarliga
            konsekvenser för personen och samhället både ekonomiskt och hälsomässigt.
          </seg>
        </u>
        <u xml:id="i-dd048e368142a76a-38" prev="i-dd048e368142a76a-37" who="i-HsGsAzKWHQY5pjyAYNXAz7" next="i-dd048e368142a76a-39">
          <seg xml:id="i-KfzNuQSnAUPew7HExm1XWo">
            Inte bara när det gäller inre utlänningskontroller kommer rapporter
            om att poliser använder sig av rasprofilering, utan även inom
            andra områden. I den utredning som Brottsförebyggande rådet publicerade
            2008 som heter Diskriminering i rättsprocessen visades att diskriminering
            var utbredd på alla områden inom rättsväsendet. Muslimer var en
            av de grupper som var extra utsatta inom rättsväsendet och som
            oftare än andra dömdes utifrån stereotypa föreställningar om att
            vissa minoritetsgrupper och vissa brottstyper hör ihop och om
            att personer med vissa typer av minoritetsbakgrund alltid förnekar
            och därför inte bör tas på allvar.
          </seg>
        </u>
        <u xml:id="i-dd048e368142a76a-39" prev="i-dd048e368142a76a-38" who="i-HsGsAzKWHQY5pjyAYNXAz7" next="i-JG3j4s8N6BZ9nvG1JgYSQe">
          <seg xml:id="i-SaLejQw3pqMoBzgkz1bJzY">
            Personer med utländsk bakgrund betraktas som mindre trovärdiga
            än etniska svenskar under brottsutredningen, på brottsplatsen
            och i domstolsförhandlingen. Diskriminerande direktiv har utfärdats
            av polismyndigheter. Ett sådant exempel är när Polismyndigheten
            i Stockholms län i en rapport pekade ut personer från ett visst
            afrikanskt land som särskilt ansvariga för heroinhandeln i Stockholm.
            Det rekommenderades att varje polismästardistrikt skulle informera
            sina närpolisområden om vilka personer från det afrikanska landet
            som bodde i närpolisområdet ren rasprofilering!
          </seg>
        </u>
        <u xml:id="i-JG3j4s8N6BZ9nvG1JgYSQe" prev="i-dd048e368142a76a-39" who="i-HsGsAzKWHQY5pjyAYNXAz7" next="i-GHLfWgLFedzmSGMpj7eh2j">
          <seg xml:id="i-YPteAUxb5tuxekL4L3atUd">
            Med jämna mellanrum rapporteras också om att det förekommer en
            rå jargong, främlingsfientlighet och fördomar inom polisen. Enligt
            en artikel i Aftonbladet den 21 juni 2011 hade närpolisen i Huddinge
            gjort ett varningsutskick till boende i Huddinge och Hammarby
            Sjöstad där olika folkgrupper kollektivt beskrevs som tjuvaktiga.
          </seg>
        </u>
        <u xml:id="i-GHLfWgLFedzmSGMpj7eh2j" prev="i-JG3j4s8N6BZ9nvG1JgYSQe" who="i-HsGsAzKWHQY5pjyAYNXAz7" next="i-dd048e368142a76a-40">
          <seg xml:id="i-WcMYN58drehAzk4eLh6fsr">
            Enligt en studie från Göteborgs universitet som P3 Nyheter rapporterade
            om den 23 juni 2011 är rå jargong och fördomsfulla skämt om utlänningar
            vardag inom polisen i Västra Götaland.
          </seg>
        </u>
        <u xml:id="i-dd048e368142a76a-40" prev="i-GHLfWgLFedzmSGMpj7eh2j" who="i-HsGsAzKWHQY5pjyAYNXAz7" next="i-dd048e368142a76a-41">
          <seg xml:id="i-LVsYEgWJ2LohcGbcG14GP9">
            Amerikanska undersökningar har visat att fotgängare och bilförare
            med minoritetsbakgrund är klart överrepresenterade bland dem som
            utsätts för poliskontroller. I Norden har liknande forskningsresultat
            erhållits i Danmark och i Sverige. Och polisens inre utlänningskontroll
            tas upp som exempel.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=6"/>
        <u xml:id="i-dd048e368142a76a-41" prev="i-dd048e368142a76a-40" who="i-HsGsAzKWHQY5pjyAYNXAz7" next="i-dd048e368142a76a-42">
          <seg xml:id="i-DpV7SWZnikJ3ZUswDWKmqs">
            Arbetet mot diskriminering bör nu göras till en prioriterad fråga
            från politiskt håll och från polisledningens håll. Att säkra likhet
            inför lagen är ett fortlöpande arbete som kräver att polisen och
            rättsväsendet förändras och anpassas i takt med samhället.
          </seg>
        </u>
        <u xml:id="i-dd048e368142a76a-42" prev="i-dd048e368142a76a-41" who="i-HsGsAzKWHQY5pjyAYNXAz7" next="i-dd048e368142a76a-43">
          <seg xml:id="i-FqxYP7zAVz82KiGiCPFGEZ">
            Det behövs bättre kunskaper hos rättsväsendet för att säkerställa
            att diskriminering av minoriteter eller på grund av utländsk bakgrund
            inte förekommer. Det gäller i synnerhet polisen. Det bör genomföras
            en utbildningssatsning för rättsväsendets aktörer med fokus på
            att upptäcka och åtgärda diskriminerande strukturer och praktiker
            inom rättssystemet. Och polisens värdegrundsarbete bör vara inriktat
            på att främja alla människors lika värde.
          </seg>
        </u>
        <u xml:id="i-dd048e368142a76a-43" prev="i-dd048e368142a76a-42" who="i-HsGsAzKWHQY5pjyAYNXAz7">
          <seg xml:id="i-7i1ay7RcLtqWeBCT49kjff">
            Men det räcker inte med att rättsväsendet och polisen förändras.
            Det behövs även breda insatser i hela samhället. Vi vill utöka
            arbetet mot vardagsrasism och stärka arbetet mot islamofobi och
            antisemitism, bland annat genom att skolor ges utökade resurser
            för att kunna ta den viktiga roll som skolan behöver göra för
            att motverka rasism och diskriminering.
          </seg>
        </u>
        <note type="speaker" xml:id="i-L6EDvnWSGfNvs6xtjcEu5J">
          Anf. 5 GULAN AVCI (FP):
        </note>
        <u xml:id="i-dd048e368142a76a-44" next="i-dd048e368142a76a-45" who="i-UJJVMVCt6SsjV39Hi1tTYi">
          <seg xml:id="i-QwmjGGB9mxd1oe4UkqB8n8">
            Herr talman! Förra veckan var jag i Libanon på Liberala internationalens
            möte i Beirut. Syrienfrågan var på allas läppar. Folkpartidelegationen
            besökte flyktinglägret i Terbol, som ligger i Bekaadalen, 5 kilometer
            från den syriska gränsen.
          </seg>
        </u>
        <u xml:id="i-dd048e368142a76a-45" prev="i-dd048e368142a76a-44" who="i-UJJVMVCt6SsjV39Hi1tTYi" next="i-dd048e368142a76a-46">
          <seg xml:id="i-6UB5mBjqKb8YbqemTskZ9h">
            I Terbol lever 500 flyktingar i provisoriska tält. De har överlevt
            kalla vintrar, och nu väntar en mycket svår sommarperiod med en
            olidlig hetta.
          </seg>
        </u>
        <u xml:id="i-dd048e368142a76a-46" prev="i-dd048e368142a76a-45" who="i-UJJVMVCt6SsjV39Hi1tTYi" next="i-dd048e368142a76a-47">
          <seg xml:id="i-PaqAU3aRFa8PvGfWc7TfJd">
            Enligt UNHCR är ca 40 procent av de registrerade flyktingarna
            barn under elva år. Hittills har Libanon tagit emot en halv miljon
            syriska flyktingar.
          </seg>
        </u>
        <u xml:id="i-dd048e368142a76a-47" prev="i-dd048e368142a76a-46" who="i-UJJVMVCt6SsjV39Hi1tTYi" next="i-dd048e368142a76a-48">
          <seg xml:id="i-NsZMXE3rsWcn9MwWfEj492">
            Ettåriga Xezal föddes i flyktinglägret. Helt ovetande om de förhållanden
            som hennes familj tvingats leva under var hon en glad liten flicka
            som busade med huskatten i det provisoriska lägret. Xezal är ett
            oskyldigt barn som har drabbats av det fruktansvärda kriget, som
            hittills har skördat över 100 000 människoliv i Syrien.
          </seg>
        </u>
        <u xml:id="i-dd048e368142a76a-48" prev="i-dd048e368142a76a-47" who="i-UJJVMVCt6SsjV39Hi1tTYi" next="i-dd048e368142a76a-49">
          <seg xml:id="i-4CSMZEgnahnrgECtzqjtwz">
            Förhållandena i de syriska lägren är ohyggliga. Den misär och
            utsatthet som människor lever under går inte att beskriva med
            ord. Omvärldens stöd har inte varit så viktigt som det är nu.
          </seg>
        </u>
        <u xml:id="i-dd048e368142a76a-49" prev="i-dd048e368142a76a-48" who="i-UJJVMVCt6SsjV39Hi1tTYi" next="i-dd048e368142a76a-50">
          <seg xml:id="i-5qhuJpRZR5nyhS8B4EiBwk">
            Herr talman! Sverige tillhör de länder i världen som har det
            humanaste och rättssäkraste asylsystemet. Tillsammans med Tyskland
            och Frankrike har vi tagit störst ansvar för att hjälpa människor
            på flykt.
          </seg>
        </u>
        <u xml:id="i-dd048e368142a76a-50" prev="i-dd048e368142a76a-49" who="i-UJJVMVCt6SsjV39Hi1tTYi" next="i-dd048e368142a76a-51">
          <seg xml:id="i-GtTPoEcjHaN2X5TpDNMevb">
            Vi har medvetet gjort detta och slutit överenskommelser över
            blockgränsen för att försäkra oss om att de krafter i Sverige
            som inte står upp för global solidaritet inte ska få inflytande
            över svensk migrationspolitik. Men vi klarar inte av allt jobb
            själva.
          </seg>
        </u>
        <u xml:id="i-dd048e368142a76a-51" prev="i-dd048e368142a76a-50" who="i-UJJVMVCt6SsjV39Hi1tTYi" next="i-dd048e368142a76a-52">
          <seg xml:id="i-U4jY5RJTRhgUrYoWRvErA4">
            I dagens Europa finns det länder som inte respekterar asylrätten,
            som är en grundläggande mänsklig rättighet. Ansvaret för EU:s
            flyktingmottagande måste fördelas mer jämnt mellan medlemsländerna,
            så att fler människor kan få skydd i Europa.
          </seg>
        </u>
        <u xml:id="i-dd048e368142a76a-52" prev="i-dd048e368142a76a-51" who="i-UJJVMVCt6SsjV39Hi1tTYi" next="i-dd048e368142a76a-53">
          <seg xml:id="i-WiEfFiHtWciAgKCL5znWZP">
            Herr talman! Vänsterpartiet har begärt dagens debatt. Det är
            bra. Då kan vi bemöta Vänsterns felaktiga påståenden. De far inte
            bara med osanningar i Sverige. De sätter sig gärna i arabvärldens
            största tv-kanal, al-Jazira, och fortsätter sitt korståg mot alliansregeringen.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=7"/>
        <u xml:id="i-dd048e368142a76a-53" prev="i-dd048e368142a76a-52" who="i-UJJVMVCt6SsjV39Hi1tTYi" next="i-dd048e368142a76a-54">
          <seg xml:id="i-M4mRzTN8VdqTjmgyxk7NBK">
            Låt mig nämna några saker om regeringens uppgörelser med Miljöpartiet
            kring migrationspolitiken. Och jag ska berätta något om ansvaret
            att ta ansvar. I dagens Sverige finns det nämligen bara fem partier
            som, till skillnad från Vänsterpartiet och Sverigedemokraterna,
            tar ansvar för global solidaritet.
          </seg>
        </u>
        <u xml:id="i-dd048e368142a76a-54" prev="i-dd048e368142a76a-53" who="i-UJJVMVCt6SsjV39Hi1tTYi" next="i-dd048e368142a76a-55">
          <seg xml:id="i-46LhszvJg8UtDsLf1airer">
            Förra veckan kunde vi pricka av ytterligare en punkt på Folkpartiet
            liberalernas lista över den politik som vi vill genomföra. Tack
            vare Folkpartiets hårda ansträngningar och Miljöpartiets goda
            vilja fick regeringen majoritet för att ändra formuleringen i
            utlänningslagen från synnerligen ömmande omständigheter till särskilt
            ömmande omständigheter när det gäller barn. Det är en stor framgång
            och ännu ett steg för en mer liberal asylpolitik när fler barn
            får möjlighet att stanna i Sverige.
          </seg>
        </u>
        <u xml:id="i-dd048e368142a76a-55" prev="i-dd048e368142a76a-54" who="i-UJJVMVCt6SsjV39Hi1tTYi" next="i-dd048e368142a76a-56">
          <seg xml:id="i-JgYif7o6nPmTzaEL8nxdQi">
            Herr talman! Regeringen har föreslagit en ändring i skollagen,
            så att papperslösa barn ska ha rätt till skolgång ända upp till
            gymnasienivå. En liknande ändring föreslås för rätten till hälso-
            och sjukvård för personer som vistas i Sverige utan tillstånd.
          </seg>
        </u>
        <u xml:id="i-dd048e368142a76a-56" prev="i-dd048e368142a76a-55" who="i-UJJVMVCt6SsjV39Hi1tTYi" next="i-dd048e368142a76a-57">
          <seg xml:id="i-NzxcwB6uqygczP2skQhisw">
            I dag finns det legala vägar att ta sig till Sverige. Som justitieministern
            nämnde i sitt anförande tog Sverige bara 2010 emot 110 000 personer
            som kom hit för att arbeta, studera, förenas med familj och anhöriga
            eller för att de behövde skydd i Sverige.
          </seg>
        </u>
        <u xml:id="i-dd048e368142a76a-57" prev="i-dd048e368142a76a-56" who="i-UJJVMVCt6SsjV39Hi1tTYi" next="i-dd048e368142a76a-58">
          <seg xml:id="i-EX4dFkc5t63awubEHVG3oa">
            När Vänsterpartiet satt i knäet på Göran Persson hördes det sällan
            protester kring den restriktiva migrationspolitik som man var
            med och stödde i många år. I dag har vi en betydligt mer generös
            asylpolitik än någonsin tidigare. Men för att man ska kunna upprätthålla
            detta generösa system måste också människor som fått rättssäkra
            asylprövningar lämna landet vid avvisnings- eller utvisningsbeslut.
            Det är en förutsättning för att fler personer med reellt skyddsbehov
            ska få stanna.
          </seg>
        </u>
        <u xml:id="i-dd048e368142a76a-58" prev="i-dd048e368142a76a-57" who="i-UJJVMVCt6SsjV39Hi1tTYi" next="i-dd048e368142a76a-59">
          <seg xml:id="i-5Vo8LtGkK2okSbMfv41ZSR">
            Migrationsverket har i uppdrag att se till att beslut om avvisning
            och utvisning ska verkställas. I de fall människor inte gör det
            här frivilligt kan Migrationsverket lämna över verkställighetsbesluten
            till polisen.
          </seg>
        </u>
        <u xml:id="i-dd048e368142a76a-59" prev="i-dd048e368142a76a-58" who="i-UJJVMVCt6SsjV39Hi1tTYi" next="i-dd048e368142a76a-60">
          <seg xml:id="i-Hyba6ZmSYU1XndMAjix5wb">
            När det gäller REVA-projektet och gränspolisens arbete och agerande
            i till exempel Stockholms tunnelbana vill jag inte föregå de anmälningar
            som ligger på JO:s bord för utredning.
          </seg>
        </u>
        <u xml:id="i-dd048e368142a76a-60" prev="i-dd048e368142a76a-59" who="i-UJJVMVCt6SsjV39Hi1tTYi" next="i-dd048e368142a76a-61">
          <seg xml:id="i-MGfpj9QkB7wTCdp8NTHkd9">
            Om utredningarna skulle komma fram till slutsatsen att delar
            av poliskåren agerat fel är detta förstås mycket allvarligt och
            oacceptabelt i rättsstaten Sverige. Samtidigt är jag bekymrad
            över tonläget i debatten.
          </seg>
        </u>
        <u xml:id="i-dd048e368142a76a-61" prev="i-dd048e368142a76a-60" who="i-UJJVMVCt6SsjV39Hi1tTYi">
          <seg xml:id="i-5mZmASnHxV9sPb5qev6vrD">
            Polisen är en av samhällets absolut viktigaste samhällsinstitutioner.
            Vänsterpartiet har på kort tid lyckats stämpla hela myndigheten
            med 20 000 anställda som att de är rasister. Och man har piskat
            i gång en obehaglig stämning. Det är inget ansvarsfullt sätt att
            skapa opinion på. Ingen tjänar på ett sådant tonläge i debatten,
            vare sig de utsatta, myndigheterna eller det svenska samhället,
            som ska präglas av tolerans, mångfald och öppenhet.
          </seg>
        </u>
        <note type="speaker" xml:id="i-PAg7E51mqHnwa4NBfT78nz">
          Anf. 6 JOHAN HEDIN (C):
        </note>
        <u xml:id="i-dd048e368142a76a-62" next="i-dd048e368142a76a-63" who="i-5FLxNWhtPm9nrMhcBeFsUk">
          <seg xml:id="i-UG7J5Cxw2fXhC1Jo13ZguP">
            Herr talman! Ämnet vi debatterar i dag är utomordentligt viktigt
            och rör demokratins själva kärna.
          </seg>
        </u>
        <u xml:id="i-dd048e368142a76a-63" prev="i-dd048e368142a76a-62" who="i-5FLxNWhtPm9nrMhcBeFsUk" next="i-dd048e368142a76a-64">
          <seg xml:id="i-RtzREFgU9bGQk93H9w1Vtw">
            Förtroendet för rättsväsendet är en absolut förutsättning för
            statens legitimitet. Om vi förväntar oss att folk ska följa de
            lagar vi stiftar i den här församlingen måste vi också säkerställa
            att folk litar på de institutioner som ska upprätthålla lagen.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=8"/>
        <u xml:id="i-dd048e368142a76a-64" prev="i-dd048e368142a76a-63" who="i-5FLxNWhtPm9nrMhcBeFsUk" next="i-dd048e368142a76a-65">
          <seg xml:id="i-NH1KLAdqPaB4Wjgd7Gs78A">
            För ungefär tre år sedan utspelades en uppmärksammad händelse
            i Stockholms tunnelbana. Vanligtvis hade denna historia gått relativt
            obemärkt förbi. Personerna som blev ögonvittnen till det hela
            hade berättat om det för sina vänner, men där hade det antagligen
            stannat.
          </seg>
        </u>
        <u xml:id="i-dd048e368142a76a-65" prev="i-dd048e368142a76a-64" who="i-5FLxNWhtPm9nrMhcBeFsUk" next="i-dd048e368142a76a-66">
          <seg xml:id="i-4AwyUVkMD5uDsqnXUZ5Kw9">
            Nu var det dock så att en bloggare, utrustad med en osedvanligt
            god portion integritet, inte bara tog mod till sig att konfrontera
            två poliser som enligt bloggarens omdöme bar sig illa åt mot ett
            par tonåringar som de båda poliserna tydligen misstänkte saknade
            giltiga färdbevis. Bloggaren fotograferade poliserna med sin mobilkamera,
            vilket satte i gång en mycket obehaglig process. Poliserna i fråga
            hotade med att medvetet missbruka sin rätt att avgöra om någon
            ser narkotikapåverkad ut om inte bloggaren raderade bilderna omedelbart.
            Poliserna körde bryskt i väg medtrafikanter som kom fram för att
            se vad som stod på.
          </seg>
        </u>
        <u xml:id="i-dd048e368142a76a-66" prev="i-dd048e368142a76a-65" who="i-5FLxNWhtPm9nrMhcBeFsUk" next="i-dd048e368142a76a-67">
          <seg xml:id="i-D66J8Mr36sKfKQPG5Bynu7">
            Vem som helst faller till föga under denna typ av press. Man
            känner sig maktlös och säkert även rädd för allt trubbel man kan
            råka ut för. Bilderna raderades.
          </seg>
        </u>
        <u xml:id="i-dd048e368142a76a-67" prev="i-dd048e368142a76a-66" who="i-5FLxNWhtPm9nrMhcBeFsUk" next="i-dd048e368142a76a-68">
          <seg xml:id="i-H9HbvbPBtgAQwevZXtdj8Q">
            Nu var inte det här vilken bloggare som helst utan en väldigt
            teknikkunnig sådan. Bloggaren, som antagligen var heligt förbannad
            över kränkningen, bestämde sig för att försöka återskapa bilderna
            och lyckades med det, och inte bara det. När bråket började hade
            bloggaren satt i gång filmfunktionen, och även filmen kunde i
            delar återskapas. Och den styrker berättelsen.
          </seg>
        </u>
        <u xml:id="i-dd048e368142a76a-68" prev="i-dd048e368142a76a-67" who="i-5FLxNWhtPm9nrMhcBeFsUk" next="i-dd048e368142a76a-69">
          <seg xml:id="i-MpybGEK7RZk7iKmoPeseWF">
            Herr talman! Hur kan vi förvänta oss att människor som upplever
            polisen från den sidan ska ha förtroende för rättsväsendet? Det
            berättas att människor som ser ut att vara utlänningar avkrävs
            bevis för att de har rätt att vistas i Sverige, ibland tydligen
            till och med utan misstanke om plankning. Detta är helt oacceptabelt,
            smaklöst och faktiskt olagligt.
          </seg>
        </u>
        <u xml:id="i-dd048e368142a76a-69" prev="i-dd048e368142a76a-68" who="i-5FLxNWhtPm9nrMhcBeFsUk" next="i-dd048e368142a76a-70">
          <seg xml:id="i-Bs7UrimkgRAcxV94BJWsC7">
            Polisen har enligt utlänningslagen från 2005 rätt att genomföra
            så kallad inre utlänningskontroll. Det är också en del i Schengenöverenskommelsen
            att så ska ske. Men polisen får inte använda till exempel biljettkontroller
            som ett svepskäl för att genomföra inre utlänningskontroll. De
            metoder som myndigheterna väljer måste väljas med stor omsorg.
            Den liberala rättsstaten är viktig att vårda, liksom förtroendet
            för våra rättsvårdande system.
          </seg>
        </u>
        <u xml:id="i-dd048e368142a76a-70" prev="i-dd048e368142a76a-69" who="i-5FLxNWhtPm9nrMhcBeFsUk" next="i-dd048e368142a76a-71">
          <seg xml:id="i-D8GqJNAwu1aAUHGtevuvma">
            Herr talman! Alla som lever i Sverige måste kunna känna förtroende
            för polisen, lita på att polisen skyddar dig när du behöver skydd
            och behandlar dig korrekt och rättssäkert i alla situationer.
            Det gäller alla som lever i Sverige även den som har ett utländskt
            utseende.
          </seg>
        </u>
        <u xml:id="i-dd048e368142a76a-71" prev="i-dd048e368142a76a-70" who="i-5FLxNWhtPm9nrMhcBeFsUk" next="i-dd048e368142a76a-72">
          <seg xml:id="i-YBKycnM569qxZ16h2DRYwc">
            För en tid sedan beskrev en känd författare, utrustad med just
            ett så kallat utländskt utseende, hur han genom sin uppväxt upplevt
            misstro, hot och förakt från rättssystemet just på grund av sitt
            utländska utseende. Själv är jag etnisk svensk och ljushyad, men
            jag minns många tillfällen genom min uppväxt och ungdom där jag
            känner igen mig i författarens beskrivningar, då jag har känt
            mig orättvist behandlad, anklagad och uttittad. Jag tror att de
            flesta av oss kan minnas sådana situationer om vi letar ordentligt
            i minnet.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=9"/>
        <u xml:id="i-dd048e368142a76a-72" prev="i-dd048e368142a76a-71" who="i-5FLxNWhtPm9nrMhcBeFsUk" next="i-dd048e368142a76a-73">
          <seg xml:id="i-7oxB5UuPYxZ6SzYQpK7X81">
            Det är inte bara i kontakt med myndigheter och polisen sådant
            här sker utan i många olika sammanhang. Många har säkert varit
            med om att efter en lång väntan i en krogkö nekas inträde, ytligt
            artigt, med hänvisning till att det är fullt och att det finns
            en gästlista. Och du svarar artigt. Men innerst inne förstår du
            att du inte blir insläppt därför att du inte passar in. Du är
            inte tillräckligt fin, cool, rik eller snygg. Du är värd mindre
            än de andra, och du ska hålla dig på din kant.
          </seg>
        </u>
        <u xml:id="i-dd048e368142a76a-73" prev="i-dd048e368142a76a-72" who="i-5FLxNWhtPm9nrMhcBeFsUk" next="i-dd048e368142a76a-74">
          <seg xml:id="i-XPTvETVYsqyP2vMi6BPX9F">
            Du kan gå på banken i ett fullt legitimt men komplicerat ärende
            och tvingas gå därifrån med oförrättat värv. Med misstro har bankkassören
            börjat ringa runt, naturligtvis utan att få svar, och kan därför
            inte hjälpa dig med ditt viktiga ärende. Du känner dig som en
            bedragare, fast du vet att du inte är det.
          </seg>
        </u>
        <u xml:id="i-dd048e368142a76a-74" prev="i-dd048e368142a76a-73" who="i-5FLxNWhtPm9nrMhcBeFsUk" next="i-dd048e368142a76a-75">
          <seg xml:id="i-4QjBudESPjRZYkcTZ3v5pG">
            Det här är naturligtvis små och i sammanhanget kanske inte så
            allvarliga exempel, men tänk på hur det känns vid sådana tillfällen.
            Tänk på hur du skulle känna om du tvingades känna så varje dag:
            att du egentligen inte hör hemma, att du är en annan och sämre
            sort. Tänk dig att du tvingas känna så i kontakt med just polisen.
            Inte sällan sker ju kontakter med polisen i skeden av livet där
            du är som mest utsatt.
          </seg>
        </u>
        <u xml:id="i-dd048e368142a76a-75" prev="i-dd048e368142a76a-74" who="i-5FLxNWhtPm9nrMhcBeFsUk" next="i-dd048e368142a76a-76">
          <seg xml:id="i-FmxPJmdKGJKLvQL5jqwHLH">
            Det sjuka är också att denna typ av behandling kan bli självuppfyllande
            profetior. Om man behandlar en människa med misstro kommer hon
            förr eller senare börja agera på ett sätt som motsvarar den misstron.
            De förväntningar vi upplever påverkar vilka vi är och hur vi agerar,
            vare sig vi vill eller inte. Vi påverkas av vår omvärld och relaterar
            till hur andra människor relaterar till oss.
          </seg>
        </u>
        <u xml:id="i-dd048e368142a76a-76" prev="i-dd048e368142a76a-75" who="i-5FLxNWhtPm9nrMhcBeFsUk">
          <seg xml:id="i-NMZpDYyWKWh1pTNKQsb6UZ">
            Att människor beter sig illa är svårt att lagstifta emot, liksom
            fördomsfullhet och oberättigad misstänksamhet. Däremot kan vi
            se till att myndigheter inte bygger sitt arbete på metoder där
            vi klumpar ihop individer i grupper som tilldelas kollektiva egenskaper,
            än mindre diskriminerar eller förföljer några av dem för deras
            utseendes skull, hur utländskt det än må vara.
          </seg>
        </u>
        <note type="speaker" xml:id="i-RTRd1jovKw3NTpbGFBVHrh">
          Anf. 7 RICHARD JOMSHOF (SD):
        </note>
        <u xml:id="i-dd048e368142a76a-77" next="i-dd048e368142a76a-78" who="i-9aV6a5JgMMU7racuNkrEgj">
          <seg xml:id="i-QFco1F549nwaoM4x1QuKMi">
            Herr talman! Jag vill inleda med att säga något om REVA-debatten
            i sig. Jag tycker att det är intressant hur en debatt som denna
            kan uppstå, trots att den bygger på missuppfattningar och många
            gånger också rena lögner. Det svenska folket har i nyhetsartikel
            efter nyhetsartikel felaktigt fått lära sig att REVA är detsamma
            som diskriminerande ID-kontroller i tunnelbanan.
          </seg>
        </u>
        <u xml:id="i-dd048e368142a76a-78" prev="i-dd048e368142a76a-77" who="i-9aV6a5JgMMU7racuNkrEgj" next="i-dd048e368142a76a-79">
          <seg xml:id="i-MHnT47My8QSbX4m65F3Zs2">
            Vi har dock undersökt saken och talat med gränspolisen för att
            kontrollera om anklagelserna stämmer. Till saken hör att polisen
            inte får kontrollera personers rätt att vistas i Sverige endast
            på grundval av deras utseende. Enligt 9 kap. 9 § utlänningslagen
            får inre utlänningskontroll endast göras i samband med grundad
            brottsmisstanke, och jag är övertygad om att polisen har koll
            på vad lagen säger.
          </seg>
        </u>
        <u xml:id="i-dd048e368142a76a-79" prev="i-dd048e368142a76a-78" who="i-9aV6a5JgMMU7racuNkrEgj" next="i-dd048e368142a76a-80">
          <seg xml:id="i-3szKwUjo94mLx5aYCRwxtc">
            Jag vill lyfta fram vad Peter Nilsson, chef för gränspolisen
            i Stockholm, sade i Svenska Dagbladet den 22 februari. Jag citerar:
            Det är helt fel att polisen har som strategi att kontrollera personer
            i samband med färdbeviskontroller. Däremot arbetar gränspolisen
            som då aldrig bär uniform även i tunnelbanan. Det är en plats
            där det rör sig mycket folk, sannolikt också personer som illegalt
            vistas här. Polisen rör sig på många ställen. Men det bygger också
            på tips, och profilering.
          </seg>
        </u>
        <u xml:id="i-dd048e368142a76a-80" prev="i-dd048e368142a76a-79" who="i-9aV6a5JgMMU7racuNkrEgj" next="i-BnnSmtynBcHZzyW72NxDgS">
          <seg xml:id="i-6EgcSL4CSrPPtt2MEjBLnv">
            Herr talman! Den vanliga och normala typen av inre gränskontroll
            sker av vanlig polis då någon är misstänkt för brott, till exempel
            fortkörning. När polisen kontrollerar en misstänkt persons identitet
            i sina register kan man samtidigt se om personen i fråga är efterlyst,
            exempelvis av Migrationsverket för verkställighet av utvisning.
            Det är så en vanlig inre gränskontroll ser ut.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=10"/>
        <u xml:id="i-BnnSmtynBcHZzyW72NxDgS" prev="i-dd048e368142a76a-80" who="i-9aV6a5JgMMU7racuNkrEgj" next="i-dd048e368142a76a-81">
          <seg xml:id="i-3XwBhN8zseZzpnRjqwD8Fs">
            Vad gäller gränspolisen genomfördes totalt i Stockholms län under
            januari månad 716 inre gränskontroller, det vill säga kontroll
            av identitet som samkörs i register för att se om någon har rätt
            att vistas i landet. Endast 2030 av dessa 716 kontroller genomfördes
            i Stockholms tunnelbana.
          </seg>
        </u>
        <u xml:id="i-dd048e368142a76a-81" prev="i-BnnSmtynBcHZzyW72NxDgS" who="i-9aV6a5JgMMU7racuNkrEgj" next="i-dd048e368142a76a-82">
          <seg xml:id="i-BuhfmPkHpJJrDhFwvYWChX">
            Det är alltså en väldigt liten del av alla kontroller som genomförs
            i Stockholms tunnelbana. Det rör sig således inte om något stort
            projekt. Det rör sig inte om någon massiv insats. Kontrollerna
            är dessutom genomförda efter brottsmisstanke. Att polisen skulle
            använda sig av några olagliga metoder har det inte presenterats
            några bevis för.
          </seg>
        </u>
        <u xml:id="i-dd048e368142a76a-82" prev="i-dd048e368142a76a-81" who="i-9aV6a5JgMMU7racuNkrEgj" next="i-dd048e368142a76a-83">
          <seg xml:id="i-8xoMQKLsbvNqT4FVG3R8sd">
            Däremot vet vi att gränspolisens arbete gör nytta. Ganska nyligen
            fick vi reda på att polisen i Malmö med hjälp av sina REVA-kontroller
            avslöjat en härva med koppleri och människohandel. I min och Sverigedemokraternas
            värld är det positivt om man kan få stopp på en verksamhet som
            innebär att kvinnor säljs som sexslavar.
          </seg>
        </u>
        <u xml:id="i-dd048e368142a76a-83" prev="i-dd048e368142a76a-82" who="i-9aV6a5JgMMU7racuNkrEgj" next="i-dd048e368142a76a-84">
          <seg xml:id="i-WXVHwD93NioJJuY3UYAh4S">
            Herr talman! Hur kan det då komma sig att REVA-debatten i medierna
            alltför ofta verkar bygga på missuppfattningar och rena lögner?
            Hur kan det komma sig att polisen felaktigt anklagas för allt
            från rasism till rasprofilering i samband med den inre gränsövervakningen?
          </seg>
        </u>
        <u xml:id="i-dd048e368142a76a-84" prev="i-dd048e368142a76a-83" who="i-9aV6a5JgMMU7racuNkrEgj" next="i-dd048e368142a76a-85">
          <seg xml:id="i-TkyLKPuWShs5GGUScwwZTJ">
            Ett svar som jag vill ge är naturligtvis undermåliga politiker
            men också undermåliga journalister. I den undersökning som Institutionen
            för journalistik, medier och kommunikation på Göteborgs universitet
            presenterade 2012 framgår det att 41 procent av journalistkåren
            sympatiserar med Miljöpartiet Sveriges mest extremistiska invandringsförespråkare.
            15 procent av journalistkåren sympatiserar i sin tur med Vänsterpartiet
            som delar Miljöpartiets mycket naiva och extrema inställning i
            invandringsfrågan.
          </seg>
        </u>
        <u xml:id="i-dd048e368142a76a-85" prev="i-dd048e368142a76a-84" who="i-9aV6a5JgMMU7racuNkrEgj" next="i-dd048e368142a76a-86">
          <seg xml:id="i-WNm98KWdi5tQuhskpn4hiK">
            Den samhällsbild som medierna förmedlar är alltså konstruerad
            av ett journalistskrå som skulle låta Miljöpartiet och Vänsterpartiet
            regera med 56 procent av rösterna om de fick bestämma. Med en
            sådan journalistkår är det inte konstigt att sådana här hittepådebatter
            uppstår. Det är debatter som bedrar väljarna med en falsk bild
            av verkligheten i syfte att sprida dimridåer men också för att
            legitimera illegal invandring och fortsatt misslyckad mångkultur.
          </seg>
        </u>
        <u xml:id="i-dd048e368142a76a-86" prev="i-dd048e368142a76a-85" who="i-9aV6a5JgMMU7racuNkrEgj" next="i-dd048e368142a76a-87">
          <seg xml:id="i-7j2J1zwSHXv9CyHRfjEtam">
            Resultatet av detta är att många människor helt enkelt blir lurade.
            I förlängningen hotar drev av det här slaget vårt demokratiska
            samhälle. Grunden i vår demokrati, menar jag, är att medborgarna
            ges möjlighet att fatta rationella beslut och att göra rationella
            val. För att det ska vara möjligt krävs det inte minst att informationen
            som förmedlas i till exempel medierna är sanningsenlig.
          </seg>
        </u>
        <u xml:id="i-dd048e368142a76a-87" prev="i-dd048e368142a76a-86" who="i-9aV6a5JgMMU7racuNkrEgj">
          <seg xml:id="i-4B98ehmNgACKYwRn99AFoM">
            Herr talman! Om informationen som förmedlas i medierna däremot
            är falsk, samtidigt som polisen felaktigt anklagas för rasism
            bara för att man utför sitt jobb och dessutom utför det bra och
            samtidigt som människor anklagas för att vara rasister bara för
            att de vill att polisen ska fortsätta göra sitt jobb, då menar
            jag att vi inte längre lever i en demokrati. Då lever vi snarare
            i någonting som jag skulle vilja kalla för en demokratur. Och
            det, herr talman, är mycket allvarligt.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=11"/>
        <note type="speaker" xml:id="i-CuFKndpexdhSpDQYnTkpBj">
          Anf. 8 CHRISTINA HÖJ LARSEN (V):
        </note>
        <u xml:id="i-dd048e368142a76a-88" next="i-dd048e368142a76a-89" who="i-WjgeYy5RFWngMB9NwFvFEY">
          <seg xml:id="i-72DHTtzY3yTrT5P4F2JMHL">
            Herr talman! Tillsammans är vi Sverige, och Sverige är inte blont
            och blåögt. Denna vår har diskrimineringen av människor på grund
            av deras utseende och ursprung i samband med inre utlänningskontroller
            äntligen uppmärksammats.
          </seg>
        </u>
        <u xml:id="i-dd048e368142a76a-89" prev="i-dd048e368142a76a-88" who="i-WjgeYy5RFWngMB9NwFvFEY" next="i-dd048e368142a76a-90">
          <seg xml:id="i-Gu757dEV6XAMiNQKH5ckSS">
            Ser vi till hur debatten har hanterats från regeringshåll finns
            det anledning till oro. Reaktionerna har spänt från förnekande
            av den strukturella rasism som de upptrappade kontrollerna har
            lett till till uttalanden som direkt bidrar till ett diskriminerande
            tankesätt och försvarar en politik som vidmakthåller det.
          </seg>
        </u>
        <u xml:id="i-dd048e368142a76a-90" prev="i-dd048e368142a76a-89" who="i-WjgeYy5RFWngMB9NwFvFEY" next="i-dd048e368142a76a-91">
          <seg xml:id="i-Jf8ByG7kcW3qTqcTKvsvgt">
            Ungdomar i Malmö berättar om att de känner sig misstänkliggjorda
            och utpekade genom att gång på gång tvingas visa ID-kort i samband
            med omfattande kontroller av till exempel cykellysen eller rutinkontroller
            på gatan. Det är allvarligt när en del av den svenska befolkningen
            känner sig utpekad och fråntagen samma självklara rättighet att
            vistas i det gemensamma, offentliga utrymmet som alla vi andra.
          </seg>
        </u>
        <u xml:id="i-dd048e368142a76a-91" prev="i-dd048e368142a76a-90" who="i-WjgeYy5RFWngMB9NwFvFEY" next="i-dd048e368142a76a-92">
          <seg xml:id="i-Nz4p1Ur7fzaW3LKc6AvaKD">
            Ännu allvarligare är det att den regering som med politiska verktyg
            har valt att trappa upp och prioritera de polisiära insatser som
            diskriminerar dem väljer att avfärda deras protester. Till dessa
            ungdomar säger justitieminister Beatrice Ask att det handlar om
            personliga upplevelser och jämför dem som stoppats i kontrollerna
            med dömda brottslingar med orden: Upplevelsen av varför någon
            har frågat mig kan ju vara väldigt personlig. Det finns tidigare
            dömda som uppfattar att de alltid är ifrågasatta, fast det syns
            ju inte på någon att man har begått ett brott.
          </seg>
        </u>
        <u xml:id="i-dd048e368142a76a-92" prev="i-dd048e368142a76a-91" who="i-WjgeYy5RFWngMB9NwFvFEY" next="i-dd048e368142a76a-93">
          <seg xml:id="i-3gJGWYMSU2ApAkKDdxM5tR">
            Till dessa ungdomar säger integrationsministerns statssekreterare
            Selimović genom sitt brev till Jonas Hassen Khemiri att de inte
            ska känna att de drabbas av diskriminering utan att polisen kanske
            har en dålig dag.
          </seg>
        </u>
        <u xml:id="i-dd048e368142a76a-93" prev="i-dd048e368142a76a-92" who="i-WjgeYy5RFWngMB9NwFvFEY" next="i-dd048e368142a76a-94">
          <seg xml:id="i-5YUHWDfQoJmmyARX9TNrBo">
            Till dessa ungdomar säger migrationsminister Billström att det
            är skillnad på hederliga motiv hos blonda och blåögda och motiven
            hos så kallade landsmän.
          </seg>
        </u>
        <u xml:id="i-dd048e368142a76a-94" prev="i-dd048e368142a76a-93" who="i-WjgeYy5RFWngMB9NwFvFEY" next="i-dd048e368142a76a-95">
          <seg xml:id="i-DfVK1Dag6UyUT8mQhMRHG2">
            Det är detta, herr talman, som är det allra allvarligaste i vårens
            debatt om jakten på papperslösa, att regeringen försvarar en politik
            som fördjupar den strukturella rasismen i samhället. Vårens debatt
            har på så sätt lyft fram att det finns ett starkt samband mellan
            migrationspolitik, mänskliga rättigheter och strukturell rasism.
          </seg>
        </u>
        <u xml:id="i-dd048e368142a76a-95" prev="i-dd048e368142a76a-94" who="i-WjgeYy5RFWngMB9NwFvFEY" next="i-dd048e368142a76a-96">
          <seg xml:id="i-L7LkyhpDWqYmW8A9wwgrtF">
            Herr talman! Vänsterpartiets politiska motståndare anklagar oss
            ibland för att vara mjäkiga och för att tumma på principen om
            reglerad invandring. Till dem vill jag säga klart och tydligt:
            Även i Vänsterpartiets Sverige kommer människor att få avslag
            på sin asylansökan och utvisas. Det hymlar vi inte om.
          </seg>
        </u>
        <u xml:id="i-dd048e368142a76a-96" prev="i-dd048e368142a76a-95" who="i-WjgeYy5RFWngMB9NwFvFEY" next="i-dd048e368142a76a-97">
          <seg xml:id="i-3DcAjrsbHAAjRADhjCu2v3">
            Men i Vänsterpartiets Sverige bildar mänskliga rättigheter och
            rätten till asyl grunden för den reglerade invandringen. Det innebär
            att vi med Vänsterpartiets politik skulle ha en långt varmare
            och generösare migrationspolitik som ger skydd åt flera med grund
            i FN:s skyddsgrunder och att vi skulle ha en asylprocess som låter
            barns, kvinnors och hbtq-personers asylskäl få mycket större vikt
            än nu är fallet. Vänsterpartiets Sverige ska inte längre inneha
            det skamliga rekordet i flest domar i CAT FN:s kommitté mot tortyr.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=12"/>
        <u xml:id="i-dd048e368142a76a-97" prev="i-dd048e368142a76a-96" who="i-WjgeYy5RFWngMB9NwFvFEY" next="i-dd048e368142a76a-98">
          <seg xml:id="i-9nhuBf7FmrA4XBuRNK2jnY">
            Eftersom mänskliga rättigheter är individuella och absoluta innebär
            det också att alla, utan undantag, ska kunna söka sjukvård utan
            att riskera att hämtas av polisen och att alla barn med eller
            utan tillstånd tryggt ska kunna gå till skolan utan att känna
            rädsla för att hämtas av en polisbil. Annars blir de mänskliga
            rättigheterna endast en rättighet på papperet, men omöjliga att
            ta del av i verkligheten. Detta framhävs också särskilt som avgörande
            förutsättningar för utvisningar av EU:s Agency for Fundamental
            Rights, någonting som Sverige i detta nu bryter mot.
          </seg>
        </u>
        <u xml:id="i-dd048e368142a76a-98" prev="i-dd048e368142a76a-97" who="i-WjgeYy5RFWngMB9NwFvFEY" next="i-dd048e368142a76a-99">
          <seg xml:id="i-94KtXXoDoZo9LjLxHcbh6V">
            Herr talman! Inför debatten i dag har jag varit i kontakt med
            tillståndslösa som är i stort behov av sjukvård, men som berättar
            att rädslan för att fastna i en kontroll på väg till eller från
            sjukhuset eller i samband med besöket är så stor att de inte vågar
            söka vård. Det gäller barn, unga och vuxna i behov av psykisk
            vård, men även personer i behov av vård för till exempel lungsjukdomar
            och hiv.
          </seg>
        </u>
        <u xml:id="i-dd048e368142a76a-99" prev="i-dd048e368142a76a-98" who="i-WjgeYy5RFWngMB9NwFvFEY" next="i-dd048e368142a76a-100">
          <seg xml:id="i-5jjAcZ5HtJmqeJTvEG8Aq2">
            Till alla dessa människor, som jag vet lyssnar i dag, vill jag
            säga att i Vänsterpartiets Sverige kommer vi att respektera mänskliga
            rättigheter genom att inte jaga tillståndslösa i eller omkring
            sjukhus och skolor. I vårt Sverige skiljs ingen ut på grund av
            sin ögon- eller hudfärg, och människor kontrolleras endast i samband
            med misstanke om brott.
          </seg>
        </u>
        <u xml:id="i-dd048e368142a76a-100" prev="i-dd048e368142a76a-99" who="i-WjgeYy5RFWngMB9NwFvFEY">
          <seg xml:id="i-4Rg8FygDeXtek7b9SRjeDP">
            Tillsammans är vi Sverige, och jag föreställer mig att det också
            borde vara ett Sverige som regeringen önskar sig, om man väl vågar
            erkänna och se den strukturella rasism som finns.
          </seg>
        </u>
        <note type="speaker" xml:id="i-9dBWDXpJXa7octiEFKbmqH">
          Anf. 9 EMMA HENRIKSSON (KD):
        </note>
        <u xml:id="i-dd048e368142a76a-101" next="i-dd048e368142a76a-102" who="i-WTUJB2R5FNpHU89dXa4RTX">
          <seg xml:id="i-4jVfuxgVMbLiE97xWHkmpa">
            Herr talman! Dagens debatt handlar om tillit, om förtroende för
            dem som har till uppgift att upprätthålla våra demokratiskt beslutade
            lagar.
          </seg>
        </u>
        <u xml:id="i-dd048e368142a76a-102" prev="i-dd048e368142a76a-101" who="i-WTUJB2R5FNpHU89dXa4RTX" next="i-dd048e368142a76a-103">
          <seg xml:id="i-TWfghuZScrxfTLGz8NkhG">
            När människor vittnar om att de behandlas annorlunda, pekas ut
            och särbehandlas för sin hårfärg, för sin hudfärg och för färgen
            på sina ögon brister den tilliten, inte bara hos dem som känner
            sig utpekade utan hos alla dem som förutsätter att vi ska vara
            lika inför lagen, för lagen diskriminerar inte. Det finns inget
            i lagen eller i de uppdrag regeringen har gett myndigheterna som
            ger rätt att särbehandla.
          </seg>
        </u>
        <u xml:id="i-dd048e368142a76a-103" prev="i-dd048e368142a76a-102" who="i-WTUJB2R5FNpHU89dXa4RTX" next="i-dd048e368142a76a-104">
          <seg xml:id="i-3RpMd6rRWDh2rs5zH4LYxA">
            Om diskriminering förekommer, när diskriminering förekommer ska
            samhället reagera. Det ska inte råda något som helst tvivel om
            att vi som politiker förväntar oss att myndigheterna följer lagar
            och regler. Ett tungt ansvar ligger därför också på myndigheternas
            ledningar, att de tydligt sänder signalerna till sina medarbetare
            att diskriminering inte får förekomma. Det här är helt avgörande
            för tilliten, och utan tillit riskerar vårt samhälle att vittra
            sönder.
          </seg>
        </u>
        <u xml:id="i-dd048e368142a76a-104" prev="i-dd048e368142a76a-103" who="i-WTUJB2R5FNpHU89dXa4RTX" next="i-dd048e368142a76a-105">
          <seg xml:id="i-6E3GCWVQw37Co3sNfaAZnj">
            Kristdemokraterna strävar efter en human och rättssäker migrationspolitik.
            Sverige ska kunna bli en fristad för människor på flykt, där de
            med de allra största behoven får möjlighet att bygga sig en framtid
            och vara med och bygga vårt gemensamma Sverige för framtiden.
          </seg>
        </u>
        <u xml:id="i-dd048e368142a76a-105" prev="i-dd048e368142a76a-104" who="i-WTUJB2R5FNpHU89dXa4RTX" next="i-dd048e368142a76a-106">
          <seg xml:id="i-EBcHgK7YaNwrPws1ovNVMs">
            För att upprätthålla förutsättningarna och ge stöd till dem som
            bäst behöver det är det också viktigt att de som bedöms inte ha
            ett tillräckligt stort behov faktiskt återvänder. Det här är svårt.
            Det är jättesvårt. Men det är viktigt. Förutsättningarna för att
            människor med de största behoven ska få plats i Migrationsverkets
            boenden, ska kunna få tillräckligt stöd och hjälp från kommunerna
            är också att de människor som har fått ett avslag vänder tillbaka.
            Det är en svår uppgift för de myndigheter som har till uppgift
            att verkställa de besluten, en uppgift som de behöver stöd för
            att kunna fortsätta med.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=13"/>
        <u xml:id="i-dd048e368142a76a-106" prev="i-dd048e368142a76a-105" who="i-WTUJB2R5FNpHU89dXa4RTX" next="i-dd048e368142a76a-107">
          <seg xml:id="i-7veCGkkBmgWUGRCmzbVsN1">
            Min uppfattning är att myndigheterna i de allra flesta fall också
            sköter den här uppgiften på ett fungerande sätt. Men när det finns
            uppgifter som visar att det kan ha inträffat, att det kan förekomma
            att uppgiften inte sköts som den ska, ska det också följas upp.
            Det ska följas upp av oss som medborgare. Det ska följas upp av
            oss som politiker. Men framför allt ska det följas upp av de myndigheter
            som har till uppgift att se till att myndigheten sköter sig. Det
            finns också anmälningar till såväl JO som JK, där det ska prövas
            om det har förekommit brister i den här hanteringen.
          </seg>
        </u>
        <u xml:id="i-dd048e368142a76a-107" prev="i-dd048e368142a76a-106" who="i-WTUJB2R5FNpHU89dXa4RTX">
          <seg xml:id="i-KeTaYG4YyPnZvbUVVyCCzC">
            För att Sverige ska kunna vara en fristad behöver vi ha tillit
            till varandra och till våra myndigheter. Det är någonting som
            Kristdemokraterna bedömer att det till stora delar finns i dag.
          </seg>
        </u>
        <note type="speaker" xml:id="i-CD3mM8U8QdwQjrt5oi4K5P">
          Anf. 10 Justitieminister BEATRICE ASK (M):
        </note>
        <u xml:id="i-dd048e368142a76a-108" next="i-dd048e368142a76a-109" who="i-PRHkYxGCaT2cbJpjjfnRtn">
          <seg xml:id="i-HRzsWdAGpGPuSTXRowcnVE">
            Herr talman! Det är väldigt intressant att lyssna på den här
            diskussionen. Allra mest intressant är det att lyssna till Vänsterpartiet,
            som ju har begärt debatten men vars ledamot inte ägnar någon tid
            i sitt inlägg åt det som är huvudfrågan, nämligen inre utlänningskontroll
            om den behövs, om reglerna är bra, huruvida de följs och hur det
            i så fall annars ska åtgärdas utan ägnar sig åt att rycka citat
            ur sitt sammanhang och använda dem som det passar och ljuga om
            regeringens politik. Det är faktiskt rätt lågt.
          </seg>
        </u>
        <u xml:id="i-dd048e368142a76a-109" prev="i-dd048e368142a76a-108" who="i-PRHkYxGCaT2cbJpjjfnRtn" next="i-dd048e368142a76a-110">
          <seg xml:id="i-LdgtSdoedzvSaAcW3nVkHv">
            Jag delar Morgan Johanssons uppfattning att det här är frågor
            och en diskussion som handlar om många breda aspekter, där också
            många känslor och misslyckanden i svensk politik blir uppenbara.
            Vi har ett utanförskap. Vi har många människor som inte känner
            att de räcker till eller att de får den plats de har rätt att
            ha i vårt land. Det är ett problem. Alla de människorna oroas,
            berörs och upprörs när man diskuterar saker som ligger nära dem.
          </seg>
        </u>
        <u xml:id="i-dd048e368142a76a-110" prev="i-dd048e368142a76a-109" who="i-PRHkYxGCaT2cbJpjjfnRtn" next="i-dd048e368142a76a-111">
          <seg xml:id="i-ThQ6HwTjxh2MfvrQES5eoX">
            Det ligger självklart nära när det handlar om hur man följer
            upp asylprövningsärenden, där människor ska avvisas eller utvisas.
            Det är ganska självklart att det är så. Men just därför tycker
            ju jag att det är otroligt viktigt att hålla sig till fakta.
          </seg>
        </u>
        <u xml:id="i-dd048e368142a76a-111" prev="i-dd048e368142a76a-110" who="i-PRHkYxGCaT2cbJpjjfnRtn" next="i-dd048e368142a76a-112">
          <seg xml:id="i-H4AYTPcL4whgXt37BvC1dU">
            Kristdemokraterna lyfte fram att det är viktigt att begångna
            misstag anmäls. Jag vill gärna nämna något om hur läget ser ut
            för tillfället. Diskrimineringsombudsmannen har hittills under
            2013 fått in två anmälningar mot polisen. De är avslutade därför
            att ärendena inte berör det som Diskrimineringsombudsmannen kan
            pröva. Rikspolisstyrelsen har fått in en anmälan mot polisens
            agerande i Stockholm och 79 från Malmö. Riksdagens ombudsmän har
            två öppna ärenden, varav i det ena ärendet hanterar man ett par
            anmälningar. Samtliga anmälningar refererar till händelser och
            uppgifter i medierna och inte till någon självupplevd situation.
            Hur de ärendena kommer att hanteras får vi se.
          </seg>
        </u>
        <u xml:id="i-dd048e368142a76a-112" prev="i-dd048e368142a76a-111" who="i-PRHkYxGCaT2cbJpjjfnRtn" next="i-dd048e368142a76a-113">
          <seg xml:id="i-6zFUExNUwpJrbdkK4GnPEf">
            Det är otroligt viktigt att de noggranna regler som finns när
            det gäller inre utlänningskontroll följs. Det är viktigt att de
            prövas, och det är mycket viktigare än att till exempel påstå
            att regeringen inte tar ställning. Regeringen är inte dömande
            instans.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=14"/>
        <u xml:id="i-dd048e368142a76a-113" prev="i-dd048e368142a76a-112" who="i-PRHkYxGCaT2cbJpjjfnRtn" next="i-dd048e368142a76a-114">
          <seg xml:id="i-LdRHpJitV9NhtXaMxrkUcS">
            Har polisen gjort rätt eller fel? Det är viktigt att ha klart
            för sig att regeringens ansvar är att dels hålla sig till fakta,
            dels hålla sig till den ordning för beslut som vi har i Sverige,
            där myndigheter har ett delegerat ansvar att följa regler som
            riksdag och andra har fattat och att de får göra det självständigt.
            Det finns en ordning för prövning och analys av om ärendena hanteras
            korrekt.
          </seg>
        </u>
        <u xml:id="i-dd048e368142a76a-114" prev="i-dd048e368142a76a-113" who="i-PRHkYxGCaT2cbJpjjfnRtn" next="i-dd048e368142a76a-115">
          <seg xml:id="i-TCTR63FgHhX8Q25LsVoxBF">
            Morgan Johansson tog upp frågan om det här är rätt grej att prioritera
            för polisen. Ja, det kan man undra. Verkligheten är att ungefär
            en halv procent av polisens resurser används till inre utlänningskontroll.
            Huvuddelen av dem som arbetar med detta är personal på Arlanda.
            Det är kanske inte att se som en jätteprioritering. Likväl är
            detta och det vill jag gärna understryka en viktig och central
            uppgift. Det är viktigt att polisen samverkar väl med Migrationsverket
            och Kriminalvården.
          </seg>
        </u>
        <u xml:id="i-dd048e368142a76a-115" prev="i-dd048e368142a76a-114" who="i-PRHkYxGCaT2cbJpjjfnRtn">
          <seg xml:id="i-DEdn4N14tnHD5Q1F53eN4Y">
            Det arbete som har skett inom ramen för REVA handlar om att försöka
            göra kontrollen så bra som möjlig. Vi ska ha klart för oss att
            kostnaderna i form av lidande och rent ekonomiskt för onödig administrativ
            tidsutdräkt är stora i samhället. Det är därför arbetet måste
            ske på ett effektivt sätt.
          </seg>
        </u>
        <note type="speaker" xml:id="i-LdArTNpEwT5ocpywLCKmjT">
          Anf. 11 MORGAN JOHANSSON (S):
        </note>
        <u xml:id="i-dd048e368142a76a-116" next="i-dd048e368142a76a-117" who="i-UPW2cbGnTUbMZaKTrot5Bh">
          <seg xml:id="i-4v6w26EbvMBaSfbDHoqr4B">
            Herr talman! Vi är inte oense om att polisen har uppgiften att
            kontrollera att domstolsutslag följs. Vad vi diskuterar är metoderna
            och vem man inriktar sig på. Här gäller det att se till att grundläggande
            mänskliga rättigheter följs.
          </seg>
        </u>
        <u xml:id="i-dd048e368142a76a-117" prev="i-dd048e368142a76a-116" who="i-UPW2cbGnTUbMZaKTrot5Bh" next="i-dd048e368142a76a-118">
          <seg xml:id="i-K1P9wzCsgJjDUASNSunFhH">
            Låt mig rikta mig till Richard Jomshof. I hans inlägg lät det
            som att den som vill att mänskliga rättigheter följs vill egentligen
            införa något slags diktatur. Det är en logisk kullerbytta som
            inte går av för hackor. Det är snarare tvärtom. Demokrati bygger
            på att man följer mänskliga rättigheter. Det är själva utgångspunkten.
          </seg>
        </u>
        <u xml:id="i-dd048e368142a76a-118" prev="i-dd048e368142a76a-117" who="i-UPW2cbGnTUbMZaKTrot5Bh" next="i-dd048e368142a76a-119">
          <seg xml:id="i-FneEDe2vJ63DVme44MR6bC">
            Polislagstiftningen och Europakonventionen om mänskliga rättigheter
            ska följas.
          </seg>
        </u>
        <u xml:id="i-dd048e368142a76a-119" prev="i-dd048e368142a76a-118" who="i-UPW2cbGnTUbMZaKTrot5Bh" next="i-dd048e368142a76a-120">
          <seg xml:id="i-5Ng2ooWQhQvMpPqvLBLDoH">
            Vidare måste polisen arbeta på ett sätt som stärker förtroendet
            för polisväsendet. Jag vet att när dessa kontroller pågick att
            det kom reaktioner inte bara från dem som blev kontrollerade utan
            faktiskt också från polisväsendet självt, som kände obehag inför
            detta sätt att arbeta.
          </seg>
        </u>
        <u xml:id="i-dd048e368142a76a-120" prev="i-dd048e368142a76a-119" who="i-UPW2cbGnTUbMZaKTrot5Bh" next="i-dd048e368142a76a-121">
          <seg xml:id="i-HDdmhFAeWQtEXamMZkiuSG">
            Jag har ifrågasatt själva prioriteringen. ID-kontrollerna i kollektivtrafiken
            är en effekt av att regeringen gett polisen i uppdrag att påtagligt
            öka avvisningarna. Det står uttryckligen i regleringsbrevet. Det
            är därför som projekten har dragits i gång. Vad jag förstår står
            Folkpartiet, Centern och Kristdemokraterna bakom prioriteringen.
            Jag antar att ni har godtagit att polisen ska ha den uppgiften
            och att det ska stå så i regleringsbrevet till polisen. I annat
            fall kan jag bara fråga om ni gör det. Samma fråga kan jag ställa
            till Miljöpartiet. Står ni bakom den prioritering som är uttryckt
            i regleringsbrevet till polisen?
          </seg>
        </u>
        <u xml:id="i-dd048e368142a76a-121" prev="i-dd048e368142a76a-120" who="i-UPW2cbGnTUbMZaKTrot5Bh" next="i-dd048e368142a76a-122">
          <seg xml:id="i-2SKQbMoRVax3k81yWcTkms">
            Jag tycker att man i stället borde inrikta sig på dem som exploaterar
            och utnyttjar människor i utsatta situationer, till exempel de
            arbetsgivare som anställer människor för småpengar som sedan jobbar
            hårt och bor under urusla förhållanden därför att arbetsgivarna
            kan utnyttja dessa människor eftersom de befinner sig i en utsatt
            situation på grund av att de är i landet illegalt. Det är dessa
            arbetsgivare man borde inrikta sig på. Av utlänningslagens 20
            kap. 3 och 5 § framgår att det är förbjudet att utnyttja människor
            på det sättet. Det kan ge böter eller fängelse i högst ett år.
            Det hade varit bättre om regeringen hade gett polisen i uppdrag
            att inrikta sig mot den typen av verksamhet i stället för att
            lägga trycket ensidigt på dem som är fattiga, utsatta och exploaterade.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=15"/>
        <u xml:id="i-dd048e368142a76a-122" prev="i-dd048e368142a76a-121" who="i-UPW2cbGnTUbMZaKTrot5Bh" next="i-dd048e368142a76a-123">
          <seg xml:id="i-PoXEq4CgkGx54yLa1QmSzp">
            Jag riktar mina frågor återigen till justitieministern. Varför
            agerade regeringen inte när diskussionen kom upp? Varför lät ni
            diskussionen pågå vecka efter vecka? Ni försvarade också ID-kontrollerna
            ända tills de blåstes av. Varför agerade ni inte i tid? Varför
            gjorde ni inte det rätta från början?
          </seg>
        </u>
        <u xml:id="i-dd048e368142a76a-123" prev="i-dd048e368142a76a-122" who="i-UPW2cbGnTUbMZaKTrot5Bh">
          <seg xml:id="i-S59ZT6BFsqYUoRzEz4P8na">
            Är detta en riktig prioritering? Är det inte bättre att lägga
            trycket mot dem som exploaterar och utnyttjar dessa människor
            i stället för de exploaterade och fattiga?
          </seg>
        </u>
        <note type="speaker" xml:id="i-UyUANc4TencwFhRSrwGbav">
          Anf. 12 MARIA FERM (MP):
        </note>
        <u xml:id="i-dd048e368142a76a-124" next="i-dd048e368142a76a-125" who="i-HsGsAzKWHQY5pjyAYNXAz7">
          <seg xml:id="i-41m7sBCuXWRpmN8pWEQpWn">
            Herr talman! Miljöpartiet står självklart bakom allt som förhandlats
            inom vår ramöverenskommelse med regeringen om migrationspolitiken.
            Men att vi genom överenskommelsen skulle ansvara för frågor som
            vi inte har kunnat påverka är ett ytterst märkligt resonemang.
            Polisens inre utlänningskontroller är en följd av att Sverige
            är med i Schengensamarbetet inte en följd av Miljöpartiets samarbete
            med regeringen. Det är heller inget nytt, och hur det ska gå till
            är inget som Miljöpartiet beslutat om utan är något som rikspolischefen
            själv beslutat om i föreskrifter.
          </seg>
        </u>
        <u xml:id="i-dd048e368142a76a-125" prev="i-dd048e368142a76a-124" who="i-HsGsAzKWHQY5pjyAYNXAz7" next="i-dd048e368142a76a-126">
          <seg xml:id="i-ELoMQtbp3DFtn3Tinawr4X">
            Vad är det egentligen det handlar om? Det som i folkmun har kallats
            REVA-projektet handlar om att polisen gör inre utlänningskontroller
            i samband med trafikkontroller i till exempel tunnelbanan. ID-kontrollerna
            kommer från lagstiftningen om inre utlänningskontroll, som är
            en lag som Sverige har haft under lång tid. I samband med att
            Sverige gick med i Schengensamarbetet åtog vi oss att genomföra
            så kallade kompensatoriska åtgärder när gränskontrollen vid de
            yttre gränserna slopades. I stället skulle Sverige öka de inre
            utlänningskontrollerna. Vi blev alltså av med gränskontrollen
            vid gränsen, men vi skulle samtidigt öka gränskontrollerna inne
            i landet.
          </seg>
        </u>
        <u xml:id="i-dd048e368142a76a-126" prev="i-dd048e368142a76a-125" who="i-HsGsAzKWHQY5pjyAYNXAz7" next="i-dd048e368142a76a-127">
          <seg xml:id="i-B6cMK48fqSqXhjVaVg22iX">
            Redan då var många oroliga, inte minst företrädare för Miljöpartiet,
            för de diskriminerande effekter som detta skulle kunna få. Trots
            försäkringar om att detta inte skulle leda till att människor
            skulle särbehandlas på grund av sitt utseende fanns en oro för
            rasprofilering.
          </seg>
        </u>
        <u xml:id="i-dd048e368142a76a-127" prev="i-dd048e368142a76a-126" who="i-HsGsAzKWHQY5pjyAYNXAz7" next="i-dd048e368142a76a-128">
          <seg xml:id="i-VYqcwccj87wBXi86Kzctwi">
            Tyvärr har det nu i efterhand visat sig att det finns grund för
            den oron. Det finns även avhandlingar skrivna om konsekvenserna
            av den inre utlänningskontrollen i Schengensamarbetets kölvatten.
            Dessa problem är alltså inte en nyhet, och Miljöpartiet har länge
            varit starkt kritiskt.
          </seg>
        </u>
        <u xml:id="i-dd048e368142a76a-128" prev="i-dd048e368142a76a-127" who="i-HsGsAzKWHQY5pjyAYNXAz7" next="i-dd048e368142a76a-129">
          <seg xml:id="i-9iCfX2qMtW9oUQFnKZ63s1">
            REVA-projektet, å andra sidan, handlar enligt både rikspolischefen
            och Migrationsverkets generaldirektör om att myndigheterna ska
            arbeta mer effektivt administrativt och bättre samverka med varandra
            för att förkorta handläggningstider, vilket få har något att invända
            mot. Men projektet rör inte polisens yttre arbete eller ID-kontroller.
            Enligt rikspolischefen har polisen inte fått i uppdrag att öka
            kontrollerna. Hur det arbetet ska ske i detalj är i stället något
            som återfinns i föreskrifter och allmänna råd för polisväsendet
            som beslutas av rikspolischefen själv.
          </seg>
        </u>
        <u xml:id="i-dd048e368142a76a-129" prev="i-dd048e368142a76a-128" who="i-HsGsAzKWHQY5pjyAYNXAz7" next="i-dd048e368142a76a-130">
          <seg xml:id="i-HR1mUUFo9Va74CuvF9RLHz">
            Men det gör projektet inte mindre allvarligt. Även om ID-kontrollerna
            inte är nya är det märkliga inte att det uppkommer en debatt om
            det nu, utan det märkliga är att debatten inte har uppkommit tidigare.
          </seg>
        </u>
        <u xml:id="i-dd048e368142a76a-130" prev="i-dd048e368142a76a-129" who="i-HsGsAzKWHQY5pjyAYNXAz7" next="i-dd048e368142a76a-131">
          <seg xml:id="i-N1uqAkYV3Q3bFJ6wGtuXrk">
            Redan i december ställde jag en fråga till justitieministern
            om de inre utlänningskontrollerna och diskrimineringsrisken, men
            hittills har inga åtgärder vidtagits. Jag har också i ett brev
            till EU-kommissionen uppmanat kommissionen att granska om detta
            agerande, i Sverige såväl som i andra EU-länder, strider mot den
            fria inre rörligheten och EU:s antidiskrimineringsarbete.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=16"/>
        <u xml:id="i-dd048e368142a76a-131" prev="i-dd048e368142a76a-130" who="i-HsGsAzKWHQY5pjyAYNXAz7" next="i-dd048e368142a76a-132">
          <seg xml:id="i-Uif965dxnAWjBGXhqWzVZX">
            För mig är det uppenbart att föreskrifterna om hur den inre utlänningskontrollen
            ska ske måste ändras, och det kommer jag också att motionera om
            i höst.
          </seg>
        </u>
        <u xml:id="i-dd048e368142a76a-132" prev="i-dd048e368142a76a-131" who="i-HsGsAzKWHQY5pjyAYNXAz7" next="i-dd048e368142a76a-133">
          <seg xml:id="i-796Z1UiYoKrTWtNpYPWSiS">
            Det ska inte vara möjligt att använda sig av till exempel biljettkontroller
            som en förevändning bara för att kontrollera ID på grund av utseende
            om det är det huvudsakliga syftet med kontrollen. Det ökar risken
            för diskriminering, och det ökar rädslan hos människor.
          </seg>
        </u>
        <u xml:id="i-dd048e368142a76a-133" prev="i-dd048e368142a76a-132" who="i-HsGsAzKWHQY5pjyAYNXAz7" next="i-dd048e368142a76a-134">
          <seg xml:id="i-LFYovuPesrFnsx9XShduDP">
            Polisen behöver utbildas i mänskliga rättigheter och utlänningsrätt,
            både generellt och inom gränspolisen. Detta är något som Miljöpartiet
            har avsatt pengar till i sin budgetmotion i höstas. Dessutom måste
            det finnas tydlig statistik över hur många kontroller som görs.
            Rikspolischefen menar själv att det inte görs fler kontroller
            nu än tidigare, men här måste det finnas tydlig och tillförlitlig
            statistik att tillgå.
          </seg>
        </u>
        <u xml:id="i-dd048e368142a76a-134" prev="i-dd048e368142a76a-133" who="i-HsGsAzKWHQY5pjyAYNXAz7">
          <seg xml:id="i-TMETBRMYEGcSykovi1nFa8">
            Vi måste vara säkra på att polisens rasprofilering upphör för
            gott.
          </seg>
        </u>
        <note type="speaker" xml:id="i-Gm2L8bhYhGKJjBETiWFnWJ">
          Anf. 13 GULAN AVCI (FP):
        </note>
        <u xml:id="i-dd048e368142a76a-135" next="i-dd048e368142a76a-136" who="i-UJJVMVCt6SsjV39Hi1tTYi">
          <seg xml:id="i-JnSkQqNfnihsZQa9tNg7ZU">
            Herr talman! Socialdemokraternas engagemang i frågan blottas
            ganska tydligt, tycker jag, när Morgan Johansson inte alls lägger
            så mycket energi och krut på att diskutera de frågor som är föremål
            för debatten. Han väljer att lägga allt fokus på regeringens reform
            om arbetskraftsinvandring. Det är mycket tråkigt. Man frambringar
            en bild av att det är den värsta reform som har genomförts under
            de sju år som den här regeringen har suttit vid makten.
          </seg>
        </u>
        <u xml:id="i-dd048e368142a76a-136" prev="i-dd048e368142a76a-135" who="i-UJJVMVCt6SsjV39Hi1tTYi" next="i-dd048e368142a76a-137">
          <seg xml:id="i-RmkbqpnXPcWMHSvJbemP9C">
            Det finns en del påståenden om att regeringen och regeringsmedlemmar
            inte har agerat under den debatt som har pågått i medierna. Integrationsminister
            Erik Ullenhag har varit väldigt tydlig med att om det har förekommit
            så kallad rasprofilering eller att man i sitt arbete inom polisen
            har riktat sig mot människor med utländsk bakgrund är det mycket
            allvarligt. Då måste polisen gå till botten med det. Men detta
            får vi inte klarhet i under denna timme i denna debatt, så låt
            oss återkomma i stället.
          </seg>
        </u>
        <u xml:id="i-dd048e368142a76a-137" prev="i-dd048e368142a76a-136" who="i-UJJVMVCt6SsjV39Hi1tTYi" next="i-dd048e368142a76a-138">
          <seg xml:id="i-GaZkr381LjsfDDMTJbDxFb">
            I Christina Höj Larsens väldigt vackra beskrivning av det fina
            Sverige är jag beredd att skriva under på vartenda ord, i alla
            fall inledningsorden om det toleranta och öppna samhälle som de
            flesta av oss här inne värnar. Men där tar det slut. När Christina
            Höj Larsen medvetet börja illustrera det råa och hårda samhälle
            som hon menar att vi har fått under de senaste sju åren slutar
            jag dela Höj Larsens världsbild. Sverige har aldrig haft ett så
            generöst och liberalt asylsystem som vi har i dag. Det tål att
            upprepas i denna kammare att bara under 2012 fick 110 000 människor
            som ville komma hit för att jobba, studera eller förenas med familjen
            eller människor med asylbehov stanna i Sverige. Om vi ska kunna
            upprätthålla ett system som går ut på humanitet och generositet
            måste vi vara tydliga även med den andra delen, det vill säga
            att människor som får ett utvisnings- eller avvisningsbeslut måste
            lämna landet så att vi kan hjälpa fler människor som har stora
            behov av att få komma till Sverige.
          </seg>
        </u>
        <u xml:id="i-dd048e368142a76a-138" prev="i-dd048e368142a76a-137" who="i-UJJVMVCt6SsjV39Hi1tTYi" next="i-dd048e368142a76a-139">
          <seg xml:id="i-TLULjevncrj6cjtULYi9FM">
            Vänsterpartiet målar upp en bild av att den strukturella diskrimineringen
            har uppstått i Sverige sedan maktskiftet 2006. Jag är själv uppvuxen
            i ett utanförskapsområde där väldigt många människor med invandrarbakgrund
            bor. Jag har på nära håll sett hur utanförskapet ökade år efter
            år då Vänsterpartiet stödde en regering som inte gjorde så mycket
            för att skapa inkludering, skapa möjligheter och sänka trösklarna
            för att komma in på arbetsmarknaden så att även människor med
            utländsk bakgrund skulle kunna arbeta, vara självförsörjande och
            känna att de är en del av det här samhället. Ni gjorde inte så
            mycket då. Ni höjde inte rösten när ni stödde den socialdemokratiska
            regeringen.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=17"/>
        <u xml:id="i-dd048e368142a76a-139" prev="i-dd048e368142a76a-138" who="i-UJJVMVCt6SsjV39Hi1tTYi" next="i-dd048e368142a76a-140">
          <seg xml:id="i-KMfSkHxf7fab58QzvkmnYX">
            Jag tycker att det blir en väldigt anmärkningsvärd bild som Vänsterpartiet
            försöker ge här. Det framstår som ganska klart och tydligt att
            vi har två ytterlighetspartier i denna kammare. Det ena partiet
            vill slänga ut alla invandrare. Det andra säger: Kom. Men där
            tar det slut.
          </seg>
        </u>
        <u xml:id="i-dd048e368142a76a-140" prev="i-dd048e368142a76a-139" who="i-UJJVMVCt6SsjV39Hi1tTYi">
          <seg xml:id="i-2HjKQa7HipE92RcuP67sHq">
            Jag tycker att det finns anledning till självkritik och funderingar
            över vad det är man visar upp för bild av Sverige och vad man
            gör för att åstadkomma det toleranta, inkluderande, öppna samhälle
            som vänsterpartisterna gärna talar sig varma för.
          </seg>
        </u>
        <note type="speaker" xml:id="i-B4zLR85K4Ly9u15udBLNyx">
          Anf. 14 JOHAN HEDIN (C):
        </note>
        <u xml:id="i-dd048e368142a76a-141" next="i-dd048e368142a76a-142" who="i-5FLxNWhtPm9nrMhcBeFsUk">
          <seg xml:id="i-TEnwshHL8GCpD2Qg8GjTqK">
            Herr talman! Självklart ska myndighetsbeslut följas, domstolsbeslut
            likaså. Jag kan dock ha en viss förståelse för att man som människa
            gör allt man kan för att undvika vad man upplever som livsfara.
            Även om våra myndigheter gör ett mycket bra jobb i sin svåra uppgift
            måste man förstå att den det berör kanske ser saken på ett annat
            sätt.
          </seg>
        </u>
        <u xml:id="i-dd048e368142a76a-142" prev="i-dd048e368142a76a-141" who="i-5FLxNWhtPm9nrMhcBeFsUk" next="i-dd048e368142a76a-143">
          <seg xml:id="i-5B9Rx4ks4xwXMzc2z3uuLv">
            Jag har en god vän som för några veckor sedan gick igenom isen.
            Det blev en dramatisk händelse. Det var en riktig nära-döden-upplevelse,
            och det kunde ha gått riktigt illa. Lyckligtvis gick det bra.
          </seg>
        </u>
        <u xml:id="i-dd048e368142a76a-143" prev="i-dd048e368142a76a-142" who="i-5FLxNWhtPm9nrMhcBeFsUk" next="i-dd048e368142a76a-144">
          <seg xml:id="i-5V7R8KGnk8qgyaZs9sWdjm">
            Men jag tänker på hur min vän skulle motta ett myndighetsbeslut
            som skulle tvinga ut honom på samma is. Motiveringen till beslutet
            skulle kunna vara aldrig så väl underbyggd och rättssäker, men
            som jag känner min vän har jag mycket svårt att tänka mig att
            han skulle ge sig ut på isen trots denna goda myndighetsprövning.
            Han skulle inte finna sig i beslutet; han skulle trotsa lagen.
          </seg>
        </u>
        <u xml:id="i-dd048e368142a76a-144" prev="i-dd048e368142a76a-143" who="i-5FLxNWhtPm9nrMhcBeFsUk" next="i-dd048e368142a76a-145">
          <seg xml:id="i-HwCoHnogajZYBV662kZGgo">
            Det kanske är ett märkligt exempel. Varför skulle någon vilja
            tvinga ut en människa på isen? Det är ju inte trångt på land i
            Sverige.
          </seg>
        </u>
        <u xml:id="i-dd048e368142a76a-145" prev="i-dd048e368142a76a-144" who="i-5FLxNWhtPm9nrMhcBeFsUk" next="i-dd048e368142a76a-146">
          <seg xml:id="i-9DP4ufbfdaT1BKkjMJAZKi">
            Herr talman! Det är ingen hemlighet att Centerpartiet vill gå
            längre när det gäller öppenheten mot omvärlden, bland annat av
            den anledningen att det inte är trångt på land i Sverige. Tvärtom
            behöver vi folk som är beredda att flytta till vårt land. Det
            finns människor som på grund av krigets fasor, förföljelse och
            förtryck tvingas flytta. Samtidigt finns det många orter i Sverige
            vars största utmaning är hotet om avfolkning.
          </seg>
        </u>
        <u xml:id="i-dd048e368142a76a-146" prev="i-dd048e368142a76a-145" who="i-5FLxNWhtPm9nrMhcBeFsUk" next="i-dd048e368142a76a-147">
          <seg xml:id="i-McbYcnYRqD2ruBwUStWZX3">
            Mot bakgrund av detta känns det ärligt talat märkligt att lägga
            så mycket tid och kraft på att försöka hålla människor borta.
            Vi behöver dem, och vi måste anstränga oss för att människor ska
            känna sig välkomna i Sverige.
          </seg>
        </u>
        <u xml:id="i-dd048e368142a76a-147" prev="i-dd048e368142a76a-146" who="i-5FLxNWhtPm9nrMhcBeFsUk" next="i-dd048e368142a76a-148">
          <seg xml:id="i-WALDFGUpfDTaFuDxgWsJ6y">
            I min roll som Centerpartiets nationella talesperson i migrationsfrågor
            reser jag runt en del i landet. För ett par veckor sedan var jag
            i en liten ort i Jämtland som heter Rossön. Där driver företagarföreningen
            ett asylboende. Det gör de bland annat därför att de vill möta
            hotet om avfolkning. Det fungerar mycket väl.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=18"/>
        <u xml:id="i-dd048e368142a76a-148" prev="i-dd048e368142a76a-147" who="i-5FLxNWhtPm9nrMhcBeFsUk">
          <seg xml:id="i-Gov86msc9fUemFMAL3GUpY">
            De har naturligtvis sina utmaningar, och jag har tagit med mig
            några av dem till våra samtal med minister Billström och hans
            stab. Man blir varm i hjärtat när man hör dem berätta om deras
            syn på hur få dit asylsökande som kan bli viktiga samhällsmedborgare,
            vänner och kolleger i Rossön. Bland annat har de en plan som jag
            lyckades få dem att avslöja. De ska ta dit asylsökande och sedan
            visa dem pimpelfiskets fröjder, för då är de övertygade om att
            dessa vill stanna i Rossön. Jag vet inte. Alla kommer nog inte
            att stanna i Rossön, men pimpelfiske är en väldigt trevlig sysselsättning.
            Jag hoppas att flera företagarföreningar och andra i det civila
            samhället kan göra precis på samma sätt som människorna i Rossön
            och välkomna människor i Sverige.
          </seg>
        </u>
        <note type="speaker" xml:id="i-HXdrPBubD9NR9xd9jiaojJ">
          Anf. 15 RICHARD JOMSHOF (SD):
        </note>
        <u xml:id="i-dd048e368142a76a-149" next="i-dd048e368142a76a-150" who="i-9aV6a5JgMMU7racuNkrEgj">
          <seg xml:id="i-E4REsP5H22LpsbRyqUMLug">
            Herr talman! Som en följd av Schengensamarbetet i EU har Sveriges
            gränsskydd helt luckrats upp. Resor mellan Sverige och andra medlemsstater
            har närmast kommit att betraktas som inrikesresor. Detta betyder
            att när någon eller några forcerat en svag punkt i Schengenområdets
            yttre gränser är man mer eller mindre fri att resa som man vill
            hela vägen till Sverige. Det är ingen konst. Schengen har nämligen
            42 000 kilometer externa sjögränser och 9 000 kilometer externa
            landgränser.
          </seg>
        </u>
        <u xml:id="i-dd048e368142a76a-150" prev="i-dd048e368142a76a-149" who="i-9aV6a5JgMMU7racuNkrEgj" next="i-dd048e368142a76a-151">
          <seg xml:id="i-525XFX75xY9K9FAVd3kjEF">
            Att vårt gränsskydd har luckrats upp har fått katastrofala följder
            för Sverige. Vår egen regering har tidigare erkänt att den organiserade
            brottsligheten brett ut sig i landet just till följd av vårt svaga
            gränsskydd. Många gangsteruppgörelser med skjutvapen inblandade
            möjliggörs av alla illegala vapen som smugglas in i Sverige. På
            Tullverket uppger man att majoriteten av dessa skjutvapen kommer
            från länder i Östeuropa utanför EU. Mycket av narkotikan i Sverige
            tillverkas i områden som Afghanistan och Sydamerika. Den förs
            in där Europas gränsskydd för tillfället är svagast och transporteras
            sedan lätt hela vägen till Sverige.
          </seg>
        </u>
        <u xml:id="i-dd048e368142a76a-151" prev="i-dd048e368142a76a-150" who="i-9aV6a5JgMMU7racuNkrEgj" next="i-dd048e368142a76a-152">
          <seg xml:id="i-Sq8MDQCgPQnL5uX1mEdK6W">
            Herr talman! Det är dock inte bara vapen och narkotika som flödar
            över våra gränser. Vi har dessutom fått en anstormning av illegala
            invandrare. Dessa illegala invandrare bidrar till en svart ekonomi
            genom svartarbete. De utsätter hederliga medborgare och företag
            för en orättvis lönekonkurrens. I värsta fall utsätter de också
            svenska medborgare för allvarlig brottslighet. Slutligen åsidosätts
            betydelsen av asylprocessen samtidigt som medborgarskapsbegreppet
            luckras upp. Därför är det av största vikt, än en gång, att den
            som inte har rätt att stanna i Sverige lämnar landet med omedelbar
            verkan.
          </seg>
        </u>
        <u xml:id="i-dd048e368142a76a-152" prev="i-dd048e368142a76a-151" who="i-9aV6a5JgMMU7racuNkrEgj" next="i-dd048e368142a76a-153">
          <seg xml:id="i-WmSkH65CwyK6GHdk5Lonqn">
            Regeringens politik på området går inte ihop. Man säger å ena
            sidan att man vill öka verkställigheten av avvisningar, det vill
            säga verka för att den som inte har rätt att vistas i Sverige
            lämnar landet. Å andra sidan uppmuntrar man människor att strunta
            i besluten, bland annat genom att erbjuda, vilket man förmodligen
            kommer att göra inom kort, mer eller mindre gratis sjuk- och tandvård
            till illegala invandrare men också skolgång för deras barn. Det
            är inte bara ologiskt. Det är dessutom en orättvis och kostnadsdrivande
            politik där våra egna svaga grupper får betala priset i takt med
            att den svenska välfärden nedmonteras alltmer.
          </seg>
        </u>
        <u xml:id="i-dd048e368142a76a-153" prev="i-dd048e368142a76a-152" who="i-9aV6a5JgMMU7racuNkrEgj">
          <seg xml:id="i-SsuyJCpuYu92EYc4Faozww">
            Avslutningsvis vill jag säga att jag tycker att det är jättebra
            att vi har den här debatten i dag så att folk därute i stugorna
            kan få höra hur ni resonerar, inte minst Folkpartiets och Centerpartiets
            representanter. Jag tycker att det är helt lysande.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=19"/>
        <note type="speaker" xml:id="i-V7Xtcegu1xjg2beStTnweG">
          Anf. 16 CHRISTINA HÖJ LARSEN (V):
        </note>
        <u xml:id="i-dd048e368142a76a-154" next="i-dd048e368142a76a-155" who="i-WjgeYy5RFWngMB9NwFvFEY">
          <seg xml:id="i-9Aq2fJmBLVoS9kFHRvmAJf">
            Herr talman! Efter att ha hört Gulan Avci inleda med att Vänsterpartiets
            tonläge var lite högt kan jag säga att det kanske är dags att
            titta sig lite i spegeln på den punkten.
          </seg>
        </u>
        <u xml:id="i-dd048e368142a76a-155" prev="i-dd048e368142a76a-154" who="i-WjgeYy5RFWngMB9NwFvFEY" next="i-dd048e368142a76a-156">
          <seg xml:id="i-Lb9jF7Hp1kZs7GyDwNGCKH">
            Vänsterpartiet har inte på något sätt påstått att det här sker
            på polisens eget bevåg. Vi har hela tiden varit otroligt noggranna
            och tydliga i debatten med att detta är en konsekvens av en politik
            och politiska prioriteringar, så jag vill verkligen säga att där
            har du inte alls rätt. Det här är ett politiskt ansvar, och det
            är just därför vi står här och diskuterar det. Det är rätt forum
            för det.
          </seg>
        </u>
        <u xml:id="i-dd048e368142a76a-156" prev="i-dd048e368142a76a-155" who="i-WjgeYy5RFWngMB9NwFvFEY" next="i-dd048e368142a76a-157">
          <seg xml:id="i-9u4CAakH2nTzXLwEnzuftJ">
            Det finns ett antal frågor som jag tycker måste ställas här i
            dag.
          </seg>
        </u>
        <u xml:id="i-dd048e368142a76a-157" prev="i-dd048e368142a76a-156" who="i-WjgeYy5RFWngMB9NwFvFEY" next="i-dd048e368142a76a-158">
          <seg xml:id="i-UEQmzKsCRbLBkA9oKrggWT">
            Morgan Johansson har ställt en väldigt relevant fråga till Beatrice
            Ask om varför det tog så lång tid, och jag har också några frågor
            som jag vill ställa till regeringen.
          </seg>
        </u>
        <u xml:id="i-dd048e368142a76a-158" prev="i-dd048e368142a76a-157" who="i-WjgeYy5RFWngMB9NwFvFEY" next="i-dd048e368142a76a-159">
          <seg xml:id="i-4LFw8HQMbdzy3PuE7wiGLy">
            Den första frågan gäller naturligtvis regeringens syn på mänskliga
            rättigheter just i skärningspunkten mellan inre gränskontroll,
            REVA och andra typer av kontroller, hur man väger mänskliga rättigheter
            mot behovet av kontroller.
          </seg>
        </u>
        <u xml:id="i-dd048e368142a76a-159" prev="i-dd048e368142a76a-158" who="i-WjgeYy5RFWngMB9NwFvFEY" next="i-dd048e368142a76a-160">
          <seg xml:id="i-7N2c4dfnFqpitPpGbq5dYE">
            Som jag tidigare nämnde slår EU:s Agency for Fundamental Rights
            fast att medlemsstaterna inte får äventyra tillståndslösas rätt
            till exempelvis hälso- och sjukvård eller utbildning för att kunna
            gripa dem. Därför undrar jag naturligtvis vilka skäl regeringen
            finner för att frångå den rekommendationen. Varför är det så i
            Sverige att polisen har rätt att gå in och gripa människor både
            i skolor och på sjukhus.
          </seg>
        </u>
        <u xml:id="i-dd048e368142a76a-160" prev="i-dd048e368142a76a-159" who="i-WjgeYy5RFWngMB9NwFvFEY" next="i-dd048e368142a76a-161">
          <seg xml:id="i-J2VZzG2gavs6sdpea3bBfs">
            Min andra fråga rör naturligtvis regeringens förståelse för strukturell
            rasism. Det är ingenting som uppstår i ett vakuum, utan strukturell
            rasism är någonting som sker mellan oss som människor men som
            också stärks och upprätthålls av den politik som förs eller inte
            förs. Då undrar jag på vilket sätt justitieminister Ask tänker
            se till att migrationspolitiska beslut som vi här talar om just
            migrationspolitiska beslut talar vi om i dag inte leder till en
            diskriminering i Sverige på grund av utseende eller ursprung.
          </seg>
        </u>
        <u xml:id="i-dd048e368142a76a-161" prev="i-dd048e368142a76a-160" who="i-WjgeYy5RFWngMB9NwFvFEY" next="i-dd048e368142a76a-162">
          <seg xml:id="i-Sm7pMhwiVsHAMpU5vBc9rh">
            Min nästa fråga går till Socialdemokraterna. Det är ingen hemlighet
            alls, trots vad Gulan tidigare sade här, att Socialdemokraterna
            i regeringsställning ofta har fört en flyktingpolitik som i många
            stycken är lik den som förs av Moderaterna i dag. Även den politiken
            har vi i Vänsterpartiet varit väldigt kritiska till. Vi har alltid,
            i alla lägen, stått upp för en human och varm flyktingpolitik,
            och det tänker vi fortsätta att göra.
          </seg>
        </u>
        <u xml:id="i-dd048e368142a76a-162" prev="i-dd048e368142a76a-161" who="i-WjgeYy5RFWngMB9NwFvFEY" next="i-dd048e368142a76a-163">
          <seg xml:id="i-GWQD4BVPgKejVqPWAusmeJ">
            Kommer Socialdemokraterna i regeringsställning i framtiden att
            se till att mänskliga rättigheter respekteras och görs tillgängliga
            genom att lagstifta mot att polisen till exempel kan gå in på
            skolor och sjukhus och gripa människor på det sätt som sker nu?
            Jag är glad att höra att Morgan Johansson i alla fall flaggar
            för att det kommer att vara en prioriterad fråga.
          </seg>
        </u>
        <u xml:id="i-dd048e368142a76a-163" prev="i-dd048e368142a76a-162" who="i-WjgeYy5RFWngMB9NwFvFEY">
          <seg xml:id="i-T2z85uybqg9c1UqiowwYcn">
            Den sista frågan går till Miljöpartiet. Vi har tidigare hört
            att Billströms tolkning av överenskommelsen är ganska olik den
            som Maria Ferm här presenterar. Den omfattar alla polisiära insatser
            i skrivningen om tvångsutvisningar. Jag undrar om det ser ut på
            något annat sätt efter fortsatta förhandlingar.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=20"/>
        <note type="speaker" xml:id="i-N5yUc3fjbxt5peMuHf4GqK">
          Anf. 17 EMMA HENRIKSSON (KD):
        </note>
        <u xml:id="i-dd048e368142a76a-164" next="i-dd048e368142a76a-165" who="i-WTUJB2R5FNpHU89dXa4RTX">
          <seg xml:id="i-9X9d5MrvarCLK6o3mcCVYS">
            Herr talman! I debatten i dag är det framför allt två partier
            som skiljer ut sig. Jag börjar med Vänsterpartiet som tecknar
            en bild av Sverige som väldigt kallt och där medmänsklighet helt
            saknas, men det är ju tvärtom. Inställningen till Sveriges ansvar
            att ta emot människor i behov av skydd utvecklas i vad jag menar
            en väldigt positiv riktning. Fler och fler människor svarar i
            undersökningar att de är välvilligt inställda till människor som
            kommer från andra länder och att vi ska ge dem möjlighet att bygga
            sig en framtid här tillsammans med oss. Det är en glädjande utveckling.
            Det är en utveckling som visar på att Sverige är medmänskligt.
          </seg>
        </u>
        <u xml:id="i-dd048e368142a76a-165" prev="i-dd048e368142a76a-164" who="i-WTUJB2R5FNpHU89dXa4RTX" next="i-dd048e368142a76a-166">
          <seg xml:id="i-TzmdKkcaRJnZMTCJtc1kT7">
            Vi har, som redan nämnts i debatten, nått överenskommelser som
            visar att vi på politisk nivå är beredda att ta fler steg mot
            ett mer medmänskligt samhälle, att tillgången till vård ska utökas
            till att omfatta också de som lever som gömda i Sverige. För oss
            kristdemokrater har det varit ett väldigt viktigt mål. Människors
            värde är detsamma, även om man har ett avvisnings- eller utvisningsbeslut
            på sig. Och Sverige har stått vid skampålen i Europa med att vara
            ett av få länder som inte har erbjudit tillgången till vård. Jag
            är glad att vi äntligen kan ändra på det.
          </seg>
        </u>
        <u xml:id="i-dd048e368142a76a-166" prev="i-dd048e368142a76a-165" who="i-WTUJB2R5FNpHU89dXa4RTX" next="i-dd048e368142a76a-167">
          <seg xml:id="i-Y27dpFvWDHbtXL9CPD1MfK">
            Vi har också blivit överens om att barn som lever som gömda ska
            ha rätt till skolgång, för barn bär inte ansvar för sina föräldrars
            beslut. Barnkonventionen ska gälla alla barn, oavsett föräldrarnas
            beslut. Jag är väldigt glad att vi kommer att ta de stegen.
          </seg>
        </u>
        <u xml:id="i-dd048e368142a76a-167" prev="i-dd048e368142a76a-166" who="i-WTUJB2R5FNpHU89dXa4RTX" next="i-dd048e368142a76a-168">
          <seg xml:id="i-Y5znGrEnoxBYakADfRYWc8">
            Vi kristdemokrater vill genomföra ytterligare en förändring som
            direkt berör de personer som har ett av- eller utvisningsbeslut
            på sig, för det finns personer som finner sig i beslutet men ändå
            inte kan återvända. De lever i ett vakuum, för de kan inte vara
            kvar men kan inte heller vända hem. Därför vill Kristdemokraterna
            införa en gräns för hur länge eller hur många gånger man ska kunna
            försöka verkställa ett av- eller utvisningsbeslut. Personer som
            medverkar och gör vad de kan för att återvända men där den stat
            de kommer ifrån inte tar emot dem ska inte behöva leva i limbo
            år efter år. Det är oacceptabelt och omänskligt.
          </seg>
        </u>
        <u xml:id="i-dd048e368142a76a-168" prev="i-dd048e368142a76a-167" who="i-WTUJB2R5FNpHU89dXa4RTX" next="i-dd048e368142a76a-169">
          <seg xml:id="i-7PeaCBFzfdwg8ssVWr5BMW">
            Slutligen vill jag komma till Sverigedemokraterna och deras syn
            på migrationspolitiken. Jag hörde en debatt mellan Vänsterpartiet
            och Sverigedemokraterna där Jomshof upprepade gånger talade om
            personer som kommer från andra länder som grupper av människor.
            Det finns personer som strider mot svensk lag, personer som begår
            brottsliga handlingar, personer som det finns alla skäl för polisen
            att söka efter och utvisa. Men det är personer och inte grupper.
          </seg>
        </u>
        <u xml:id="i-dd048e368142a76a-169" prev="i-dd048e368142a76a-168" who="i-WTUJB2R5FNpHU89dXa4RTX">
          <seg xml:id="i-RosPVRZDzCjMfMG9LfGzh5">
            Senast i går i kammaren röstade Sverigedemokraterna för att rätten
            till tolkning ska begränsas. Då menade man inte för dem som inte
            har rätt att vistas i vårt land utan för dem som har de allra
            största behoven. Här visar Sverigedemokraterna vilken färg de
            målar vårt land i.
          </seg>
        </u>
        <note type="speaker" xml:id="i-CRNWMyhduAk3C2Zn3e3L6o">
          Anf. 18 Justitieminister BEATRICE ASK (M):
        </note>
        <u xml:id="i-dd048e368142a76a-170" next="i-dd048e368142a76a-171" who="i-PRHkYxGCaT2cbJpjjfnRtn">
          <seg xml:id="i-Fuveo4E2Fp35z6zeyGZVCe">
            Herr talman! Det finns många aspekter som man inte hinner ta
            upp på två minuter.
          </seg>
        </u>
        <u xml:id="i-dd048e368142a76a-171" prev="i-dd048e368142a76a-170" who="i-PRHkYxGCaT2cbJpjjfnRtn" next="i-dd048e368142a76a-172">
          <seg xml:id="i-L35VxsBWu6uRMoBrmQWTLd">
            Jag blir lite förvånad över påståendet att regeringens politik
            inte hänger ihop och skulle vilja kontra med att säga att en del
            kanske inte har varit med så länge i politiken. Det är olika perspektiv
            som måste balanseras med varandra.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=21"/>
        <u xml:id="i-dd048e368142a76a-172" prev="i-dd048e368142a76a-171" who="i-PRHkYxGCaT2cbJpjjfnRtn" next="i-dd048e368142a76a-173">
          <seg xml:id="i-THaPtHtj5uBbuGdxwEVGiK">
            Vi har ett skarpt tryck från omvärlden med många människor som
            far illa och som behöver asyl. Många av dem söker sig till Sverige.
            Här ska det prövas i laga ordning, och vi har regler för det,
            men det är ganska komplicerat på många sätt.
          </seg>
        </u>
        <u xml:id="i-dd048e368142a76a-173" prev="i-dd048e368142a76a-172" who="i-PRHkYxGCaT2cbJpjjfnRtn" next="i-dd048e368142a76a-174">
          <seg xml:id="i-AMoUVEh7oQEsaNWd9PEqns">
            Samtidigt handlar det om människor. Vi talar till exempel om
            rätten för barn att gå i skola, som Kristdemokraterna framhöll.
          </seg>
        </u>
        <u xml:id="i-dd048e368142a76a-174" prev="i-dd048e368142a76a-173" who="i-PRHkYxGCaT2cbJpjjfnRtn" next="i-dd048e368142a76a-175">
          <seg xml:id="i-P9dxWydyGJVgC7e26pTW1r">
            Det går inte att hålla den ena eller andra linjen. Man måste
            försöka laga efter läge och se till att ha en konstruktiv, kvalitativ
            och rättssäker process för prövning av asylärenden samtidigt som
            man måste ha hjärta att förstå att små barn behöver gå i skola
            och att människor som är svårt sjuka måste få sjukvård. Detta
            hänger ihop.
          </seg>
        </u>
        <u xml:id="i-dd048e368142a76a-175" prev="i-dd048e368142a76a-174" who="i-PRHkYxGCaT2cbJpjjfnRtn" next="i-dd048e368142a76a-176">
          <seg xml:id="i-Sa9Tyqw5fscF8coTDqi5N6">
            Denna balans och denna avvägning är det politiskt svåra, att
            i varje läge försöka se vad man kan göra.
          </seg>
        </u>
        <u xml:id="i-dd048e368142a76a-176" prev="i-dd048e368142a76a-175" who="i-PRHkYxGCaT2cbJpjjfnRtn" next="i-dd048e368142a76a-177">
          <seg xml:id="i-NJEia397PeMEpzQsg1Lm2J">
            Jag delar givetvis inte Morgan Johanssons kritik av att regeringen
            fokuserar på fel saker. Vi har en generös och långsiktigt hållbar
            migrationspolitik. Vi har lagt fram en proposition om utbildning
            för barn som på grund av sina föräldrar inte har papper för att
            få stanna i Sverige. Vi lade i mars fram en proposition om hälso-
            och sjukvården, och vi har en proposition om sanktionsdirektivet.
          </seg>
        </u>
        <u xml:id="i-dd048e368142a76a-177" prev="i-dd048e368142a76a-176" who="i-PRHkYxGCaT2cbJpjjfnRtn" next="i-dd048e368142a76a-178">
          <seg xml:id="i-GA5V3up2X7KHyiJQnPTVPu">
            Jag delar uppfattningen att det är viktigt att ställa ett straffrättsligt
            ansvar för arbetsgivare som anställer och utnyttjar personal som
            inte har rätt att vistas i Sverige. Det är allvarligt.
          </seg>
        </u>
        <u xml:id="i-dd048e368142a76a-178" prev="i-dd048e368142a76a-177" who="i-PRHkYxGCaT2cbJpjjfnRtn" next="i-dd048e368142a76a-179">
          <seg xml:id="i-DXWUAZS5R5W49qya9u5Hmp">
            Vid sidan av frågan om asylprövning och annat som vi nu diskuterar
            arbetar regeringen för arbetskraftsinvandring och andra legala
            sätt att komma till Sverige. Vi lever ändå i en värld.
          </seg>
        </u>
        <u xml:id="i-dd048e368142a76a-179" prev="i-dd048e368142a76a-178" who="i-PRHkYxGCaT2cbJpjjfnRtn">
          <seg xml:id="i-ARbkUTutDnXkhbUrJJnzGU">
            Sverigedemokraterna! Det är inte EU som är roten till allt ont
            i världen, vilket man kunde tro när man lyssnade på ditt inlägg,
            Richard Jomshof.
          </seg>
        </u>
        <note type="speaker" xml:id="i-AaBpNX78PK7njECib6Lpsy">
          Anf. 19 MORGAN JOHANSSON (S):
        </note>
        <u xml:id="i-dd048e368142a76a-180" next="i-dd048e368142a76a-181" who="i-UPW2cbGnTUbMZaKTrot5Bh">
          <seg xml:id="i-TD9PqBcctyBWuWLvs3vZJe">
            Herr talman! Bakgrunden till denna diskussion är att polisen
            i sitt regleringsbrev för 2013 har fått till uppgift att påtagligt
            öka avvisningarna. Jag ställde frågan till mittenpartierna Centern,
            KD och Folkpartiet: Står ni bakom denna prioritering? Jag har
            inte fått något svar på det.
          </seg>
        </u>
        <u xml:id="i-dd048e368142a76a-181" prev="i-dd048e368142a76a-180" who="i-UPW2cbGnTUbMZaKTrot5Bh" next="i-dd048e368142a76a-182">
          <seg xml:id="i-Rb5TMSPLW5rUTy3zh9LpVb">
            Vad jag förstod av Miljöpartiets svar har man inte varit med
            och förhandlat i den delen, och därmed är frågan besvarad.
          </seg>
        </u>
        <u xml:id="i-dd048e368142a76a-182" prev="i-dd048e368142a76a-181" who="i-UPW2cbGnTUbMZaKTrot5Bh" next="i-dd048e368142a76a-183">
          <seg xml:id="i-9aPCt3i2ZMLd162rP9JAMC">
            Men står ni andra bakom prioriteringen att polisen påtagligt
            ska öka avvisningarna? Det var detta som ledde fram till ID-kontrollerna
            i kollektivtrafiken, vilket är något helt nytt som inte har förekommit
            i Sverige tidigare.
          </seg>
        </u>
        <u xml:id="i-dd048e368142a76a-183" prev="i-dd048e368142a76a-182" who="i-UPW2cbGnTUbMZaKTrot5Bh" next="i-dd048e368142a76a-184">
          <seg xml:id="i-495hfzr51qUpsLFU4BsDJp">
            Gulan Avci från Folkpartiet! Jag talade inte om arbetskraftsinvandringsreglerna.
            Det är ett kapitel för sig. Jag talade om de oseriösa arbetsgivare
            som utnyttjar människor som uppehåller sig i Sverige illegalt
            och säger: Kom till min restaurang och diska i tolv timmar om
            dygnet för 30 kronor i timmen och bo i en källare. Kom till mitt
            städbolag och jobba för en spottstyver.
          </seg>
        </u>
        <u xml:id="i-dd048e368142a76a-184" prev="i-dd048e368142a76a-183" who="i-UPW2cbGnTUbMZaKTrot5Bh" next="i-dd048e368142a76a-185">
          <seg xml:id="i-JuVu2VmfpiDvzCYAvgbRwy">
            Det är denna typ av arbetsgivare som jag menar att man ska lägga
            tryck på i första hand, inte på dem som exploateras utan på dem
            som exploaterar. Ni har dock en tendens att inte vilja se att
            det också finns oseriösa arbetsgivare. Det borde ni göra.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=22"/>
        <u xml:id="i-dd048e368142a76a-185" prev="i-dd048e368142a76a-184" who="i-UPW2cbGnTUbMZaKTrot5Bh">
          <seg xml:id="i-2pK2i3dtH2teE7MSafY4JM">
            Richard Jomshof! Jag hoppas också att det är många som hör denna
            debatt och som hör tonen i ditt inlägg och hatet i din röst. Det
            fanns inte ett uns av medmänsklighet, solidaritet eller värme
            i det. Jag hoppas att många väljare ser denna och andra debatter
            och sedan på valdagen väljer om vi ska leva i ett land som präglas
            av Sverigedemokraternas värderingar eller i ett land som präglas
            av solidaritet och värme.
          </seg>
        </u>
        <note type="speaker" xml:id="i-Cf7Tv7yt2ZWCkagRu89a1o">
          Anf. 20 MARIA FERM (MP):
        </note>
        <u xml:id="i-dd048e368142a76a-186" next="i-dd048e368142a76a-187" who="i-HsGsAzKWHQY5pjyAYNXAz7">
          <seg xml:id="i-Rc9XhmHazPcrKbAjveEkVV">
            Herr talman! Vi är såklart helt överens om det som vi har förhandlat
            fram gemensamt, och vi är glada över att kunna genomföra det.
            Vi kommer att genomföra stora reformer som gör politiken mer human
            och generös. Det gäller till exempel ändringen av synnerligen
            ömmande omständigheter och att papperslösa kommer att få rätt
            till vård och skolgång.
          </seg>
        </u>
        <u xml:id="i-dd048e368142a76a-187" prev="i-dd048e368142a76a-186" who="i-HsGsAzKWHQY5pjyAYNXAz7" next="i-dd048e368142a76a-188">
          <seg xml:id="i-N4XHY93XRdjRTjj4jaR6ru">
            Människor kommer dock fortfarande att avvisas. Vi har en reglerad
            invandring i Sverige, och det kommer att fortgå. Så länge vi är
            med i Schengensamarbetet kommer vi inte att bli kvitt polisens
            ID-kontroller. Det är också stadgat i EU-direktiv att sådana ska
            ske.
          </seg>
        </u>
        <u xml:id="i-dd048e368142a76a-188" prev="i-dd048e368142a76a-187" who="i-HsGsAzKWHQY5pjyAYNXAz7" next="i-dd048e368142a76a-189">
          <seg xml:id="i-HdsNSW3z8w8zYmpDaAAM2k">
            Som samhälle ska vi dock aldrig acceptera rasprofilering eller
            kontroller som skapar en ohållbar rädsla i vardagen för människor,
            oavsett om de är papperslösa eller inte. Därför ska polisen inte
            gå in i skolor och leta efter papperslösa. Polisen ska inte heller
            leta på sjukhus, på härbärgen eller i kyrkor. Det görs inte heller.
          </seg>
        </u>
        <u xml:id="i-dd048e368142a76a-189" prev="i-dd048e368142a76a-188" who="i-HsGsAzKWHQY5pjyAYNXAz7" next="i-dd048e368142a76a-190">
          <seg xml:id="i-3mgXstTECQuwSL26kUV4ye">
            Risken att människor utifrån sin hudfärg blir misstänkliggjorda
            och föremål för kontroller av polis är uppenbar. Rasprofilering
            eller etnisk profilering har länge varit och är än i dag ett problem
            inom polisen. Det har rapporterats i utredningar till regeringen
            2006, 2008 och 2010.
          </seg>
        </u>
        <u xml:id="i-dd048e368142a76a-190" prev="i-dd048e368142a76a-189" who="i-HsGsAzKWHQY5pjyAYNXAz7" next="i-dd048e368142a76a-191">
          <seg xml:id="i-KAS61rf6zx79js8B8fU4mm">
            Att använda sig av trafikkontroller som en förevändning för att
            kontrollera ID på grund av utseende gränsar till rasprofilering.
            De föreskrifter och allmänna råd som finns måste uppdateras med
            tydliga direktiv om att arbetet inte får ske på detta sätt.
          </seg>
        </u>
        <u xml:id="i-dd048e368142a76a-191" prev="i-dd048e368142a76a-190" who="i-HsGsAzKWHQY5pjyAYNXAz7" next="i-dd048e368142a76a-192">
          <seg xml:id="i-QBDwbtXvL6BTvniCq3RJtY">
            Fördomarna och diskrimineringen inom polisen är ett hot, dels
            mot den enskildes rättssäkerhet, dels mot allmänhetens förtroende
            för rättsväsendet. Inte minst av denna anledning behöver polisen
            och regeringen ta den kritik som uppkommit under våren på fullaste
            allvar.
          </seg>
        </u>
        <u xml:id="i-dd048e368142a76a-192" prev="i-dd048e368142a76a-191" who="i-HsGsAzKWHQY5pjyAYNXAz7">
          <seg xml:id="i-AZF7z9mPo8FmV1hQLEef9B">
            Den strukturella diskrimineringen inom polisen måste åtgärdas.
            Människors tilltro till rättsväsendet hänger på det. Principen
            om likhet inför lagen hänger på det, och anständigheten i vårt
            samhälle hänger på det.
          </seg>
        </u>
        <note type="speaker" xml:id="i-Da558qaQ947yicg3qs9F8E">
          Anf. 21 GULAN AVCI (FP):
        </note>
        <u xml:id="i-dd048e368142a76a-193" next="i-dd048e368142a76a-194" who="i-UJJVMVCt6SsjV39Hi1tTYi">
          <seg xml:id="i-RuVr7y9wSZEQnbzYAuyByw">
            Herr talman! Morgan Johanssons fråga är ganska enkel att svara
            på. Det är klart att oseriösa arbetsgivare som exploaterar redan
            utsatta människor ska synas. Det är en skam att det kan pågå.
            Jag kommer dock att försvara den arbetskraftsinvandringsreform
            som Alliansen tillsammans med Miljöpartiet har kommit överens
            om ska gälla som en del av svensk migrations- och invandringspolitik.
          </seg>
        </u>
        <u xml:id="i-dd048e368142a76a-194" prev="i-dd048e368142a76a-193" who="i-UJJVMVCt6SsjV39Hi1tTYi" next="i-dd048e368142a76a-195">
          <seg xml:id="i-BJSUDHoN9mEG81Gyiwwm1K">
            Herr talman! Det är bra att min tydlighet har gått fram till
            Sverigedemokraternas representant. Jag hoppas också att det når
            ut till stugorna i vårt vackra, avlånga land var Folkpartiet står
            i frågan om en human och generös migrationspolitik.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=23"/>
        <u xml:id="i-dd048e368142a76a-195" prev="i-dd048e368142a76a-194" who="i-UJJVMVCt6SsjV39Hi1tTYi" next="i-dd048e368142a76a-196">
          <seg xml:id="i-SfwXVA5RoiDAUcZ6iYp6Y7">
            Människovärdet gör inte skillnad på hudfärg eller ursprunglig
            bakgrund. Det vore märkligt för mig som själv har invandrarbakgrund
            och kom till Sverige för 32 år sedan som barn till politiska flyktingar
            att stå här och säga något annat och vara del av en regering som
            påstås driva en annan politik än den generösa, öppna, liberala
            och humana flyktingpolitik som vi driver.
          </seg>
        </u>
        <u xml:id="i-dd048e368142a76a-196" prev="i-dd048e368142a76a-195" who="i-UJJVMVCt6SsjV39Hi1tTYi" next="i-dd048e368142a76a-197">
          <seg xml:id="i-GLyg1v4XnxB78K8VRCL35n">
            Herr talman! Sverige skulle vara ett fattigt land om vi inte
            hade haft invandring. I dag drivs 70 000 företag av människor
            med invandrarbakgrund. De skapar i sin tur sysselsättning för
            200 000 människor, och 600 000 människor går upp varje morgon
            och går till ett arbete.
          </seg>
        </u>
        <u xml:id="i-dd048e368142a76a-197" prev="i-dd048e368142a76a-196" who="i-UJJVMVCt6SsjV39Hi1tTYi" next="i-dd048e368142a76a-198">
          <seg xml:id="i-BfXccAMvM3dukEqGg5M5KV">
            Folkpartiet står för öppenhet och tolerans, och som någon också
            nämnde i debatten bär inte barn ansvar för de vuxnas beslut. I
            mitt Sverige är det en självklarhet att barn ska ha rätt till
            skola.
          </seg>
        </u>
        <u xml:id="i-dd048e368142a76a-198" prev="i-dd048e368142a76a-197" who="i-UJJVMVCt6SsjV39Hi1tTYi">
          <seg xml:id="i-3eTu6aqCBM2bpZGBoZ3c1r">
            Avslutningsvis vill jag tacka Miljöpartiet för att det har stött
            regeringens ambitioner och politik för en mer öppen, liberal och
            human flyktingpolitik.
          </seg>
        </u>
        <note type="speaker" xml:id="i-YYkG1J6tL4d7hE12vXaZPP">
          Anf. 22 JOHAN HEDIN (C):
        </note>
        <u xml:id="i-dd048e368142a76a-199" next="i-dd048e368142a76a-200" who="i-5FLxNWhtPm9nrMhcBeFsUk">
          <seg xml:id="i-6KsVd5cYTNF1XWXDWersiQ">
            Herr talman! Jag är stolt över den politik som vi i regeringen
            driver tillsammans med Miljöpartiet. Men inget är så bra att det
            inte kan bli bättre. Förutom att vi har betydande liberaliseringar
            av migrationspolitiken när det gäller asylsökande öppnar vi fler
            vägar för att lagligt kunna flytta till Sverige.
          </seg>
        </u>
        <u xml:id="i-dd048e368142a76a-200" prev="i-dd048e368142a76a-199" who="i-5FLxNWhtPm9nrMhcBeFsUk" next="i-dd048e368142a76a-201">
          <seg xml:id="i-4Dpbk33hn4bCDuYbjL5isQ">
            På asylområdet öppnar vi möjligheten att stanna i Sverige även
            om regelrätta asylskäl inte finns, genom skrivningar om synnerligen
            ömmande omständigheter och numera särskilt ömmande omständigheter.
            Vi vill inte ställa till det för folk i onödan, och barn ska aldrig
            komma i kläm i systemet. Det är därför glädjande att vi förstärker
            just barnperspektivet i och med att vi öppnar upp skrivningen
            om synnerligen ömmande omständigheter till att bli den bredare
            formuleringen särskilt ömmande omständigheter när det gäller barn.
            Glädjande är också att människor redan enligt tidigare beslut
            garanteras vård och utbildning.
          </seg>
        </u>
        <u xml:id="i-dd048e368142a76a-201" prev="i-dd048e368142a76a-200" who="i-5FLxNWhtPm9nrMhcBeFsUk" next="i-dd048e368142a76a-202">
          <seg xml:id="i-3m6Zr3J7474BBGTPJdH6uG">
            Grupprofilering och biljett- och trafikkontroller som svepskäl
            för att avkräva människor ID-handlingar är inte tillåtet. Jag
            räknar med att polisen tar den diskussionen på stort allvar och
            genomför ett kvalitetssäkrande arbete på det här området.
          </seg>
        </u>
        <u xml:id="i-dd048e368142a76a-202" prev="i-dd048e368142a76a-201" who="i-5FLxNWhtPm9nrMhcBeFsUk">
          <seg xml:id="i-YWgDjaQTREdBH75yphFzJA">
            Vi är alla människor. Vi vill bo i Sverige, och vi vill ha det
            bra här. Alla ska känna sig välkomna. Alla ska lita på polisen
            och rättsväsendet. Det tror jag att vi kan åstadkomma.
          </seg>
        </u>
        <note type="speaker" xml:id="i-XtmKyUbq9ZK9Qygf5tvsMt">
          Anf. 23 RICHARD JOMSHOF (SD):
        </note>
        <u xml:id="i-dd048e368142a76a-203" next="i-dd048e368142a76a-204" who="i-9aV6a5JgMMU7racuNkrEgj">
          <seg xml:id="i-MnHsq8d5pBKC9xujvUtcAs">
            Herr talman! I september förra året inträffade en händelse som
            fångades av en övervakningskamera och fick stor uppmärksamhet
            i svenska medier. En tvåbarnspappa ramlade ned på ett tunnelbanespår,
            där han blev liggande. I samband med detta såg en 28-åring sin
            chans. Han hoppade ned på spåret och länsade tvåbarnspappans fickor.
            När 28-åringen valde att lämna platsen valde han också att lämna
            tvåbarnspappan kvar på spåret, helt likgiltig inför om han skulle
            bli ihjälkörd av nästa tåg eller inte.
          </seg>
        </u>
        <u xml:id="i-dd048e368142a76a-204" prev="i-dd048e368142a76a-203" who="i-9aV6a5JgMMU7racuNkrEgj" next="i-dd048e368142a76a-205">
          <seg xml:id="i-KSThLohK9dhwWLEEUVsGLt">
            Den likgiltiga 28-åriga rånaren var en illegal invandrare, internationellt
            efterlyst för att ha knivhuggit en man till döds i Frankrike.
            Till följd av vår nedmonterade gränskontroll kunde denna illegala
            invandrare eller papperslösa, som det så fint heter härja fritt
            här i Sverige.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=24"/>
        <u xml:id="i-dd048e368142a76a-205" prev="i-dd048e368142a76a-204" who="i-9aV6a5JgMMU7racuNkrEgj" next="i-dd048e368142a76a-206">
          <seg xml:id="i-3oMB7Yz9deZnVjgxZSpthx">
            Hur många illegala invandrare det finns i Sverige är det av naturliga
            skäl ingen som vet exakt. Regeringens egen utredning om vård till
            illegala uppskattar antalet till uppemot 35 000. Organisationen
            Fackligt center för papperslösa uppger i sin tur att det är upp
            till 50 000 människor. Det är människor som nu kommer att erbjudas
            tandvård, sjukvård och läkemedel mer eller mindre gratis, något
            som vanliga medborgare för övrigt bara kan drömma om.
          </seg>
        </u>
        <u xml:id="i-dd048e368142a76a-206" prev="i-dd048e368142a76a-205" who="i-9aV6a5JgMMU7racuNkrEgj">
          <seg xml:id="i-SkcC6WMYrrqSUGJ9XbjEnV">
            Sverigedemokraterna står för en helt annan linje. Vi menar, till
            skillnad från övriga partier, att den som inte har skäl att stanna
            i Sverige ska utvisas och det med omedelbar verkan. Så bygger
            vi ett rättvist och tryggt Sverige byggt på lag och ordning. För
            att det ska vara möjligt krävs det att polisen tillåts sköta sitt
            jobb.
          </seg>
        </u>
        <note type="speaker" xml:id="i-SatSEBKV4hWfQzafD6Xpg">
          Anf. 24 CHRISTINA HÖJ LARSEN (V):
        </note>
        <u xml:id="i-dd048e368142a76a-207" next="i-dd048e368142a76a-208" who="i-WjgeYy5RFWngMB9NwFvFEY">
          <seg xml:id="i-4kN9e8jd9AHcQhtYvfwDHH">
            Herr talman! Först vill jag tacka alla som har debatterat i dag.
            Jag tycker att det har varit en viktig debatt som visar upp ganska
            tydliga skiljelinjer i svensk politik.
          </seg>
        </u>
        <u xml:id="i-dd048e368142a76a-208" prev="i-dd048e368142a76a-207" who="i-WjgeYy5RFWngMB9NwFvFEY" next="i-dd048e368142a76a-209">
          <seg xml:id="i-7UukVrB4DvrZ5SfowR2zTP">
            Jag kan tycka att det är lite bedrövligt att Beatrice Ask väljer
            att svara på min fråga genom att klappa mig lite på huvudet med
            härskarteknik, men det kanske man gör om man står svarslös.
          </seg>
        </u>
        <u xml:id="i-dd048e368142a76a-209" prev="i-dd048e368142a76a-208" who="i-WjgeYy5RFWngMB9NwFvFEY" next="i-dd048e368142a76a-210">
          <seg xml:id="i-TqQi3PPn4S1bWusfuCEfud">
            Från Vänsterpartiets sida är budskapet här i dag glasklart: I
            Vänsterpartiets Sverige är mänskliga rättigheter viktigare än
            vilka papper man har i fickan. Vi accepterar inte att människor
            i samhället jagas och misstänkliggörs utifrån en falsk bild av
            hur man ser ut som svensk. Och vi accepterar inte en omänsklig
            flyktingpolitik som tvingar människor i behov av skydd att leva
            gömda i skuggan av våra liv. En reglerad invandring förutsätter
            att asylrätten finns som grund, och rätten till skydd måste värnas
            och försvaras.
          </seg>
        </u>
        <u xml:id="i-dd048e368142a76a-210" prev="i-dd048e368142a76a-209" who="i-WjgeYy5RFWngMB9NwFvFEY" next="i-dd048e368142a76a-211">
          <seg xml:id="i-XmhCUdazArCYbmt4CAEsPo">
            Vi vet att vi är många i dagens Sverige som ser vilket vägval
            vi står inför. Det är många som vill ha en varmare och generösare
            flyktingpolitik som vi kan vara stolta över. Och vi är många som
            ser att jakten på papperslösa förstärker och befäster den strukturella
            rasism som redan nu drabbar människor i vardagens alla delar,
            när de söker bostad, när de utbildar sig, när de söker arbete
            eller när de rör sig på gator och torg.
          </seg>
        </u>
        <u xml:id="i-dd048e368142a76a-211" prev="i-dd048e368142a76a-210" who="i-WjgeYy5RFWngMB9NwFvFEY">
          <seg xml:id="i-3KKTjpLa5dSGRnVLZ9w5jy">
            Herr talman! Tillsammans är vi Sverige. Vi har i dagens debatt
            tydligt sett hur migrationspolitiska prioriteringar från regeringen,
            syn på mänskliga rättigheter och diskriminering hänger ihop. Det
            är dags att regeringen tar sitt ansvar och skapar en politik som
            speglar och rymmer ett Sverige där vi inte alla är blonda och
            blåögda.
          </seg>
        </u>
        <note type="speaker" xml:id="i-J6mfr72vtuevTPcrxKDoyd">
          Anf. 25 EMMA HENRIKSSON (KD):
        </note>
        <u xml:id="i-dd048e368142a76a-212" next="i-dd048e368142a76a-213" who="i-WTUJB2R5FNpHU89dXa4RTX">
          <seg xml:id="i-2fTEXdqKxvmur1cPPFDaJh">
            Herr talman! I en av Stockholms rikare förorter inträffade för
            några år sedan något fruktansvärt. En man riktade sitt vapen mot
            sitt lilla barn jag minns inte om det var en son eller dotter.
            Han riktade sedan vapnet mot sin fru, som var höggravid. Sedan
            tog han sitt eget liv.
          </seg>
        </u>
        <u xml:id="i-dd048e368142a76a-213" prev="i-dd048e368142a76a-212" who="i-WTUJB2R5FNpHU89dXa4RTX" next="i-dd048e368142a76a-214">
          <seg xml:id="i-DZBxAXpGoJMC8HyYmDfwGy">
            Den mannen liknade till utseende, ursprung och bakgrund min man
            eller Richard Jomshof. Men det gör inte dig till honom. Det gör
            inte honom till dig. Han var skyldig för sin gärning inte någon
            annan.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=25"/>
        <u xml:id="i-dd048e368142a76a-214" prev="i-dd048e368142a76a-213" who="i-WTUJB2R5FNpHU89dXa4RTX" next="i-dd048e368142a76a-215">
          <seg xml:id="i-5AuyUf3dMpJ8JpvFmU1JXY">
            På samma sätt finns det personer med någon annan bakgrund som
            begår fruktansvärda handlingar. Men det är de som är ansvariga
            för sina brott, inte någon annan för att de har någon gemensam
            nämnare.
          </seg>
        </u>
        <u xml:id="i-dd048e368142a76a-215" prev="i-dd048e368142a76a-214" who="i-WTUJB2R5FNpHU89dXa4RTX" next="i-dd048e368142a76a-216">
          <seg xml:id="i-R9qJAbzZ622n2Gkc8wAr7z">
            Sverige ska vara ett öppet land som ger en fristad till de människor
            som har behov av vårt skydd. Det finns många människor som söker
            sig hit. Vi är ett land som snart når 200-årsdagen av att inte
            behövt ha krig. Vi har förutsättningar att ge människor skydd.
            Men vi har också en begränsad invandring. Det är de med de största
            behoven som ges möjlighet att stanna.
          </seg>
        </u>
        <u xml:id="i-dd048e368142a76a-216" prev="i-dd048e368142a76a-215" who="i-WTUJB2R5FNpHU89dXa4RTX" next="i-dd048e368142a76a-217">
          <seg xml:id="i-7xVtLvQxZnMfdWkm3gTN9h">
            Det gör att vi har myndigheter som måste verkställa de svåra
            besluten om att vissa människor behöver återvända. Vi måste ge
            dem stöd i det arbetet.
          </seg>
        </u>
        <u xml:id="i-dd048e368142a76a-217" prev="i-dd048e368142a76a-216" who="i-WTUJB2R5FNpHU89dXa4RTX">
          <seg xml:id="i-PjufJuo4MhJhxxWQM6F9XK">
            När tilliten brister för detta sker av sådana anledningar som
            vi hör att sverigedemokrater tycker verkar vara okej, att man
            betraktar människor bara utifrån grupp är vårt samhälle på väg
            åt fel håll.
          </seg>
        </u>
        <note type="speaker" xml:id="i-V4nB7zTkXi4WVCbL8dZTay">
          Anf. 26 Justitieminister BEATRICE ASK (M):
        </note>
        <u xml:id="i-dd048e368142a76a-218" next="i-dd048e368142a76a-219" who="i-PRHkYxGCaT2cbJpjjfnRtn">
          <seg xml:id="i-797wi5tFPJDcnnDQSiNvvd">
            Herr talman! Tack till alla för de inlägg som är gjorda!
          </seg>
        </u>
        <u xml:id="i-dd048e368142a76a-219" prev="i-dd048e368142a76a-218" who="i-PRHkYxGCaT2cbJpjjfnRtn" next="i-dd048e368142a76a-220">
          <seg xml:id="i-SSVm6PT2Qq1VRmcHagNENE">
            Polisens verkställighetsarbete handlar om att övertala, övertyga
            och i sista hand tvinga människor som har sökt sig till Sverige
            i hopp om ett bättre liv att faktiskt lämna landet. Det är klart
            att det väcker känslor. Det är ingen enkel uppgift. Jag tror att
            det var Johan Hedin som lyfte fram att man kan ha ett annat perspektiv.
            Man måste försöka förstå människor. Man måste kunna möta människor.
          </seg>
        </u>
        <u xml:id="i-dd048e368142a76a-220" prev="i-dd048e368142a76a-219" who="i-PRHkYxGCaT2cbJpjjfnRtn" next="i-dd048e368142a76a-221">
          <seg xml:id="i-JveDNeAqjas7LZCcSThQ1R">
            Samtidigt ser vår lagstiftning ut på det här sättet. Sverige
            tillämpar reglerad invandring eftersom Sveriges riksdag så har
            bestämt. Det betyder att den som har fått ett avvisnings- eller
            utvisningsbeslut ska lämna landet. Gör man inte det begår man
            ett brott enligt utlänningslagen.
          </seg>
        </u>
        <u xml:id="i-dd048e368142a76a-221" prev="i-dd048e368142a76a-220" who="i-PRHkYxGCaT2cbJpjjfnRtn" next="i-dd048e368142a76a-222">
          <seg xml:id="i-2X2tLihwMc1xfzaUQLDcxF">
            Det är därför polisens uppgift handlar om att verkställa sådana
            beslut. Det är inget som poliserna hittar på själva, utan det
            är något som de gör på uppdrag av regering och riksdag och därmed
            ytterst svenska folket, och det kommer de att fortsätta att göra
            fram till dess att riksdagen eventuellt fattar beslut om att ändra
            lagstiftningen.
          </seg>
        </u>
        <u xml:id="i-dd048e368142a76a-222" prev="i-dd048e368142a76a-221" who="i-PRHkYxGCaT2cbJpjjfnRtn" next="i-dd048e368142a76a-223">
          <seg xml:id="i-SAF1UCDbpJ9NvEW6KXAKVg">
            Naturligtvis ska polisen följa lagar och regler i detta arbete
            liksom i allt annat polisarbete. Om det inte skulle ske och om
            man skulle se att det finns problem ska problemen anmälas och
            utredas i särskild ordning. Det är så en rättsstat fungerar. Om
            Sverige ska fortsätta att vara ett öppet och generöst land är
            det viktigt att värna rättsstaten.
          </seg>
        </u>
        <u xml:id="i-dd048e368142a76a-223" prev="i-dd048e368142a76a-222" who="i-PRHkYxGCaT2cbJpjjfnRtn">
          <seg xml:id="i-4LCkwQo34msvecsHR2YqbL">
            Jag vill också säga att mänskliga rättigheter och bemötandefrågor
            är centrala delar av polisutbildningen. Vi har särskilt utbildade
            instruktörer i utlänningsrätt och utbildning i ämnet. Värdegrundsarbetet
            är viktigt. Det kommer det att vara också i fortsättningen. Jag
            kan försäkra er om att det behövs. Men vi behöver också i de politiska
            sammanhangen stå upp för de lagar och de uppdrag som vi faktiskt
            har ansvar för.
          </seg>
        </u>
        <note xml:id="i-9Q2RexCKkxCnWfLtVzFxMS">
          Överläggningen var härmed avslutad.
        </note>
      </div>
      <div type="commentSection" xml:id="i-Gj8rMxHfm55aLPcCuqsZgR">
        <note xml:id="i-6dcVaXhzBhqapN1DJ8o5Xg">
          2 § Anmälan om inkommet protokollsutdrag från utskott
        </note>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=26"/>
        <note xml:id="i-8VzfZZtsX9Y437FNqbFKxR">
          Talmannen anmälde att ett utdrag ur prot. 2012/13:26 för torsdagen
          den 18 april i ärende om subsidiaritetsprövning av EU-förslag
          inkommit från arbetsmarknadsutskottet.
        </note>
      </div>
      <div type="commentSection" xml:id="i-HcGMCsgYZLJtTLgvjdAmiZ">
        <note xml:id="i-FiY6TF5ujB2E71nuvycbuC">
          3 § Anmälan om inkomna faktapromemorior om förslag från Europeiska
          kommissionen
        </note>
        <u xml:id="i-BBkLcxAP85psdq7tw5h7i" who="i-PRHkYxGCaT2cbJpjjfnRtn">
          <seg xml:id="i-3a3dZX7QPHaFycNfD9GM4F">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </seg>
        </u>
        <note xml:id="i-V2ccqTVemVSDhh1KM51QHz">
          KOM(2013) 123
        </note>
        <note xml:id="i-LUJxREi2r3qqz59firb4fJ">
          KOM(2013) 144, KOM(2013) 145, KOM(2013) 146
        </note>
      </div>
      <div type="commentSection" xml:id="i-WTFsLMsmmuawSLftRFbFe8">
        <note xml:id="i-4grGxmXRS9woCbK3EbgHKv">
          4 § Anmälan om fördröjt svar på interpellation
        </note>
        <note xml:id="i-RrQqC7myQQYKRtAEbnsUtS">
          Till riksdagen hade inkommit följande skrivelse:
        </note>
        <note xml:id="i-EzkxyLWj8LQ7FcTK1KcqxE">
          Interpellation 2012/13:366
        </note>
        <note xml:id="i-cPWdgo5RtwHqQ3uoeXyBK">
          Interpellation 2012/13:366 Barn som far illa i HVB-hem
        </note>
        <u xml:id="i-SoWkmKvHBF149xk3m5Cxvb" who="i-PRHkYxGCaT2cbJpjjfnRtn" next="i-dd048e368142a76a-224">
          <seg xml:id="i-PtVwzkt6GTwtKsAo4BESNk">
            Interpellationen kommer att besvaras den 3 maj 2013.
          </seg>
        </u>
        <u xml:id="i-dd048e368142a76a-224" prev="i-SoWkmKvHBF149xk3m5Cxvb" who="i-PRHkYxGCaT2cbJpjjfnRtn">
          <seg xml:id="i-CmxUjbAAVbtaLxTchMX19J">
            Skälet till dröjsmålet är redan inbokade engagemang.
          </seg>
        </u>
        <note xml:id="i-9YyKdFndwjqHHcwEiBaA4h">
          Marianne Jenryd
        </note>
      </div>
      <div type="commentSection" xml:id="i-GCkFE9vZYUkufUQ2pYq7gA">
        <note xml:id="i-LcUrreH8VkLCYpE48S6Nyb">
          5 § Hänvisning av ärenden till utskott
        </note>
        <note xml:id="i-5WBd7Mhxwp4dRYP3d2tXWU">
          Föredrogs och hänvisades
        </note>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=27"/>
        <note xml:id="i-KWHprxy5zibFqn4RPob86">
          den 11 juni.
        </note>
        <note xml:id="i-WaM9ZJpgB1A6YPu6nCuLV">
          den 11 juni.
        </note>
      </div>
      <div type="debateSection" xml:id="i-GkhmvG1o1LT9p4QGJ7kaj1" subtype="interpellationDebate">
        <note xml:id="i-L8nurwN5ERd49qajb7UEa4">
          6 § Svar på interpellation 2012/13:351 om detaljhandelns öppettider
          i EU
        </note>
        <note type="speaker" xml:id="i-2wXyh2xbDP5EgZDp8SW8uV">
          Anf. 27 Statsrådet EWA BJÖRLING (M):
        </note>
        <u xml:id="i-dd048e368142a76a-225" next="i-dd048e368142a76a-226" who="i-Vuf2iovr2aWWgDThaeqMPN">
          <seg xml:id="i-Ks4j1aX7BNNnUpNZJvhxvr">
            Herr talman! Börje Vestlund har frågat mig hur reglerade öppettider
            kan utgöra ett handelshinder inom EU. Han har vidare frågat om
            regeringen har gjort ställningstagandet att EU har kompetens att
            besluta om öppettider för detaljhandeln.
          </seg>
        </u>
        <u xml:id="i-dd048e368142a76a-226" prev="i-dd048e368142a76a-225" who="i-Vuf2iovr2aWWgDThaeqMPN" next="i-dd048e368142a76a-227">
          <seg xml:id="i-NZRsZw9M1JSKEcWVus74hb">
            Större svenska företag inom detaljhandelssektorn som verkar i
            Europa hävdar att reglerade öppettider utgör ett handelshinder
            för deras verksamhet och val av affärsmodell.
          </seg>
        </u>
        <u xml:id="i-dd048e368142a76a-227" prev="i-dd048e368142a76a-226" who="i-Vuf2iovr2aWWgDThaeqMPN" next="i-dd048e368142a76a-228">
          <seg xml:id="i-SwzVDzTTD6VYyCu8TPc5vj">
            Regeringen är av uppfattningen att detaljhandelsföretagen själva
            bäst avgör sina egna öppettider. Vi ser gärna att EU:s medlemsstater
            arbetar för att regleringar som begränsar detaljhandelns öppettider
            tas bort.
          </seg>
        </u>
        <u xml:id="i-dd048e368142a76a-228" prev="i-dd048e368142a76a-227" who="i-Vuf2iovr2aWWgDThaeqMPN" next="i-dd048e368142a76a-229">
          <seg xml:id="i-77ckBhjQY4gdCEHqdwDK6B">
            Det är värt att lyfta fram att helg- och kvällsöppna butiker
            ofta är en inkörsport till arbetsmarknaden för exempelvis unga
            och studenter samt att ökade öppettider kan verka gynnsamt på
            tillväxten.
          </seg>
        </u>
        <u xml:id="i-dd048e368142a76a-229" prev="i-dd048e368142a76a-228" who="i-Vuf2iovr2aWWgDThaeqMPN">
          <seg xml:id="i-GCZ21LH86S6KWp5qtAQcUb">
            Avseende den andra frågan har regeringen inte gjort ställningstagandet
            att EU har kompetens att besluta om öppettider för detaljhandeln.
            Man kan dock resonera kring hur vi på den inre marknaden bäst
            arbetar för att ta bort begränsande regleringar avseende detaljhandelns
            öppettider.
          </seg>
        </u>
        <note type="speaker" xml:id="i-EAJbCNzFyFrE1Mc5k4ftDe">
          Anf. 28 BÖRJE VESTLUND (S):
        </note>
        <u xml:id="i-dd048e368142a76a-230" next="i-dd048e368142a76a-231" who="i-MVzhVeKwRGmjHjHoSrReg9">
          <seg xml:id="i-7fKpnskQrqNAnaTGEZiDkD">
            Herr talman! Jag tackar för svaret. Jag vill även tacka statsrådet
            för att hon kommer hit eftersom vi från ett flertal moderata riksdagsledamöter
            har fått höra att vi stör regeringen i dess arbete när vi ställer
            interpellationer. Jag är därför mycket tacksam för att statsrådet
            kommer hit.
          </seg>
        </u>
        <u xml:id="i-dd048e368142a76a-231" prev="i-dd048e368142a76a-230" who="i-MVzhVeKwRGmjHjHoSrReg9" next="i-dd048e368142a76a-232">
          <seg xml:id="i-EvrVZCvvotfbbcmUY56Wju">
            När det gäller denna interpellation är det med en viss förvåning
            som jag ser den svenska ståndpunkten angående ett meddelande som
            handlar om handel och distribution det är för övrigt ett mycket
            bra program i många stycken, även om det finns synpunkter i detaljer
            där regeringen kommer med det nästan häpnadsväckande förslaget
            att kommissionen borde titta på frågan om öppettider i butiker.
          </seg>
        </u>
        <u xml:id="i-dd048e368142a76a-232" prev="i-dd048e368142a76a-231" who="i-MVzhVeKwRGmjHjHoSrReg9" next="i-dd048e368142a76a-233">
          <seg xml:id="i-La5ePPBvmWH5iyhZ56Y47n">
            Då vill jag ställa följande två frågor: Vad har EU med olika
            länders öppettider i detaljhandeln att göra? Och på vilket sätt
            skulle olika länders öppettider i detaljhandeln kunna hindra att
            man får etablera sig i olika länder, som påstås?
          </seg>
        </u>
        <u xml:id="i-dd048e368142a76a-233" prev="i-dd048e368142a76a-232" who="i-MVzhVeKwRGmjHjHoSrReg9" next="i-dd048e368142a76a-234">
          <seg xml:id="i-69xUaTrhyFS6JPtqMGC1Hy">
            Den stora frågan på EU:s inre marknad handlar om att tillåta
            och se hela EU som en marknad. Det är en mycket god princip som
            vi socialdemokrater, och till och med dem som är mycket tveksamma
            till EU, tycker är den kanske viktigaste i hela EU.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=28"/>
        <u xml:id="i-dd048e368142a76a-234" prev="i-dd048e368142a76a-233" who="i-MVzhVeKwRGmjHjHoSrReg9" next="i-dd048e368142a76a-235">
          <seg xml:id="i-FSvqnnbjTeYpPAonWj3KYj">
            Samtidigt har vi haft ett resonemang, inte minst statsrådet och
            jag, om att rena rama diskussionsklubben håller på att utbryta
            när det gäller den inre marknadspolitikens frågor. Det är väldigt
            mycket prat och väldigt lite verkstad. Detta bevisar återigen
            att detta bara är ett inlägg i just denna diskussionsklubb eftersom
            detta inte kan leda till någonting. EU kan inte sätta några muskler
            bakom detta, och EU kan inte tvinga några länder att vidta åtgärder
            på detta område. EU är egentligen kraftlöst.
          </seg>
        </u>
        <u xml:id="i-dd048e368142a76a-235" prev="i-dd048e368142a76a-234" who="i-MVzhVeKwRGmjHjHoSrReg9" next="i-dd048e368142a76a-236">
          <seg xml:id="i-6KdFRQgdzyasvqdivptueE">
            Då måste jag fråga följande: Är det då värt att lägga ned tid
            och kraft på att diskutera en fråga som EU inte har kompetens
            att besluta om? Är inte detta ett sådant exempel där kritikerna
            av EU säger att EU har en viss klåfingrighet och ska vara med
            och spela överallt? Är inte detta ett typiskt exempel på sådant
            som EU egentligen inte ska lägga sig i?
          </seg>
        </u>
        <u xml:id="i-dd048e368142a76a-236" prev="i-dd048e368142a76a-235" who="i-MVzhVeKwRGmjHjHoSrReg9" next="i-dd048e368142a76a-237">
          <seg xml:id="i-5qm98DG2kHzwZHPK8Fy5Wp">
            Jag är tacksam för det tydliga svaret att vi inte behöver stå
            här och diskutera huruvida EU har kompetens när det gäller att
            besluta om affärstidslagar.
          </seg>
        </u>
        <u xml:id="i-dd048e368142a76a-237" prev="i-dd048e368142a76a-236" who="i-MVzhVeKwRGmjHjHoSrReg9" next="i-dd048e368142a76a-238">
          <seg xml:id="i-Jus7EzQagFBsCBZHp1ZMfy">
            Låt mig också poängtera att den svenska affärstidslagen är bra.
            Men jag tycker inte att vare sig den svenska riksdagen eller den
            svenska regeringen ska lägga sig i vilka öppettider man har i
            detaljhandeln i andra länder. Det tycker jag att varje land måste
            få bestämma självt.
          </seg>
        </u>
        <u xml:id="i-dd048e368142a76a-238" prev="i-dd048e368142a76a-237" who="i-MVzhVeKwRGmjHjHoSrReg9" next="i-dd048e368142a76a-239">
          <seg xml:id="i-FNi2Lk2XEk9vDE1A5WnbMJ">
            Vi har ganska nyligen antagit ett grundfördrag för EU. I detta
            sammanhang har många frågor tagits upp, men man har inte enats
            mellan länderna om att EU ska ha kompetens att besluta om det.
          </seg>
        </u>
        <u xml:id="i-dd048e368142a76a-239" prev="i-dd048e368142a76a-238" who="i-MVzhVeKwRGmjHjHoSrReg9">
          <seg xml:id="i-6EuTdFL2RJ4k1K3aGRo8of">
            Jag vill därför fråga: Vidhåller statsrådet verkligen att detta
            är en så viktig fråga att man ska ta in den i den diskussionsklubb
            som håller på att bildas när det gäller de inre marknadsfrågorna?
          </seg>
        </u>
        <note type="speaker" xml:id="i-cybygYNEBPfjA4Jqus2xZ">
          Anf. 29 Statsrådet EWA BJÖRLING (M):
        </note>
        <u xml:id="i-dd048e368142a76a-240" next="i-dd048e368142a76a-241" who="i-Vuf2iovr2aWWgDThaeqMPN">
          <seg xml:id="i-L9JVXFMLGPX5YnqW7X7Fo7">
            Herr talman! Jag tackar Börje Vestlund för att han har ställt
            en viktig interpellation. Jag kan försäkra att jag gärna kommer
            hit och besvarar interpellationer. Det är bara glädjande om vi
            kan diskutera fler frågor som rör EU:s inre marknad här i riksdagen
            eftersom det är viktiga frågor.
          </seg>
        </u>
        <u xml:id="i-dd048e368142a76a-241" prev="i-dd048e368142a76a-240" who="i-Vuf2iovr2aWWgDThaeqMPN" next="i-dd048e368142a76a-242">
          <seg xml:id="i-HkSB7kQCHsCC8md5M59hL5">
            Denna fråga kan man också se som en del i ett led för att vi
            vänder på alla stenar för att se hur vi kan hitta möjligheter
            till ökad sysselsättning, tillväxt och konkurrenskraft.
          </seg>
        </u>
        <u xml:id="i-dd048e368142a76a-242" prev="i-dd048e368142a76a-241" who="i-Vuf2iovr2aWWgDThaeqMPN" next="i-dd048e368142a76a-243">
          <seg xml:id="i-XuSF2bgsdHJbrSYEV2mzij">
            Vi kan konstatera att det svenska systemet har fungerat väl under
            de drygt 40 år som det har varit i bruk när det gäller att man
            själv råder över sina öppettider.
          </seg>
        </u>
        <u xml:id="i-dd048e368142a76a-243" prev="i-dd048e368142a76a-242" who="i-Vuf2iovr2aWWgDThaeqMPN" next="i-dd048e368142a76a-244">
          <seg xml:id="i-JncZJTg49xYGkhWrhw1Z5R">
            Kan vi bidra med den erfarenhet och den kompetens som vi har
            fått av vårt system till våra europeiska kolleger samtidigt som
            vi hjälper våra svenska företag är det en viktig uppgift för oss.
          </seg>
        </u>
        <u xml:id="i-dd048e368142a76a-244" prev="i-dd048e368142a76a-243" who="i-Vuf2iovr2aWWgDThaeqMPN" next="i-dd048e368142a76a-245">
          <seg xml:id="i-HeXt5UXBVAnSthWjMxgnco">
            Som jag sade tidigare är detaljhandeln en viktig arbetsgivare
            för många unga som får en inträdesbiljett till arbetsmarknaden.
            Det har också nyligen konstaterats i en spansk studie att utökade
            öppettider är en av de viktigaste åtgärderna för att minska ungdomsarbetslösheten.
          </seg>
        </u>
        <u xml:id="i-dd048e368142a76a-245" prev="i-dd048e368142a76a-244" who="i-Vuf2iovr2aWWgDThaeqMPN" next="i-dd048e368142a76a-246">
          <seg xml:id="i-UH69sPHRummfsYwTuCqF14">
            Även OECD har i flera rapporter konstaterat att begränsningar
            som är riktade mot detaljhandeln i form av reglerade öppettider
            är hämmande för ökad tillväxt och konkurrenskraft.
          </seg>
        </u>
        <u xml:id="i-dd048e368142a76a-246" prev="i-dd048e368142a76a-245" who="i-Vuf2iovr2aWWgDThaeqMPN" next="i-dd048e368142a76a-247">
          <seg xml:id="i-9SbUBQxY67wAAMQFWJEP6M">
            Statistik från en av våra svenska detaljhandelsorganisationer
            visar att enbart i Tyskland skulle 2 5003 000 personer anställas
            relativt omgående om regelverket för öppettider skulle liberaliseras.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=29"/>
        <u xml:id="i-dd048e368142a76a-247" prev="i-dd048e368142a76a-246" who="i-Vuf2iovr2aWWgDThaeqMPN">
          <seg xml:id="i-DHKC2udoZn68dQpoTzsoYw">
            Men vi ska också vara noga med att poängtera att detta inte är
            EU-kompetens, utan det är en nationell kompetens. Så tycker jag
            också att det ska vara. Vad det handlar om är snarare att vi gärna
            vill dela med oss av våra goda erfarenheter för att även andra
            EU-länder ska kunna tänka mer liberalt när det gäller öppettider.
          </seg>
        </u>
        <note type="speaker" xml:id="i-Ax7Rs7GSzXDrm2rF8W2vFV">
          Anf. 30 BÖRJE VESTLUND (S):
        </note>
        <u xml:id="i-dd048e368142a76a-248" next="i-dd048e368142a76a-249" who="i-MVzhVeKwRGmjHjHoSrReg9">
          <seg xml:id="i-68kPhtQbRvZwPeHTEAgar9">
            Herr talman! Jag tackar för svaret och konstaterar att vi egentligen
            är överens: Detta är inget handelshinder. Det är därmed alltså
            att man vill föra in detta i diskussionen. Då kvarstår ändå att
            det bara kan leda till en sak, och det är att man diskuterar det
            hela. Är det inte detta som håller på att bli bekymret för inremarknadsfrågorna,
            att det är väldigt många frågor som ligger uppe till diskussion
            och väldigt få frågor som verkligen blir lagstiftning?
          </seg>
        </u>
        <u xml:id="i-dd048e368142a76a-249" prev="i-dd048e368142a76a-248" who="i-MVzhVeKwRGmjHjHoSrReg9" next="i-dd048e368142a76a-250">
          <seg xml:id="i-KUUKRMB1X3gkFPFwKEaKtx">
            Vad som händer är nämligen att det möjligen kan stå i ett dokument
            att man nu har diskuterat detta och så händer ingenting. Det kan
            till och med ge förhoppningar hos detaljhandeln att man skulle
            kunna stödja sig på detta gentemot andra länder. Det jag vänder
            mig emot är att EU hanterar saker, kanske till och med under lång
            tid, som det sedan inte blir någonting av alls. Sedan är det självklart
            att statsrådet ska redogöra för de uppfattningar man har. Inte
            minst tycker jag att det både i Sveriges riksdag och naturligtvis
            också, tror jag, över huvud taget i Sverige finns ett stöd för
            att man har rätt att ha sina butiker öppna.
          </seg>
        </u>
        <u xml:id="i-dd048e368142a76a-250" prev="i-dd048e368142a76a-249" who="i-MVzhVeKwRGmjHjHoSrReg9" next="i-dd048e368142a76a-251">
          <seg xml:id="i-Ab9ibPzea7hCxjRLQybTgF">
            Ett exempel man kan ta är följande: Om nu Hemköp liksom Lidl
            har etablerat sig brett över hela Europa kan det inte vara så
            att det är någon skillnad. Då blir det väldigt konstigt, för om
            man har en Lidlbutik som har reglerade öppettider och en Hemköpbutik
            i Tyskland som har samma reglerade öppettider är man nämligen
            där på samma villkor. Man kan inte säga att man har någon konkurrensnackdel
            av att vara ett svenskt företag i Tyskland, för att ta det exemplet.
            Då finns det betydligt värre exempel just från Tyskland när det
            gäller att etablera sig där; Ikea är väl ett bra exempel på detta.
          </seg>
        </u>
        <u xml:id="i-dd048e368142a76a-251" prev="i-dd048e368142a76a-250" who="i-MVzhVeKwRGmjHjHoSrReg9" next="i-dd048e368142a76a-252">
          <seg xml:id="i-WKtdjBfo5p5h3seZE8b1AD">
            Statsrådet får alltså naturligtvis gärna diskutera detta på EU-nivå,
            men det viktigaste med den inre marknaden är att man löser de
            problem den inre marknaden har. Jag upplever varken att detta
            kan vara en prioriterad fråga eller att det kan leda till någonting
            annat än just en trevlig diskussion på inremarknadsministrarnas
            möte.
          </seg>
        </u>
        <u xml:id="i-dd048e368142a76a-252" prev="i-dd048e368142a76a-251" who="i-MVzhVeKwRGmjHjHoSrReg9" next="i-dd048e368142a76a-253">
          <seg xml:id="i-P5NVscH8Y8rGYCjaoxRrwd">
            Jag skulle också vilja säga att jag delar den uppfattning statsrådet
            har detaljhandeln är väldigt ofta en inkörsport till andra arbetsuppgifter.
            Det gäller inte minst för ungdomar men i framtiden kanske förhoppningsvis
            även för personer med utländsk bakgrund som har svårt att hitta
            ett fotfäste på arbetsmarknaden. Där är vi helt överens. På vilket
            sätt man ska ha ingångarna i detta måste dock varje land få forma
            själva.
          </seg>
        </u>
        <u xml:id="i-dd048e368142a76a-253" prev="i-dd048e368142a76a-252" who="i-MVzhVeKwRGmjHjHoSrReg9" next="i-dd048e368142a76a-254">
          <seg xml:id="i-Jk83Vvinbwa9YEvZw7akdx">
            Om man jämför med andra reformer diskuterar man till exempel
            hur man ska pressa ned arbetslösheten, men det är upp till varje
            land att lösa frågan. Man åtar sig att pressa ned ungdomsarbetslösheten,
            men det är upp till varje land. På samma sätt måste det vara i
            dessa frågor. För övrigt är arbetsmarknadspolitik ett annat område
            där EU har en väldigt begränsad kompetens.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=30"/>
        <u xml:id="i-dd048e368142a76a-254" prev="i-dd048e368142a76a-253" who="i-MVzhVeKwRGmjHjHoSrReg9">
          <seg xml:id="i-Jetv8N3kJGTCBidT8gcjBV">
            Jag tycker att det är bra att vi fick diskutera frågan och att
            vi kan försöka hitta en lösning på detta så att vi faktiskt kan
            slippa ifrån en massa onödiga diskussioner och ha mer verkstad
            när det gäller inremarknadsfrågor.
          </seg>
        </u>
        <note type="speaker" xml:id="i-3KKjXmdVPEMvmEeSjbiEn9">
          Anf. 31 Statsrådet EWA BJÖRLING (M):
        </note>
        <u xml:id="i-dd048e368142a76a-255" next="i-dd048e368142a76a-256" who="i-Vuf2iovr2aWWgDThaeqMPN">
          <seg xml:id="i-Mb8sdxKwFeAM15bSK2Thti">
            Herr talman! Svenska företag hävdar att reglerade öppettider
            i andra medlemsstater kan vara hämmande för deras verksamheter
            och affärsmodeller. Dels har jag tidigare lyft fram de konkurrensskillnader
            som uppstår i förhållande till e-handelsföretag, dels kan regleringen
            av öppettider verka handelshindrande då de ofta tillämpas tillsammans
            med parallellt existerande regleringar av till exempel storlek
            på affärslokaler. Stora kedjor tvingas därmed anpassa sina affärslokaler
            till det accepterade formatet.
          </seg>
        </u>
        <u xml:id="i-dd048e368142a76a-256" prev="i-dd048e368142a76a-255" who="i-Vuf2iovr2aWWgDThaeqMPN" next="i-dd048e368142a76a-257">
          <seg xml:id="i-ZVtVYgtaakqdhCMGTtqf1">
            Sedan kan man också konstatera att regleringen av öppettider
            för detaljhandeln ser väldigt olika ut mellan medlemsländerna;
            i vissa är tiderna extremt reglerade medan de är mer öppna i andra.
            Bara som exempel har vissa medlemsländer ett system där de tillåter
            butiker att ha öppet tolv söndagar per år, det vill säga ungefär
            en söndag i månaden. Det ser inte riktigt ut så i Sverige, utan
            vi har ett mycket mer liberalt system där man bestämmer själv.
            Vi ska dock konstatera att detta redan nu diskuteras på flera
            olika håll i Europa. Man undersöker också möjligheterna att låta
            företagare själva bestämma sina öppettider. Detta är ett led i
            syftet att öka tillväxten i detta reformpaket.
          </seg>
        </u>
        <u xml:id="i-dd048e368142a76a-257" prev="i-dd048e368142a76a-256" who="i-Vuf2iovr2aWWgDThaeqMPN" next="i-dd048e368142a76a-258">
          <seg xml:id="i-VBa4D27tzrJKwC4fdXHMLD">
            Detta är bara en del i allt det som behöver göras som kan vara
            tillväxtfrämjande. Jag tycker dock ändå inte att man ska säga
            att vi inte ska försöka lyfta fram debatten och diskutera detta,
            för vi behöver alla tillväxtfrämjande åtgärder som över huvud
            taget är möjliga. Det var det jag menade när jag startade med
            att tala om att vi behöver vända på varje sten för att se vad
            vi kan hitta som kan vara tillväxtfrämjande. Det jag gärna vill
            se i detta är att det blir en ökad debatt och medvetenhet om vilken
            ekonomisk potential som ligger i en mindre restriktiv reglering
            av öppettider, som en del i behovet av strukturreformer.
          </seg>
        </u>
        <u xml:id="i-dd048e368142a76a-258" prev="i-dd048e368142a76a-257" who="i-Vuf2iovr2aWWgDThaeqMPN">
          <seg xml:id="i-JsdDVPHSzpmdzf3Dd9qpMu">
            Där tycker jag inte att vi bara lugnt ska konstatera att Sverige
            har det bra och att Sverige har beslutat att företagarna själva
            bestämmer om öppettider. Varför skulle vi inte kunna dela med
            oss av goda exempel när vi ser att det fungerar bra? Jag tycker
            att vi i stället ska vara generösa mot andra EU-länder, oavsett
            om det är EU-kompetens eller inte. Det handlar om att dela med
            sig av det som faktiskt fungerar väl. Det försöker vi ju göra
            även inom andra områden, och vi lyssnar på andra EU-länder när
            de har goda exempel. Det handlar hela tiden om att ge och ta och
            att lära av varandra.
          </seg>
        </u>
        <note type="speaker" xml:id="i-UAGCzHjruYcYD8ZCAirCXa">
          Anf. 32 BÖRJE VESTLUND (S):
        </note>
        <u xml:id="i-dd048e368142a76a-259" next="i-dd048e368142a76a-260" who="i-MVzhVeKwRGmjHjHoSrReg9">
          <seg xml:id="i-8ZUxbP5ipfts9gNNkBwMxh">
            Herr talman! Jag bara konstaterar att företag upplever att det
            är problem med miljölagstiftning. Företag upplever att det är
            problem med arbetsrättslagstiftning. Företag upplever att det
            är problem med åtaganden man måste göra och som man gör i alla
            civiliserade länder. Det är alltså klart att man upplever detta
            som ett problem, och det förstår jag att man gör.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=31"/>
        <u xml:id="i-dd048e368142a76a-260" prev="i-dd048e368142a76a-259" who="i-MVzhVeKwRGmjHjHoSrReg9" next="i-dd048e368142a76a-261">
          <seg xml:id="i-8EpiHsKpuxNJr6Dd6c48h8">
            Det är inte så att jag vänder mig emot att detta är en fråga
            som behöver diskuteras. Däremot vänder jag mig emot att detta
            skulle vara den svenska ståndpunkten och att det skulle göras
            till en av huvudfrågorna kring det faktiskt väldigt viktiga dokument
            där man går in på detaljhandeln. Det finns så många andra frågor
            som är stora och viktiga och där EU har kompetens.
          </seg>
        </u>
        <u xml:id="i-dd048e368142a76a-261" prev="i-dd048e368142a76a-260" who="i-MVzhVeKwRGmjHjHoSrReg9" next="i-dd048e368142a76a-262">
          <seg xml:id="i-Sboi9ucXvPWJ8tXqTeqVFB">
            Sedan håller jag med om att det finns tveksamma nationella regleringar
            man borde diskutera. Det kan vara krav på yta, om man över huvud
            taget får förlägga sin verksamhet där om det över huvud taget
            ska kunna finnas mer än ett möbelföretag inom arean eller vad
            det nu kan vara. Man måste ha en särskild märkning i just det
            landet, eller till och med inom just den regionen, i vissa länder,
            och så vidare. Där har ju faktiskt EU muskler. Ta itu med de stora
            problemen, så kan vi återkomma med dessa problem!
          </seg>
        </u>
        <u xml:id="i-dd048e368142a76a-262" prev="i-dd048e368142a76a-261" who="i-MVzhVeKwRGmjHjHoSrReg9">
          <seg xml:id="i-NBRwADp1pQRgfGS6iEkupu">
            Som sagt, jag förstår att företagen upplever detta som svårigheter.
            Det finns väldigt många saker företag upplever som problem där
            vi från politiskt håll aldrig skulle acceptera att ändra på reglerna
            bara för att de slår emot företagen, utan det måste helt enkelt
            uppfylla andra viktiga ändamål i vårt samhälle.
          </seg>
        </u>
        <note type="speaker" xml:id="i-N7VN77p9tZZi1V56qVg6p">
          Anf. 33 Statsrådet EWA BJÖRLING (M):
        </note>
        <u xml:id="i-dd048e368142a76a-263" next="i-dd048e368142a76a-264" who="i-Vuf2iovr2aWWgDThaeqMPN">
          <seg xml:id="i-DUiLKyQVhuxM8cVFfm87F5">
            Herr talman! Jag tackar Börje Vestlund för en viktig interpellation.
            Jag kan garantera att den svenska regeringen tittar på alla tillväxtfrämjande
            åtgärder som går att genomföra, och jag tycker inte att vi på
            något vis ska gradera dessa och ägna oss mindre åt det ena och
            mer åt det andra. Vad Europa behöver just nu är nämligen att vi
            ser på alla de möjligheter som finns över huvud taget.
          </seg>
        </u>
        <u xml:id="i-dd048e368142a76a-264" prev="i-dd048e368142a76a-263" who="i-Vuf2iovr2aWWgDThaeqMPN" next="i-dd048e368142a76a-265">
          <seg xml:id="i-8ppvobyJTQiQQn8yiuhk8e">
            Vi har också lagt mycket fokus på flera viktiga åtgärder, inte
            minst det europeiska patentet. Vi har genomfört varupaketet, tjänstedirektivet,
            som vi nu också diskuterar vidare när det gäller hur det ska bli
            fullt ut implementerat. Börje Vestlund vet mycket väl att vi ägnar
            mycket tid åt dessa stora frågor. Vi tittar också på hur vi ska
            kunna slutföra fler frihandelsavtal, som naturligtvis också underlättar
            för ökad handel och tillväxt inom EU och även utanför EU.
          </seg>
        </u>
        <u xml:id="i-dd048e368142a76a-265" prev="i-dd048e368142a76a-264" who="i-Vuf2iovr2aWWgDThaeqMPN" next="i-dd048e368142a76a-266">
          <seg xml:id="i-Patx2rray1WsCbvxXrZyrf">
            Det finns många stora frågor som vi jobbar med hela tiden, både
            på svensk nivå och på europeisk nivå för att inte glömma nordisk
            nivå.
          </seg>
        </u>
        <u xml:id="i-dd048e368142a76a-266" prev="i-dd048e368142a76a-265" who="i-Vuf2iovr2aWWgDThaeqMPN">
          <seg xml:id="i-TZo53d6VqTHcaWYLuGBqZn">
            Jag tycker ändå inte att vi ska säga att vi inte ska ägna oss
            åt detta område. Det finns som sagt många olika åtgärder, som
            alla behöver belysas, oavsett om det är EU-kompetens eller ej.
            Vi behöver dela med oss av den goda kunskap vi har, precis som
            vi behöver lära av andra.
          </seg>
        </u>
        <note xml:id="i-8uuXfJW4XdJGvJgSJSFLGQ">
          Överläggningen var härmed avslutad.
        </note>
      </div>
      <div type="debateSection" xml:id="i-7p767R9n53TYF3FMhAJ49Q" subtype="interpellationDebate">
        <note xml:id="i-VN83DRLaYArZr45qp8484N">
          7 § Svar på interpellation 2012/13:343 om järnvägens punktlighet
        </note>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=32"/>
        <note type="speaker" xml:id="i-Sd9SGTfvkPSfMYLJNEwsn1">
          Anf. 34 Statsrådet CATHARINA ELMSÄTER-SVÄRD (M):
        </note>
        <u xml:id="i-dd048e368142a76a-267" who="i-J7LihzSktwE55CCSfYQXLk" next="i-dd048e368142a76a-268">
          <seg xml:id="i-6qYGt9hEFiFgA53tKKDauS">
            Fru talman! Lars Mejern Larsson har frågat mig vilka lärdomar
            vi bör dra från Rumänien och Moldavien vad gäller deras framgångsrika
            arbete för en hög punktlighet hos järnvägen.
          </seg>
        </u>
        <u xml:id="i-dd048e368142a76a-268" who="i-J7LihzSktwE55CCSfYQXLk" prev="i-dd048e368142a76a-267" next="i-dd048e368142a76a-269">
          <seg xml:id="i-6QjYc28DF2s8EPzYcefHrv">
            Jag vill börja med att klargöra att ett försenat tåg är ett försenat
            tåg oavsett statistisk mätmetod. Tågtrafikens punktlighet är en
            viktig fråga, och varken jag eller Trafikverket är av uppfattningen
            att punktligheten i dag är tillräckligt bra. I syfte att åstadkomma
            en bättre punktlighet i järnvägssystemet har regeringen tagit
            initiativ till flera åtgärder. Det gäller både satsningar i form
            av tilldelning av ytterligare anslagsmedel till Trafikverket och
            åtgärder för att skapa bättre möjligheter till uppföljning. I
            detta förändringsarbete är det viktigt med mätbarhet och jämförbarhet.
          </seg>
        </u>
        <u xml:id="i-dd048e368142a76a-269" who="i-J7LihzSktwE55CCSfYQXLk" prev="i-dd048e368142a76a-268" next="i-dd048e368142a76a-270">
          <seg xml:id="i-W8tXNn6A85Mv9KHoHJpmg8">
            Den internationella järnvägsunionen UIC redovisar den enda punktlighetsstatistik
            som finns att tillgå på europeisk nivå. Den består av medlemmarnas
            punktlighetsredovisningar utifrån just UIC:s rekommendationer
            om statistikens innehåll. Medlemmarna är järnvägsföretag och infrastrukturförvaltare
            och inte stater. Redovisningen är visserligen under utveckling,
            men en hel del arbete finns kvar att göra avseende såväl jämförbarhet
            som kvalitetssäkring av statistikuppgifterna på internationell
            nivå hos UIC.
          </seg>
        </u>
        <u xml:id="i-dd048e368142a76a-270" who="i-J7LihzSktwE55CCSfYQXLk" prev="i-dd048e368142a76a-269" next="i-dd048e368142a76a-271">
          <seg xml:id="i-4uwJGaRouefzTakiJYwcuz">
            Även om UIC:s punktlighetsstatistik förbättras är det inte tillräckligt
            eftersom den inte bygger på offentlig statistik från stater. Därför
            verkar jag för ett utökat europeiskt samarbete kring just punktlighetsstatistik.
            Detta kommer förhoppningsvis att ske med stöd av direktivet om
            omarbetning om inrättandet av ett gemensamt europeiskt järnvägsområde,
            som EU-kommissionen publicerade 2012. I nämnda direktiv åläggs
            medlemsstaterna att tillställa kommissionen sådan information
            som behövs för att följa upp utvecklingen på det europeiska järnvägsområdets
            olika marknader.
          </seg>
        </u>
        <u xml:id="i-dd048e368142a76a-271" who="i-J7LihzSktwE55CCSfYQXLk" prev="i-dd048e368142a76a-270">
          <seg xml:id="i-Kxhsbo39F5x3EX5i5ncrV1">
            Vad gäller den punktlighetsredovisning som Lars Mejern Larsson
            hänvisar till finns det skäl att ifrågasätta om det är möjligt
            att nå sådan punktlighet för tågtrafiken. Detta visar att en utvecklad
            europeisk standard är av allra största vikt för att vi ska kunna
            mäta och följa upp de stora satsningar som vi nu gör i det svenska
            järnvägsnätet.
          </seg>
        </u>
        <note type="speaker" xml:id="i-JrLDxryGms6eBTkN47PwL4">
          Anf. 35 LARS MEJERN LARSSON (S):
        </note>
        <u xml:id="i-dd048e368142a76a-272" next="i-dd048e368142a76a-273" who="i-76ETKL7PQscJy3dmshR8mr">
          <seg xml:id="i-EBUw3pVtd8tzKNRTzYJnfC">
            Fru talman! Jag blev förvånad och överraskad när min interpellation
            i medierapporteringen beskrevs som ironisk. Det händer inte varje
            dag, men det har inneburit att min interpellation har varit någonting
            av en snackis på nätet tågsnackisen.
          </seg>
        </u>
        <u xml:id="i-dd048e368142a76a-273" prev="i-dd048e368142a76a-272" who="i-76ETKL7PQscJy3dmshR8mr" next="i-dd048e368142a76a-274">
          <seg xml:id="i-LT7au2Hc52LKeE5tWYs3Kx">
            Men, fru talman, för min egen del är frågan seriöst ställd, och
            jag tycker att den borde få ett mer innehållsrikt svar. Visserligen
            håller jag med ministern om att ett försenat tåg är ett försenat
            tåg oavsett statistisk metod. Men tågresenären har via regeringens
            budgethantering fått vänja sig vid en allt sämre fungerande järnväg.
            Förseningar och inställda tåg har varit så vanliga att inte ens
            större sammanbrott i tågtrafiken ger några större rubriker i medierna.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=33"/>
        <u xml:id="i-dd048e368142a76a-274" prev="i-dd048e368142a76a-273" who="i-76ETKL7PQscJy3dmshR8mr" next="i-dd048e368142a76a-275">
          <seg xml:id="i-R6z7uZxVB8DcSN26dJSxcw">
            Låt mig bara återge min resa från Karlstad till Stockholm tisdagen
            den 16 april, i tisdags, på väg hit. Jag lämnade Karlstad central.
            Vi hinner inte så långt innan det visar sig att det är fel på
            en växel i Svartå. När lokföraren efter ett tag uppmanade oss
            att titta ut genom fönstret till vänster i färdriktningen kunde
            vi se att det stod ytterligare ett tåg där, som stod still. När
            sedan föraren meddelar att detta tåg ska åka före oss möts jag
            av de första oroliga blickarna av övriga resenärer. Under resans
            gång blir vi mer och mer försenade. För många av resenärerna var
            dagen förstörd redan innan vi hade kommit halvvägs. Jag vill nog
            påstå att många möten för resenärerna var inställda redan innan
            vi nådde Katrineholm.
          </seg>
        </u>
        <u xml:id="i-dd048e368142a76a-275" prev="i-dd048e368142a76a-274" who="i-76ETKL7PQscJy3dmshR8mr" next="i-dd048e368142a76a-276">
          <seg xml:id="i-zq1LAuE7bWWHrYztA3mCL">
            Fru talman! Detta är vardagen för många luttrade tågresenärer
            runt om i vårt land. Någon lär ha sagt att tid är pengar. Men
            när det gäller tågtrafiken verkar inte den gamla sanningen gälla.
            Jag vill nog påstå att tågtrafikens avsaknad av efterlevnad av
            detta uttryck är häpnadsväckande i Sverige 2013.
          </seg>
        </u>
        <u xml:id="i-dd048e368142a76a-276" prev="i-dd048e368142a76a-275" who="i-76ETKL7PQscJy3dmshR8mr" next="i-dd048e368142a76a-277">
          <seg xml:id="i-SZmYfb4RrbQV6a9WZuNyLW">
            Varför är det nu så häpnadsväckande att tåget inte kommer i tid?
            Det som gör det lite olustigt är inte bristen på punktlighet utan
            att regeringens förlängda arm Trafikverket med emfas påstår att
            vi visst har en god punktlighet i tågtrafiken inte för att tågen
            kommer i tid utan för att man anser att 15 minuters försening
            är att vara i tid. Dessutom räknar man inte inställda tåg.
          </seg>
        </u>
        <u xml:id="i-dd048e368142a76a-277" prev="i-dd048e368142a76a-276" who="i-76ETKL7PQscJy3dmshR8mr" next="i-dd048e368142a76a-278">
          <seg xml:id="i-V1UGQociDuQSSdxwVEzB7m">
            I arbetslivet kallar man det för flextid, men då får man återgälda
            den försenade ankomsten genom att jobba lite längre en annan dag.
            Men när det gäller försenade tåg är tiden för alltid förlorad
            för den enskilde resenären. Det blir ett olustigt sätt att förhålla
            sig till förseningar i tågtrafiken när det blir en enskilds problem
            och inte samhällets. Detta är regeringens förhållningssätt.
          </seg>
        </u>
        <u xml:id="i-dd048e368142a76a-278" prev="i-dd048e368142a76a-277" who="i-76ETKL7PQscJy3dmshR8mr" next="i-dd048e368142a76a-279">
          <seg xml:id="i-TkHYP2A5e1zMLtTGiY7Wpv">
            Jag hörde en uppgiven kupékamrat säga att när du tar tåget talar
            du om att du inte har en aning om när du kommer fram. Så vill
            inte jag och Socialdemokraterna att det ska vara. Vi vill ha ett
            väl fungerande järnvägssystem med hög kvalitet och god punktlighet.
            Alla dessa förseningar tär på resenärer, och tågtrafikens förtroendekapital
            minskar.
          </seg>
        </u>
        <u xml:id="i-dd048e368142a76a-279" prev="i-dd048e368142a76a-278" who="i-76ETKL7PQscJy3dmshR8mr" next="i-dd048e368142a76a-280">
          <seg xml:id="i-Lg37kkkinp9bkm2g1j5ZyS">
            Fru talman! Jag har i min interpellation försökt att peka på
            att regeringen måste göra någonting för att öka punktligheten.
            Även om ministern kanske inte tycker att trovärdigheten i Moldaviens
            och Rumäniens rapportering är någonting att eftersträva borde
            ministern åtminstone ha ett förslag på hur man tänker möta förseningarna
            i tågtrafiken.
          </seg>
        </u>
        <u xml:id="i-dd048e368142a76a-280" prev="i-dd048e368142a76a-279" who="i-76ETKL7PQscJy3dmshR8mr">
          <seg xml:id="i-TttFbxKWa5updnbEWacXsS">
            Den fortsatta frågan lyder: Finns det några andra länder, utöver
            Moldavien och Rumänien, som ministern tycker att vi har någonting
            att lära av?
          </seg>
        </u>
        <note type="speaker" xml:id="i-TtDUjPRh8Hf88qdTdwna99">
          Anf. 36 Statsrådet CATHARINA ELMSÄTER-SVÄRD (M):
        </note>
        <u xml:id="i-dd048e368142a76a-281" who="i-J7LihzSktwE55CCSfYQXLk" next="i-dd048e368142a76a-282">
          <seg xml:id="i-NkAcanu2xye29o9GWG3btc">
            Fru talman! Jag delar den uppfattning som Lars Mejern Larsson
            har: För att människor ska kunna planera sina liv och sin vardag
            och ha ett fungerande arbetsliv förutsätts att man har någon form
            av förtroende för att det sätt man tar sig fram på fungerar. Man
            ska kunna lita på att man är framme när det är sagt att man ska
            vara framme. Det ger avstamp för hela dagen.
          </seg>
        </u>
        <u xml:id="i-dd048e368142a76a-282" who="i-J7LihzSktwE55CCSfYQXLk" prev="i-dd048e368142a76a-281" next="i-dd048e368142a76a-283">
          <seg xml:id="i-5upSz6dEN3CQixPKtNtfhG">
            Det är lika viktigt för våra godstransportörer, som i sin tur
            har viktiga affärsöverenskommelser. Om järnvägens förtroende och
            konkurrensförmåga ska bestå och framför allt öka förutsätter det
            punktlighet, punktlighet och punktlighet.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=34"/>
        <u xml:id="i-dd048e368142a76a-283" who="i-J7LihzSktwE55CCSfYQXLk" prev="i-dd048e368142a76a-282" next="i-dd048e368142a76a-284">
          <seg xml:id="i-47eZrV31UrtaXRDsLLrPhz">
            Då är frågan: Hur och på vilket sätt kan man åstadkomma detta?
            En sak är det som regeringen har påbörjat att se till att vårda
            den infrastruktur som vi har så att den återfår den standard som
            den en gång i tiden var byggd för. Men man ska också ta hänsyn
            till att allt fler vill åka och transportera och därmed också
            bygga ut och komplettera. Det tar dock lite längre tid.
          </seg>
        </u>
        <u xml:id="i-dd048e368142a76a-284" who="i-J7LihzSktwE55CCSfYQXLk" prev="i-dd048e368142a76a-283" next="i-dd048e368142a76a-285">
          <seg xml:id="i-KKb1wKRfPFQK63M3vTXoaM">
            Det finns andra faktorer som också har påbörjats eftersom det
            är fler som är inblandade för att tågen ska vara framme i tid.
            Man brukar säga att en tredjedel av alla förseningar eller störningar
            sker på grund av infrastrukturen i sig. Men det är lika viktigt
            att den som är operatör tar sitt ansvar, för ungefär en tredjedel
            kan bero på att lokföraren inte är på plats, att tåget är på fel
            ställe, att dörrarna inte går att stänga eller att kolslitskenan
            inte är utbytt. Det kan vara faktor efter faktor. Det här är sådant
            som branschen gemensamt har tagit tag i.
          </seg>
        </u>
        <u xml:id="i-dd048e368142a76a-285" who="i-J7LihzSktwE55CCSfYQXLk" prev="i-dd048e368142a76a-284" next="i-dd048e368142a76a-286">
          <seg xml:id="i-XTinXZ92a38LCiSZzXUM1N">
            Om tåget är en minut försenat är det trots allt försenat och
            påverkar den enskildes dagliga planering.
          </seg>
        </u>
        <u xml:id="i-dd048e368142a76a-286" who="i-J7LihzSktwE55CCSfYQXLk" prev="i-dd048e368142a76a-285" next="i-dd048e368142a76a-287">
          <seg xml:id="i-2LbXDE2APHUZ8WHCQLx65i">
            Dessutom finns det ett annat sätt som kanske blir mer internt.
            För att veta att de åtgärder som vidtas ger avsedd effekt behöver
            man ha någon form av jämförelsetal. Här i Sverige har man kommit
            överens om bland annat efter rekommendationer från UIC att när
            det gäller långväga trafik som tar flera timmar från start till
            mål är det 15 minuter, men det är mest för internt bruk. I regionalpendlingstrafiken,
            som vi känner igen oss i när det gäller arbetspendling och som
            inte går lika långt, är det fem minuter. Och det är två minuter
            på flygtåg, tunnelbana och pendeltågen här i Stockholmsområdet.
            Det är ointressant för den enskilde, men det är viktigt att ha
            som mätobjekt och jämförelseobjekt, i synnerhet om man ska jämföra
            sig med andra länder.
          </seg>
        </u>
        <u xml:id="i-dd048e368142a76a-287" who="i-J7LihzSktwE55CCSfYQXLk" prev="i-dd048e368142a76a-286" next="i-dd048e368142a76a-288">
          <seg xml:id="i-CkbzD3EJNfhWhBWsTMGHym">
            Vi har ett samarbete med Schweiz, där det kanske finns lite mer
            liknande förutsättningar än i de två andra länder som nämns i
            interpellationen.
          </seg>
        </u>
        <u xml:id="i-dd048e368142a76a-288" who="i-J7LihzSktwE55CCSfYQXLk" prev="i-dd048e368142a76a-287" next="i-dd048e368142a76a-289">
          <seg xml:id="i-FGY6CVsTSyuqfuAtrruaNo">
            Målsättningen ska vara att människor kan känna en sådan trygghet
            att de aldrig ska behöva fråga sig om de ska ta tåget eller om
            det är säkrare att ta bilen. Det handlar om tillförlitlighet.
          </seg>
        </u>
        <u xml:id="i-dd048e368142a76a-289" who="i-J7LihzSktwE55CCSfYQXLk" prev="i-dd048e368142a76a-288" next="i-dd048e368142a76a-290">
          <seg xml:id="i-DNAGrf89RCqkpoEmhCGU1t">
            Jag håller inte med Lars Mejern Larsson om att det har blivit
            sämre och sämre i tågtrafiken. Oavsett hur vi mäter kan vi se
            att punktligheten har blivit bättre.
          </seg>
        </u>
        <u xml:id="i-dd048e368142a76a-290" who="i-J7LihzSktwE55CCSfYQXLk" prev="i-dd048e368142a76a-289" next="i-dd048e368142a76a-291">
          <seg xml:id="i-7MgE33n1FpnSmz7pbadymd">
            Den stora utmaningen finns i och runt våra storstadsområden,
            och det gäller inte minst Stockholm, där 60 procent av landets
            alla tåg passerar varje dag. Det innebär att det är många människor
            som drabbas, och där finns det mer att göra.
          </seg>
        </u>
        <u xml:id="i-dd048e368142a76a-291" who="i-J7LihzSktwE55CCSfYQXLk" prev="i-dd048e368142a76a-290">
          <seg xml:id="i-EsUQHKxu4UNYhZ6ypTrKm3">
            Trafikverket har fokuserat på hur komponenterna ser ut, vad som
            behöver bytas ut och var vi har de största störningarna för att
            kunna prioritera var insatserna ska sättas in först.
          </seg>
        </u>
        <note type="speaker" xml:id="i-HLkvzSTVUjRiersusRKVFy">
          Anf. 37 LARS MEJERN LARSSON (S):
        </note>
        <u xml:id="i-dd048e368142a76a-292" next="i-dd048e368142a76a-293" who="i-76ETKL7PQscJy3dmshR8mr">
          <seg xml:id="i-ELB7CDXSf8uj1mnkeRVFke">
            Fru talman! Det gläder mig att ministern delar uppfattningen
            att förtroendet är direkt avgörande för järnvägen framgent.
          </seg>
        </u>
        <u xml:id="i-dd048e368142a76a-293" prev="i-dd048e368142a76a-292" who="i-76ETKL7PQscJy3dmshR8mr" next="i-dd048e368142a76a-294">
          <seg xml:id="i-FpdKNP68jCzbUjHAiHYeHv">
            Fru talman! Jag läste en artikel i Värmlands Folkblad för någon
            vecka sedan. Rubriken var: Vad är klockan i Arvika när den är
            12.00 i Filipstad? I dag är svaret självklart, men för 150 år
            sedan var skillnaden i alla fall några minuter. Att vi har en
            gemensam tid i vårt avlånga land kan vi tacka tågtrafiken för.
            Sverige var faktiskt först i världen med att införa en enhetlig
            tid, och det är någonting vi kan vara stolta över. Det är därför
            det är av största vikt att tågen även kommer i tid 2013.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=35"/>
        <u xml:id="i-dd048e368142a76a-294" prev="i-dd048e368142a76a-293" who="i-76ETKL7PQscJy3dmshR8mr" next="i-dd048e368142a76a-295">
          <seg xml:id="i-Ei4Q2hSxD6TDqj3YpyGwFT">
            När jag lyssnar på ministerns svar misstänker jag att intresset
            för att återuppta en 150-årig god tradition som gjort att vårt
            land varit framgångsrikt fortfarande är ganska svalt hos regeringen.
            Det är kanske svårt och komplext att förstå vikten av att tågen
            kommer i tid, men enkelt uttryckt skulle man kunna säga att risken
            är stor att förlusterna i arbetade timmar på grund av försenade
            tåg bidrar till höjd arbetslöshet och högre pensionsålder eftersom
            alla de resenärer som kommer för sent till jobbet tappar arbetstid
            och samhället förlorar skatteintäkter.
          </seg>
        </u>
        <u xml:id="i-dd048e368142a76a-295" prev="i-dd048e368142a76a-294" who="i-76ETKL7PQscJy3dmshR8mr" next="i-dd048e368142a76a-296">
          <seg xml:id="i-MzFfyKqPQCaUikphiH3Lob">
            Den sammanlagda persontågsförseningen uppgick år 2012 till nästan
            4 miljoner persontimmar. Det är inte bara persontrafiken som drabbas.
            Den svenska industrin vittnar gång på gång om att tillförlitligheten
            och kapaciteten måste bli bättre även för godstransporterna.
          </seg>
        </u>
        <u xml:id="i-dd048e368142a76a-296" prev="i-dd048e368142a76a-295" who="i-76ETKL7PQscJy3dmshR8mr" next="i-dd048e368142a76a-297">
          <seg xml:id="i-UX8X2Bu2Dm9jhccGv9SQnV">
            Jag är ändå förvånad över att ministern inte inser hur viktigt
            det är att göra ordentliga satsningar på järnvägsnätet så att
            arbetslösheten inte ökar och att tillväxten inte avstannar.
          </seg>
        </u>
        <u xml:id="i-dd048e368142a76a-297" prev="i-dd048e368142a76a-296" who="i-76ETKL7PQscJy3dmshR8mr" next="i-dd048e368142a76a-298">
          <seg xml:id="i-Uivmnv6BJHwUTqGvPku4ez">
            Men regeringens lösning är väl att ställa större krav på resenärerna
            att ta ansvar för att komma i tid. I stället för att vänta på
            ett tåg som alltid är försenat borde dessa ta det rationella beslutet
            att inte lita på tidtabellen och åka med ett tidigare tåg. Men
            andra ord: Det är inte regeringens fel att tågen är försenade,
            utan det är den enskilde resenärens val som gör att det blir produktionsbortfall
            och att arbetslösheten ökar.
          </seg>
        </u>
        <u xml:id="i-dd048e368142a76a-298" prev="i-dd048e368142a76a-297" who="i-76ETKL7PQscJy3dmshR8mr">
          <seg xml:id="i-B65772TjVKpjQW3Vr5hWHY">
            Fru talman! I min interpellation och i mina frågor efterlyser
            jag vad regeringen tänker göra för att tågen ska komma i tid i
            framtiden. Vi har inte råd att vänta. Frågorna lyder: Vad vill
            Alliansen? Vilka förslag och idéer har ni för att få Sverige tillbaka
            på banan?
          </seg>
        </u>
        <note type="speaker" xml:id="i-GibC4b1caEWuqdgpWmGU9E">
          Anf. 38 Statsrådet CATHARINA ELMSÄTER-SVÄRD (M):
        </note>
        <u xml:id="i-dd048e368142a76a-299" who="i-J7LihzSktwE55CCSfYQXLk" next="i-dd048e368142a76a-300">
          <seg xml:id="i-373Rcu8xi98SimiJ4YoXCW">
            Fru talman! Lars Mejern Larsson och jag är ganska insatta på
            infrastrukturens område. Jag vet också att Lars Mejern sitter
            med i trafikutskottet. Därför gör Lars Mejerns frågor mig lite
            lätt konfunderad. Har jag missat någonting i något sammanhang
            eller inte?
          </seg>
        </u>
        <u xml:id="i-dd048e368142a76a-300" who="i-J7LihzSktwE55CCSfYQXLk" prev="i-dd048e368142a76a-299" next="i-dd048e368142a76a-301">
          <seg xml:id="i-5Rfdqfv5T3NxN5GRaq7H6W">
            Låt mig påminna Lars Mejern om en sak. Jag tror att vi har samma
            uppfattning. Den 13 december förra året fattades här i kammaren
            beslut om 522 miljarder kronor för perioden 20142025. Det var
            inget annat beslut som fattades. 86 miljarder ska gå till drift
            och underhåll av järnvägen. Lite drygt hälften av dessa 522 miljarder
            ska gå till att utveckla hela transportsystemet, där mycket kommer
            att hamna på järnvägen.
          </seg>
        </u>
        <u xml:id="i-dd048e368142a76a-301" who="i-J7LihzSktwE55CCSfYQXLk" prev="i-dd048e368142a76a-300" next="i-dd048e368142a76a-302">
          <seg xml:id="i-AqQBDVVueVn4qi9vtQWzoL">
            Dessutom borde det inte vara okänt för Lars Mejern att vi 2012
            när vi dessutom hade all time high när det gäller antal persontågskilometer,
            över 100 miljoner för första gången hade dubbelt så mycket som
            2006 på anslaget för drift och underhåll.
          </seg>
        </u>
        <u xml:id="i-dd048e368142a76a-302" who="i-J7LihzSktwE55CCSfYQXLk" prev="i-dd048e368142a76a-301" next="i-dd048e368142a76a-303">
          <seg xml:id="i-RhbneWNsoY1ofKHaqGk3WE">
            Det är därför det gör mig så konfunderad när Lars Mejern Larsson
            säger att intresset är så svagt från regeringen. Det har aldrig
            satsats så mycket på järnvägens område när det gäller drifts-
            och underhållsanslaget. Det har dessutom varit ett ökat engagemang,
            bland annat för att få branschen att jobba med varandra och inte
            mot varandra och att prata med varandra och inte mot varandra.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=36"/>
        <u xml:id="i-dd048e368142a76a-303" who="i-J7LihzSktwE55CCSfYQXLk" prev="i-dd048e368142a76a-302" next="i-dd048e368142a76a-304">
          <seg xml:id="i-QtLiNnKza8h9kr1C7dJ1BK">
            Det är kanske Lars Mejerns skyldighet att säga att regeringen
            inte tar sitt ansvar. Men att försöka påstå att jag skulle säga
            att det inte är regeringens fel utan någon annans fel har blivit
            symtomatiskt för en socialdemokratisk debatteknik.
          </seg>
        </u>
        <u xml:id="i-dd048e368142a76a-304" who="i-J7LihzSktwE55CCSfYQXLk" prev="i-dd048e368142a76a-303" next="i-dd048e368142a76a-305">
          <seg xml:id="i-JFbyeJUtjvf8qJFwDBXL1b">
            Jag säger inte att det är resenären som ska göra ett val. Jag
            säger att om man ska ha förtroende för järnvägen ska resenären
            inte behöva fundera på att välja ett annat trafikslag eftersom
            man inte vågar åka tåg.
          </seg>
        </u>
        <u xml:id="i-dd048e368142a76a-305" who="i-J7LihzSktwE55CCSfYQXLk" prev="i-dd048e368142a76a-304" next="i-dd048e368142a76a-306">
          <seg xml:id="i-U6rMJqkjSur2icygKynfGh">
            Därför har vi fokus på att se till att den järnväg vi har fungerar
            så som den är tänkt. Det handlar om att på snabbast tid, i rimlig
            tid och till rimlig kostnad få punktligheten att komma i kapp.
            Och det har redan börjat märkas. Vi har en bättre punktlighet
            nu än vad vi hade för ett år sedan, oavsett hur man mäter.
          </seg>
        </u>
        <u xml:id="i-dd048e368142a76a-306" who="i-J7LihzSktwE55CCSfYQXLk" prev="i-dd048e368142a76a-305" next="i-dd048e368142a76a-307">
          <seg xml:id="i-Vsoe6LD2WfujGfM3ivUpFm">
            Men det drabbar fortfarande människor i våra storstadsområden.
            Vi har särskilt pekat ut de människor som arbetspendlar i våra
            storstadsområden eftersom det är flest som drabbas där. Vi har
            tittat på var problemen finns. En tredjedel av alla förseningar
            uppstår på sträckan mellan Ulriksdal och Älvsjö. Det är där vi
            ska fokusera, för det hjälper trafiken i hela landet.
          </seg>
        </u>
        <u xml:id="i-dd048e368142a76a-307" who="i-J7LihzSktwE55CCSfYQXLk" prev="i-dd048e368142a76a-306">
          <seg xml:id="i-jUGHtwijS31iv1CveFDUJ">
            Det finns en sak som vi inte har tagit upp. Lars Mejern syftade
            möjligtvis lite grann på den. Om det ska fungera för människor
            måste också informationen bli mycket bättre. Informationen till
            resenären måste bli mer trafikantanvändarvänlig. Men informationen
            mellan de olika aktörerna måste också bli bättre för att man ska
            kunna sätta in åtgärder när någonting händer. Det handlar om hur
            snabbt man kan åtgärda problemet och hur snabbt man kan få i gång
            tågen igen. Där tycker jag faktiskt att vi gör betydligt mer än
            vad som har gjorts tidigare, men det innebär inte att vi är färdiga.
            Vi ska ha en bra punktlighet som gör att människor vågar lita
            på tågen, och där har vi alla med i oss i dag, till skillnad från
            för några år sedan.
          </seg>
        </u>
        <note type="speaker" xml:id="i-SeTrMt3CEpQdbwdRnwzhMP">
          Anf. 39 LARS MEJERN LARSSON (S):
        </note>
        <u xml:id="i-dd048e368142a76a-308" next="i-dd048e368142a76a-309" who="i-76ETKL7PQscJy3dmshR8mr">
          <seg xml:id="i-Mq1ivBU223mvyDT8s1aQ3Z">
            Fru talman! Ministern frågar: Har jag missat någonting?
          </seg>
        </u>
        <u xml:id="i-dd048e368142a76a-309" prev="i-dd048e368142a76a-308" who="i-76ETKL7PQscJy3dmshR8mr" next="i-dd048e368142a76a-310">
          <seg xml:id="i-7CtaGCvVMvSJEH1YvW6EJn">
            Jag kan väl säga så här: Det är Alliansen som styr landet. Vårt
            förslag innebär lite mer pengar till tågtrafiken. Tyvärr får vi
            vänta till 2014.
          </seg>
        </u>
        <u xml:id="i-dd048e368142a76a-310" prev="i-dd048e368142a76a-309" who="i-76ETKL7PQscJy3dmshR8mr" next="i-dd048e368142a76a-311">
          <seg xml:id="i-VpeJXXD5cESs2BL7XFuMk6">
            Fru talman! Jag känner att vi inte kommer längre här nu. För
            att uppnå de nationella och internationella miljö- och klimatmålen
            är det nödvändigt att fler resor och transporter blir miljömässigt
            hållbara och går med tåg. För att det ska bli verklighet måste
            tåget gå som tåget. Så är det inte i Sverige i dag. Järnvägen
            är dålig. Tågen är dåliga. Hela tågstrukturen tjuter efter ett
            pålitligt omtag. Tillförlitligheten i tågtrafiken i dagens Sverige
            är anmärkningsvärt låg, och frågan måste tas på allvar. Människors
            upplevda verklighet har gjort att var tredje svensk har valt bort
            tågåkandet av rädsla för att bli försenad, enligt Sifo.
          </seg>
        </u>
        <u xml:id="i-dd048e368142a76a-311" prev="i-dd048e368142a76a-310" who="i-76ETKL7PQscJy3dmshR8mr">
          <seg xml:id="i-DsBq4wZwGajqA2hwZM8tpc">
            Fru talman! Fackförbundet Seko vittnar om massuppsägningar av
            dem som ska utföra underhållet av vår järnväg. Är det därför vi
            inte kommer åt punktligheten? Eller hur kommer det sig att alla
            dessa historiska satsningar som vi hör om gång på gång leder till
            alltmer missnöjda och oroliga resenärer?
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=37"/>
        <note type="speaker" xml:id="i-GsnhxccQb9EByZuam7gCxe">
          Anf. 40 Statsrådet CATHARINA ELMSÄTER-SVÄRD (M):
        </note>
        <u xml:id="i-dd048e368142a76a-312" who="i-J7LihzSktwE55CCSfYQXLk" next="i-dd048e368142a76a-313">
          <seg xml:id="i-HrQCnvGpzxoewwpyjCrRnv">
            Fru talman! Det var bra att Lars Mejern Larsson på slutet sade
            att Socialdemokraternas förslag har mer pengar. Det är marginellt,
            på bråkdelen, mer. Men kom ihåg att det är en finansiering som
            uppenbarligen ska ske till följd av ett införande av en lastbilsskatt
            som slår direkt mot arbete och jobb, inte minst ju längre från
            storstaden som man kommer, och genom att säga att man vill hindra
            ett ytterligare banavgiftsuttag som till och med är lägre än vad
            som är lagligt satt och som direkt kommer att dränera underhållet.
            Det beror alltså på hur man tänker sig att man ska finansiera
            detta.
          </seg>
        </u>
        <u xml:id="i-dd048e368142a76a-313" who="i-J7LihzSktwE55CCSfYQXLk" prev="i-dd048e368142a76a-312" next="i-dd048e368142a76a-314">
          <seg xml:id="i-8x4X11NS1C3pfaeKmhFcGk">
            Det regeringen har gjort Alliansen gemensamt är att se till att
            det nu finns dubbelt så mycket mer i anslag till drift och underhåll,
            därför att vi vill fokusera på att vårda den järnväg som vi har.
            Dessutom har vi för de kommande åren aviserat ett historiskt anslag
            när det gäller drift och underhåll men också när det gäller att
            utveckla transportsystemet med att utse nya järnvägssträckor som
            också behöver byggas.
          </seg>
        </u>
        <u xml:id="i-dd048e368142a76a-314" who="i-J7LihzSktwE55CCSfYQXLk" prev="i-dd048e368142a76a-313" next="i-dd048e368142a76a-315">
          <seg xml:id="i-Ux2zTdEAd51JQHYYZZg1jJ">
            Det handlar om att veta vad man gör. Jag vill, fru talman, gå
            tillbaka till det vi pratade om från början om statistik eller
            inte. Det är egentligen irrelevant för den enskilde resenären,
            men vi måste ha förutsättningar att kunna mäta och jämföra de
            åtgärder som sätts in så att de får avsedd effekt. Vi kan konstatera
            att punktligheten på våra tåg 2012 jämfört med 2011 är bättre
            oavsett hur vi mäter. Men det finns fortfarande sträckor där det
            inte fungerar så bra, och det finns fortfarande människor som
            inte kommer fram i tid.
          </seg>
        </u>
        <u xml:id="i-dd048e368142a76a-315" who="i-J7LihzSktwE55CCSfYQXLk" prev="i-dd048e368142a76a-314">
          <seg xml:id="i-3v2aja6zNM83Bsjnedc99w">
            Jag är av uppfattningen att varje tåg som är försenat, oavsett
            antalet minuter, är ett försenat tåg. Därför måste informationen
            bli bättre, och det arbete som har påbörjats kommer att ge resultat,
            betydligt mer än vad vi har i dag. Målsättningen är att människor
            ska känna i själ och hjärta: Jag vågar ta tåget i dag, och jag
            kommer att våga ta det i morgon också.
          </seg>
        </u>
        <note xml:id="i-D5Y7goq5AybKgXfMjZqcCj">
          Överläggningen var härmed avslutad.
        </note>
      </div>
      <div type="debateSection" xml:id="i-KPxZ4N4XaXEQhRG4NwnYPu" subtype="interpellationDebate">
        <note xml:id="i-2unxfoambdQtKvyVzY9S2C">
          8 § Svar på interpellation 2012/13:353 om Södertörnsledens genomförande
        </note>
        <note type="speaker" xml:id="i-MdahF8z41msJcYrP81jZPM">
          Anf. 41 Statsrådet CATHARINA ELMSÄTER-SVÄRD (M):
        </note>
        <u xml:id="i-dd048e368142a76a-316" who="i-J7LihzSktwE55CCSfYQXLk" next="i-dd048e368142a76a-317">
          <seg xml:id="i-VgVUP1pnPPHQ3k2bMHsy79">
            Fru talman! Meeri Wasberg har frågat mig vilket ansvar jag har
            för att viktiga infrastrukturprojekt som Södertörnsleden faktiskt
            blir genomförda och vilka åtgärder jag avser att vidta för att
            skynda på processen med att bygga Södertörnsleden.
          </seg>
        </u>
        <u xml:id="i-dd048e368142a76a-317" who="i-J7LihzSktwE55CCSfYQXLk" prev="i-dd048e368142a76a-316" next="i-dd048e368142a76a-318">
          <seg xml:id="i-HxVPLYyL8Zz7xB1MuoDMhC">
            Jag vill börja med att betona att jag delar interpellantens syn
            på Södertörnsleden som en angelägen åtgärd för effektivare transporter
            och fungerande arbetspendling i södra Stockholms län. Jag har
            heller ingen önskan att genomförandet ska fördröjas.
          </seg>
        </u>
        <u xml:id="i-dd048e368142a76a-318" who="i-J7LihzSktwE55CCSfYQXLk" prev="i-dd048e368142a76a-317" next="i-dd048e368142a76a-319">
          <seg xml:id="i-7YSDqByBcRh39pUukdehvZ">
            När jag läser interpellationen framstår det som angeläget att
            klargöra vilken roll jag och regeringen har i sammanhanget. För
            det första har regeringen möjlighet att lägga fram nya lagförslag
            till riksdagen. Det har vi gjort, och riksdagen har antagit våra
            förslag till ändringar i väglagen och i lagen om byggande av järnväg.
            Ändringarna, som syftar till att göra den fysiska planeringen
            av vägar och järnvägar enklare och effektivare, trädde i kraft
            vid årsskiftet.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=38"/>
        <u xml:id="i-dd048e368142a76a-319" who="i-J7LihzSktwE55CCSfYQXLk" prev="i-dd048e368142a76a-318" next="i-dd048e368142a76a-320">
          <seg xml:id="i-3jjHZe1J5PU3JFC7cotTVE">
            För det andra är det regeringen som lägger fram förslag till
            inriktning av de framtida insatserna för transportinfrastrukturen.
            Det har vi också gjort, senast i fjol då regeringen i infrastrukturpropositionen
            föreslog en höjd ambitionsnivå med nästan 20 procent. Vi satsar
            522 miljarder kronor under nästa planperiod, 20142025. Riksdagen
            har också beslutat i enlighet med regeringens inriktning. Regeringen
            har därefter gett Trafikverket och länsplaneupprättarna i uppdrag
            att precisera inriktningen i form av åtgärdsplaner, alltså en
            ny nationell plan och nya länsplaner.
          </seg>
        </u>
        <u xml:id="i-dd048e368142a76a-320" who="i-J7LihzSktwE55CCSfYQXLk" prev="i-dd048e368142a76a-319" next="i-dd048e368142a76a-321">
          <seg xml:id="i-Q3VqiNjs3WZNsKRyBKG3Nq">
            För det tredje styr regeringen myndigheternas arbete, främst
            genom att utfärda en förordning med myndighetens instruktion.
            Men vi detaljstyr inte, och när det gäller enskilda förvaltningsärenden
            som fysisk planering har regeringen inga mandat att styra olika
            myndigheter. Trafikverkets planering av nya allmänna vägar styrs
            i första hand av väglagens regler, och regeringen har inget inflytande
            över en vägplan förrän den är fastställd och beslutet överklagas
            till regeringen. Så var fallet med delar av Södertörnsleden när
            väghållningsmyndigheten gjorde en hemställan till regeringen att
            upphäva fastställelsebesluten, vilken regeringen också beviljade.
          </seg>
        </u>
        <u xml:id="i-dd048e368142a76a-321" who="i-J7LihzSktwE55CCSfYQXLk" prev="i-dd048e368142a76a-320">
          <seg xml:id="i-EcDEQg9EznvB1RCKJvwGpq">
            Trafikverket, eller rättare sagt väghållningsmyndigheten Trafikverket
            Region Stockholm, är därför i dag ensam ansvarig för den fortsatta
            planeringen av Södertörnsleden. Naturligtvis sker planeringen
            i samråd med andra myndigheter, berörda kommuner, enskilda sakägare
            och med allmänheten. Ett gediget och ansvarsfullt planeringsarbete
            kan även leda till en totalt sett snabbare handläggning av projektet
            i olika instanser. Jag har fullt förtroende för myndighetens förmåga
            att driva planeringen skyndsamt så att en väl fungerade Södertörnsled
            kan börja byggas så snart som möjligt.
          </seg>
        </u>
        <note type="speaker" xml:id="i-99NxKFN5MnE4Cz7rSmCm3g">
          Anf. 42 MEERI WASBERG (S):
        </note>
        <u xml:id="i-dd048e368142a76a-322" next="i-dd048e368142a76a-323" who="i-TvPyEtuwNMQMGBtdEqsZRN">
          <seg xml:id="i-4Y66MZfWN7WiEQvmMzZqyN">
            Fru talman! Av artighet vill jag inleda med att tacka statsrådet
            för svaret, även om innehållet inte är så upplyftande vare sig
            för mig som interpellant eller för dem som bor och verkar på Södertörn.
          </seg>
        </u>
        <u xml:id="i-dd048e368142a76a-323" prev="i-dd048e368142a76a-322" who="i-TvPyEtuwNMQMGBtdEqsZRN" next="i-dd048e368142a76a-324">
          <seg xml:id="i-EPHJsKS3MzUDHK3tW6L34">
            Stockholmsregionen är en viktig hörnsten i bygget av ett modernt
            och konkurrenskraftigt Sverige, och det är ofrånkomligen så att
            om Stockholm ska kunna växa som jobb- och tillväxtregion krävs
            det fungerande kommunikationer och infrastruktur.
          </seg>
        </u>
        <u xml:id="i-dd048e368142a76a-324" prev="i-dd048e368142a76a-323" who="i-TvPyEtuwNMQMGBtdEqsZRN" next="i-dd048e368142a76a-325">
          <seg xml:id="i-5XQmF3ci21wWJ5jSVRacRr">
            Jag noterar att statsrådet i sitt svar medger att Södertörnsleden
            är en angelägen åtgärd och att inte heller statsrådet uttrycker
            någon glädje över en försening av projektet.
          </seg>
        </u>
        <u xml:id="i-dd048e368142a76a-325" prev="i-dd048e368142a76a-324" who="i-TvPyEtuwNMQMGBtdEqsZRN" next="i-dd048e368142a76a-326">
          <seg xml:id="i-KQgx1odEWVoP6GjstDCsY8">
            Södertörnsleden är en sedan länge, mycket länge, planerad tvärförbindelse
            i södra Stockholm. Den är en tvärförbindelse som inte enbart skapar
            möjlighet till effektivare transporter och en fungerande arbetspendling
            i hela regionen. Den är också en tvärförbindelse som är viktig
            för framväxten av nya bostäder och nya arbetsplatser. Dessutom
            skulle Södertörnsleden bidra till en bättre trafiksäkerhet och
            miljö. Bullret och de tunga transporterna utgör faktiskt ett miljöproblem
            för dem som i dag bor längs den här vägsträckan.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=39"/>
        <u xml:id="i-dd048e368142a76a-326" prev="i-dd048e368142a76a-325" who="i-TvPyEtuwNMQMGBtdEqsZRN" next="i-dd048e368142a76a-327">
          <seg xml:id="i-MnKnW9pMU8SQEMkXb2aJht">
            Det finns med andra ord många skäl till att det är angeläget
            att den resterande delen av projektet verkligen kommer till stånd
            så fort som möjligt. Vi talar om en sträcka om totalt 22 kilometer,
            varav det nu, om jag har förstått det rätt, återstår 12 kilometer.
            Det är 12 kilometer som nu verkar låta vänta på sig.
          </seg>
        </u>
        <u xml:id="i-dd048e368142a76a-327" prev="i-dd048e368142a76a-326" who="i-TvPyEtuwNMQMGBtdEqsZRN" next="i-dd048e368142a76a-328">
          <seg xml:id="i-43Xvs2LbkW7SkpV2vkrDzs">
            Jag måste säga att det är anmärkningsvärt att Trafikverket och
            sedan regeringen har väntat med besked om Södertörnsleden under
            närmare fem års tid för att nu komma fram till att planeringen
            behöver göras om.
          </seg>
        </u>
        <u xml:id="i-dd048e368142a76a-328" prev="i-dd048e368142a76a-327" who="i-TvPyEtuwNMQMGBtdEqsZRN" next="i-dd048e368142a76a-329">
          <seg xml:id="i-21J5S8dEHksDkxTrNdmoC2">
            Stockholmsregionen och Södertörn tillhör Europas mest snabbväxande
            regioner. För att inte riskera den framtida tillväxten krävs det
            därför infrastrukturinvesteringar som gärna ligger före, och i
            vart fall kan sägas gå i takt med utvecklingen, inte vara som
            jästen efter degen. Näringslivet behöver ha vettiga förutsättningar
            för att kunna utvecklas, och infrastrukturinvesteringar är onekligen
            det. Det är viktigt för både stora och små företag.
          </seg>
        </u>
        <u xml:id="i-dd048e368142a76a-329" prev="i-dd048e368142a76a-328" who="i-TvPyEtuwNMQMGBtdEqsZRN" next="i-dd048e368142a76a-330">
          <seg xml:id="i-8qtEtcgdiAuS8wtPpuzhdf">
            Vi har gång efter annan fått höra hur regeringen talar med stora
            bokstäver om arbetslinjen och hur så kallade satsningar på den
            ena skattesänkningen efter den andra ska ge fler jobb. Men när
            verkligheten gör sig påmind med sådant som vi alla kan se och
            ta på, och som vi vet betyder fler jobb på riktigt, då är det
            lite annat ljud i skällan.
          </seg>
        </u>
        <u xml:id="i-dd048e368142a76a-330" prev="i-dd048e368142a76a-329" who="i-TvPyEtuwNMQMGBtdEqsZRN" next="i-dd048e368142a76a-331">
          <seg xml:id="i-Hkz2XwWtEMhbFRxL9Q1DUV">
            Jag har tidigare frågat vad infrastrukturministern avser att
            göra för att Södertörnsleden inte ska dras i ny långbänk. Då valde
            ministern att hänvisa till Trafikverket och Region Stockholm,
            vilket naturligtvis väckte frågor om ministerns syn på det egna
            ansvaret i den här frågan.
          </seg>
        </u>
        <u xml:id="i-dd048e368142a76a-331" prev="i-dd048e368142a76a-330" who="i-TvPyEtuwNMQMGBtdEqsZRN" next="i-dd048e368142a76a-332">
          <seg xml:id="i-EDjrv78KQFR9hbtcYRHpF">
            Statsrådet svarar mycket riktigt att regeringen inte detaljstyr
            och att den helt riktigt inte heller har mandat när det gäller
            den fysiska planeringen att styra olika myndigheter. Men regeringen
            har ett inflytande när fastställd vägplan har överklagats. Statsrådet
            skriver i svaret, och vi kunde också höra det för en liten stund
            sedan, att så var fallet med delar av Södertörnsleden, när väghållningsmyndigheten
            gjorde en hemställan till regeringen att upphäva fastställelsebesluten,
            vilket regeringen också beviljade. Det var alltså enklare för
            regeringen att upphäva en fastställd plan än att hantera en överklagan.
            Nu ska allt göras om, och om statsrådet får önska innebär det
            att genomförandet inte fördröjs.
          </seg>
        </u>
        <u xml:id="i-dd048e368142a76a-332" prev="i-dd048e368142a76a-331" who="i-TvPyEtuwNMQMGBtdEqsZRN">
          <seg xml:id="i-QHwnnUvhgsXCdAL6ouxc81">
            Svaret som jag i dag får kan väl på ett sätt sammanfattas som
            att statsrådet inte anser sig ha något ansvar och inte heller
            avser att vidta några åtgärder för att skynda på processen då
            regeringen genom att upphäva den överklagade fastställda planen
            redan har gjort mer än nog. Med tanke på statsrådets önskan undrar
            jag om statsrådet säkerställt att Trafikverket har de resurser
            de behöver för att inte Södertörnsleden ska försenas.
          </seg>
        </u>
        <note type="speaker" xml:id="i-7Pz4NL2wJSVSSUd7jy5BQK">
          Anf. 43 Statsrådet CATHARINA ELMSÄTER-SVÄRD (M):
        </note>
        <u xml:id="i-dd048e368142a76a-333" who="i-J7LihzSktwE55CCSfYQXLk" next="i-dd048e368142a76a-334">
          <seg xml:id="i-Xf5BGdva13THaU9LHN44ve">
            Fru talman! Vi är nog överens om att Södertörnsleden är en oerhört
            viktig del av hela Stockholms läns transportlösning. Det gäller
            att knyta ihop hela regionen och kanske rent av få en sammanhängande
            ringled. Jag vet att det för kommunerna, inte bara Huddinge och
            Haninge, handlar om på vilket sätt man ska kunna planera arbetsområden
            och bostadsområden.
          </seg>
        </u>
        <u xml:id="i-dd048e368142a76a-334" who="i-J7LihzSktwE55CCSfYQXLk" prev="i-dd048e368142a76a-333" next="i-dd048e368142a76a-335">
          <seg xml:id="i-NaJwWgf2fS4VEHts2yzAN3">
            Det är aldrig lyckligt när det blir förseningar i en process
            vilken det än gäller. Jag försökte säga så tydligt som möjligt,
            även om det kanske lät väldigt formalistiskt, att vi måste komma
            ihåg vilka roller var och en har. Eftersom vi inte har ministerstyre,
            även om jag ibland skulle önska att det vore så, är det inte tillåtet.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=40"/>
        <u xml:id="i-dd048e368142a76a-335" who="i-J7LihzSktwE55CCSfYQXLk" prev="i-dd048e368142a76a-334" next="i-dd048e368142a76a-336">
          <seg xml:id="i-TB42YEbrAGckXeqU4ih2u2">
            Meeri Wasberg frågar om det kanske, underförstått, var enklare
            att upphäva fastställelsebesluten än att hantera själva överklagandet.
            Det var en bedömning från Trafikverkets sida att i och med att
            de skickade in en hemställan om att upphäva besluten föll själva
            överklagandedelen. Då fanns egentligen ingenting kvar att överklaga.
          </seg>
        </u>
        <u xml:id="i-dd048e368142a76a-336" who="i-J7LihzSktwE55CCSfYQXLk" prev="i-dd048e368142a76a-335" next="i-dd048e368142a76a-337">
          <seg xml:id="i-Fa2Lr5pVoGWA9bDt5Z8q3a">
            Så som jag har tolkat det hela gjordes det i samband med hanteringen
            en bedömning av överklagandet och tidsfaktorn, och om man begärde
            att få tillbaka hela ärendet, vilket vi på bara några dagar från
            det att hemställan hade kommit in också beviljade, kunde man göra
            ett bättre omtag och inte riskera en mer utdragen process. Det
            finns en hel del i gången som ger anledning till eftertanke. Min
            uppfattning är att Trafikverket Region Stockholm har tagit tag
            i diskussionen, både med kommunerna och i det samråd som ska ske.
          </seg>
        </u>
        <u xml:id="i-dd048e368142a76a-337" who="i-J7LihzSktwE55CCSfYQXLk" prev="i-dd048e368142a76a-336">
          <seg xml:id="i-MeheoYKj75qR5Z2h5XE6Zj">
            Den ena delen i Meeri Wasbergs andra fråga gällde vilka åtgärder
            infrastrukturministern avser att vidta för att skynda på processen
            med att bygga Södertörnsleden. Jag skulle inte koppla frågan enbart
            till det objektet, men det kommer att vara en del av det hela.
            Det nya planeringssystemet som börjat gälla från och med i år
            har den fördelen att i stället för att ha tre olika stadier i
            en process, som kanske var och en kan överklagas, varigenom man
            riskerar att det drar ut på tiden, är processen nu mer sammanhållen.
            Syftet med det är att förenkla samt att förkorta tiden. Det tror
            jag kan vara ett viktigt instrument även vad gäller Södertörnsleden.
          </seg>
        </u>
        <note type="speaker" xml:id="i-KbhvapBgM5FEUZpUw1KHAr">
          Anf. 44 MEERI WASBERG (S):
        </note>
        <u xml:id="i-dd048e368142a76a-338" next="i-dd048e368142a76a-339" who="i-TvPyEtuwNMQMGBtdEqsZRN">
          <seg xml:id="i-L8aG6c9WW8mDncZtzYkZBj">
            Fru talman! Ja, vägar kostar pengar, både att planera, bygga
            och underhålla. Jag har funderat lite grann över regeringens prioriteringar
            på det här området. Det gäller inte bara antalet miljarder man
            lägger på infrastrukturen utan över huvud taget. Regeringen är
            beredd att låna till stora skattesänkningar när det gäller bolagsskatten,
            men att lägga på ett kol för att kunna göra satsningar som skapar
            fler jobb på både kort och lång sikt avstår man från.
          </seg>
        </u>
        <u xml:id="i-dd048e368142a76a-339" prev="i-dd048e368142a76a-338" who="i-TvPyEtuwNMQMGBtdEqsZRN" next="i-dd048e368142a76a-340">
          <seg xml:id="i-SA3PFKuZ2VrZb39N8PhySA">
            Jag kan inte säga att jag delar statsrådets uppfattning att det
            ibland vore önskvärt med ministerstyre, för det tycker jag inte.
            Däremot tycker jag att regeringen måste inse vilket ansvar och
            inflytande regeringen har i fråga om de förutsättningar som olika
            myndigheter har att verka inom, till exempel Trafikverket. Man
            kan fundera på om det i detta fall handlar om bristande resurser
            eller om brist på intresse från regeringens sida eller möjligtvis
            både och. Vi vet att regeringen valt att lite grann stöka om i
            myndighetsstrukturen. Även där kan man fundera på om det var en
            klok prioritering.
          </seg>
        </u>
        <u xml:id="i-dd048e368142a76a-340" prev="i-dd048e368142a76a-339" who="i-TvPyEtuwNMQMGBtdEqsZRN" next="i-dd048e368142a76a-341">
          <seg xml:id="i-WwHJyoBU5UFpjfZdZD8Gd7">
            Jag tror att vi är överens om att både stora och små företag
            behöver dessa olika investeringar för att kunna utvecklas. Att
            Södertörnsledens framtid nu är oklar och det första spadtaget
            dröjer tror jag riskerar att hämma den tillväxtpotential som finns
            i området. Det är svårt att bedöma hur många jobb det kan röra
            sig om. Saker och ting hänger ihop, och jag kan förstå att statsrådet
            vill ha fokus härifrån och framåt med förändrade förutsättningar
            vad gäller planeringssystemet. Men det hjälper inte Södertörnsleden
            med tanke på var man just nu befinner sig.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=41"/>
        <u xml:id="i-dd048e368142a76a-341" prev="i-dd048e368142a76a-340" who="i-TvPyEtuwNMQMGBtdEqsZRN" next="i-dd048e368142a76a-342">
          <seg xml:id="i-84tFbcPchiPsH1zJJEwZPR">
            Statsrådet har alldeles säkert läst Trafikverkets begäran utifrån
            det läge som då var, men jag och många med mig har uppfattat att
            regeringens egen hantering varit både tidsödande och ineffektiv
            utom när begäran om upphävande kom. Då visade regeringen plötsligt
            en förvånansvärd snabbhet, det får vi medge. Det var snabbt marscherat.
            Som jag sade tidigare var det kanske just det faktum att det var
            enklare att upphäva den fastställda överklagandeplanen än att
            hantera överklagandet i sig som gjorde att Trafikverket kom med
            den förfrågan. Det kan i alla fall inte uteslutas.
          </seg>
        </u>
        <u xml:id="i-dd048e368142a76a-342" prev="i-dd048e368142a76a-341" who="i-TvPyEtuwNMQMGBtdEqsZRN">
          <seg xml:id="i-26SAkYnNa6E2G6w65f8rvU">
            Jag beklagar att jag inte får så mycket mer svar än en, visserligen
            väldigt trevlig men dock, lektion i hur staten styrs. Jag kan
            inte heller låta bli att beklaga att saker och ting drar ut på
            tiden, inte minst med tanke på alla som bor och verkar på Södertorn.
            Självklart ska den fortsatta planeringen ske i samråd med andra
            myndigheter, allt annat vore befängt. Det är en självklarhet att
            all sådan planering ska ske i bred samverkan. Samtidigt känner
            jag en viss frustration över att statsrådet nöjer sig med att
            uttrycka en önskan om att Södertörnsledens genomförande inte ska
            bli försenat. Meningen var ju att spaden skulle sättas i jorden
            i år.
          </seg>
        </u>
        <note type="speaker" xml:id="i-U7FQaerf1wLXtEEMoJKLhW">
          Anf. 45 ANTI AVSAN (M):
        </note>
        <u xml:id="i-dd048e368142a76a-343" next="i-dd048e368142a76a-344" who="i-Ey2xJ5PQcAYBGtnz2AK3qu">
          <seg xml:id="i-Ny82qwTGHGSoYrxdA1gc37">
            Fru talman! Jag ska börja med att säga att det är helt uppenbart
            att Meeri Wasberg inte vet vad det är för skillnad mellan regeringen
            som politiskt organ och regeringen som högsta förvaltningsmyndighet.
            Regeringen kan inte sitta och tycka politiskt på det ena eller
            andra sättet om den ska pröva någonting som faller inom dess funktion
            som myndighetsutövare. Det är tur att det är så. I annat fall
            hade vi inte levt i en rättsstat.
          </seg>
        </u>
        <u xml:id="i-dd048e368142a76a-344" prev="i-dd048e368142a76a-343" who="i-Ey2xJ5PQcAYBGtnz2AK3qu" next="i-dd048e368142a76a-345">
          <seg xml:id="i-7ZSpnPSNL9odftHXmEsUip">
            Jag kan säga att jag inte beklagar att det blir ett omtag beträffande
            Södertörnsleden. Jag hade beklagat det om man hade följt allt
            som gäller för ett modernt projekt på trafikområdet, om man hade
            följt de krav som ställs i miljöbalken.
          </seg>
        </u>
        <u xml:id="i-dd048e368142a76a-345" prev="i-dd048e368142a76a-344" who="i-Ey2xJ5PQcAYBGtnz2AK3qu" next="i-dd048e368142a76a-346">
          <seg xml:id="i-8sSU7RFnXxXdgwRXSrfSuZ">
            Under ungefär fem års tid har det stått ganska klart att Södertörnsledens
            gamla trafiklösning inte är miljömässigt acceptabel. Den har inte
            stått i överensstämmelse med miljöbalkens regler. Det är kanske
            inte helt lätt för alla att förstå och förhålla sig till. Det
            som skedde var att man från statens sida pekade på detta. Länsstyrelsen
            förutsatte nämligen i ett yttrande att trafikleden skulle uppfylla
            ett antal olika krav i miljöhänseende. Efter att staten genom
            länsstyrelsen sagt det kunde det påpekas även från berörda kommuners
            sida.
          </seg>
        </u>
        <u xml:id="i-dd048e368142a76a-346" prev="i-dd048e368142a76a-345" who="i-Ey2xJ5PQcAYBGtnz2AK3qu" next="i-dd048e368142a76a-347">
          <seg xml:id="i-HAZQvnxmigFZ1PzzDRQnZ">
            Jag tror att Södertörnsleden får en stor betydelse av det skälet
            att Stockholms stad kommer att börja bedriva hamnverksamhet i
            Norvikshamnen i Nynäshamn. Den kapacitet som finns på järnvägen
            från Nynäshamn är inte tillräcklig för att klara hela containertrafiken.
            Det är den som måste gå på Södertörnsleden, bland annat genom
            den kommun som jag bor i, Huddinge.
          </seg>
        </u>
        <u xml:id="i-dd048e368142a76a-347" prev="i-dd048e368142a76a-346" who="i-Ey2xJ5PQcAYBGtnz2AK3qu" next="i-dd048e368142a76a-348">
          <seg xml:id="i-YEB2tq5P3RVhsay4BHV41z">
            När man ska tillgodose regionala behov är det självklart att
            man också ska ha ett regionalt perspektiv på frågan. Men samtidigt
            finns det skäl att bevaka de intressen som finns hos dem som är
            närmast berörda av den ganska omfattande trafik som enligt senare
            beräkningar kommer att gå på Södertörnsleden. Det gäller i första
            hand de boende i Huddinge kommun. Det är väldigt viktigt att det
            blir en miljömässigt acceptabel lösning.
          </seg>
        </u>
        <u xml:id="i-dd048e368142a76a-348" prev="i-dd048e368142a76a-347" who="i-Ey2xJ5PQcAYBGtnz2AK3qu" next="i-dd048e368142a76a-349">
          <seg xml:id="i-2tH8MTrMjVdoHommfWRNEE">
            Jag vill påstå att väldigt många har tyckt att det är viktigare
            att leden byggs än att den står i överensstämmelse med gällande
            lagstiftning och att det blir en miljömässigt bra lösning. Jag
            kan bara säga att man kan jämföra med Förbifart Stockholm, med
            21 kilometer väg och 17 kilometer tunnel. Nu nämnde Meeri Wasberg
            själv att det är 22 kilometer väg, och det är 0 meter tunnel,
            förutom Masmolänken, som tillkom efter ett ganska omfattande arbete
            som egentligen initierades från Huddinge kommuns sida.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=42"/>
        <u xml:id="i-dd048e368142a76a-349" prev="i-dd048e368142a76a-348" who="i-Ey2xJ5PQcAYBGtnz2AK3qu">
          <seg xml:id="i-LKEsfLNTPszwpXMwYv8WBb">
            Det är viktigt och bra om man kommer framåt när det gäller olika
            trafiklösningar. Men det är precis lika viktigt att lösningarna
            uppfyller de krav som ställs i miljöbalken. Delar av Södertörnsledens
            sträckning berör områden av riksintresse enligt miljöbalken, men
            den kommer också att dras i områden där man beräknar att det ska
            förekomma en förhållandevis omfattande exploatering. Det är också
            så att det redan finns väldigt många boende där. Därför är det
            viktigt att miljökraven uppfylls.
          </seg>
        </u>
        <note type="speaker" xml:id="i-9VDftpThgWg2U7FZtdBNUs">
          Anf. 46 Statsrådet CATHARINA ELMSÄTER-SVÄRD (M):
        </note>
        <u xml:id="i-dd048e368142a76a-350" who="i-J7LihzSktwE55CCSfYQXLk" next="i-dd048e368142a76a-351">
          <seg xml:id="i-K3JYdogotyUAHmM2CW9Qh">
            Fru talman! Med tanke på Meeri Wasbergs tidigare inlägg och hennes
            frågeställning om det är vettigt att låna till bolagsskattesänkningar
            i stället för att satsa på infrastruktur skulle vi här kunna föra
            en debatt om huruvida det är viktigare att stärka företagens möjligheter
            att verka och anställa i syfte att skapa arbeten eller om det,
            som Meeri Wasberg verkar anse, är viktigare att höja skatterna
            med 30 miljarder, vilket direkt hindrar arbete och jobb.
          </seg>
        </u>
        <u xml:id="i-dd048e368142a76a-351" who="i-J7LihzSktwE55CCSfYQXLk" prev="i-dd048e368142a76a-350" next="i-dd048e368142a76a-352">
          <seg xml:id="i-GNawc7Qnz76bWpo9iBjNV3">
            Jag skulle snarare vilja säga till Meeri Wasberg att vi inte
            bara i ord utan också i handling har kunnat visa på att det går
            att förena stärkta förutsättningar för företag med historiska
            satsningar på infrastruktur. Södertörnsleden är en del i ett viktigt
            paket för hela Stockholmsregionen som också är finansierat. Det
            är inte alltid det har varit så historiskt.
          </seg>
        </u>
        <u xml:id="i-dd048e368142a76a-352" who="i-J7LihzSktwE55CCSfYQXLk" prev="i-dd048e368142a76a-351" next="i-dd048e368142a76a-353">
          <seg xml:id="i-4Ugy8ttcoTLxUfKpkCAvUE">
            Frågan om det är klokt att göra förändringar av myndighetsstrukturer
            kan man alltid ställa sig. Vi hade tidigare ett vägverk och ett
            banverk. Men vi borde ha en gemensam syn. Hur kan vi se till att
            vi får mer infrastruktur för pengarna? Hur kan vi jobba med produktivitet
            och effektivitet? Det behöver man alltid göra. Som ett led i detta
            bildades Trafikverket för att hitta synergier från båda dessa
            tidigare myndigheter.
          </seg>
        </u>
        <u xml:id="i-dd048e368142a76a-353" who="i-J7LihzSktwE55CCSfYQXLk" prev="i-dd048e368142a76a-352" next="i-dd048e368142a76a-354">
          <seg xml:id="i-UxRpccBrzwLRwTdFhf6aEB">
            När vi nu står inför så stora satsningar på underhåll och nya
            investeringar, och det är väldigt många objekt som kommer att
            vara i gång, kommer det naturligtvis också att leda till att fler
            kommer att överklaga. Något som även riksrevisorerna har tittat
            på är om vi har tillräcklig bemanning på departementet. Vi har
            nu sett till att vi både på Näringsdepartementet, som hanterar
            överklaganden, och på Miljödepartementet har människor i tillräcklig
            omfattning för att kunna hantera överklaganden, både på ett gott
            sätt och i ett betydligt tidigare skede än vad som annars skulle
            kunna vara fallet. Det är sådant som jag kan göra direkt för att
            ta ansvar.
          </seg>
        </u>
        <u xml:id="i-dd048e368142a76a-354" who="i-J7LihzSktwE55CCSfYQXLk" prev="i-dd048e368142a76a-353" next="i-dd048e368142a76a-355">
          <seg xml:id="i-3JjWXxUPyksjAgxJrUXEdv">
            Jag skulle vilja komma tillbaka till en del av frågeställningarna
            i interpellationen. Vad har jag för ansvar som minister kopplat
            till de olika rollerna? Om vi utgår från att det trots allt är
            Trafikverket som myndighet som har ansvaret i den här delen har
            jag ändå det yttersta ansvaret. Det innebär att jag varje tertial
            rent strategiskt genomför en uppföljning med Trafikverket, i synnerhet
            när det gäller stora och viktiga objekt och projekt. Vi gör avstämningar
            och inte minst uppföljningar. Detta ska också redovisas en gång
            per år till riksdagen.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=43"/>
        <u xml:id="i-dd048e368142a76a-355" who="i-J7LihzSktwE55CCSfYQXLk" prev="i-dd048e368142a76a-354">
          <seg xml:id="i-AigvSfq3URua14JCdFYCcy">
            Vi vet ännu inte, men det är min stora förhoppning att det nya
            planeringssystemet är ett sätt att mycket tydligare hålla ihop
            objekten och se till att de ligger i fas som de ska, att det är
            kvalitetssäkrat, att tillstånden finns, att processen har gått
            som den ska och att finansieringen också håller, vilket brukar
            vara en kritisk punkt ju längre bak i en planperiod man kommer.
            När det nu tyvärr blir ett omtag för Södertörnsleden har vi flera
            faktorer som pekar mot att det ändå blir en mer sammanhållen process
            i enlighet med det nya sättet och att vi har en beredskap. Som
            jag sade avslutningsvis i mitt inledningsanförande är förhoppningen
            att Södertörnsleden kan börja byggas så snart som möjligt.
          </seg>
        </u>
        <note type="speaker" xml:id="i-KM7Lx1apM8Pnt6LHe3zmZD">
          Anf. 47 MEERI WASBERG (S):
        </note>
        <u xml:id="i-dd048e368142a76a-356" next="i-dd048e368142a76a-357" who="i-TvPyEtuwNMQMGBtdEqsZRN">
          <seg xml:id="i-6Ln3B7k6TnTrWjoZE9xVmi">
            Fru talman! Det finns många saker man skulle kunna säga. För
            att anknyta till min meddebattör kan jag säga att det är de senaste
            fem åren och vad man har gjort under den tiden som vi pratar om
            här. Jag är mycket glad över att regeringen i det fortsatta arbetet
            framöver med olika projekt har de här uppföljningarna och den
            täta dialogen. Om man hade haft det tidigare hade det möjligen
            gjort att man startat om processen mycket tidigare, vilket kanske
            hade gjort att man legat bättre i fas.
          </seg>
        </u>
        <u xml:id="i-dd048e368142a76a-357" prev="i-dd048e368142a76a-356" who="i-TvPyEtuwNMQMGBtdEqsZRN" next="i-dd048e368142a76a-358">
          <seg xml:id="i-KcvzqhfPfBtCkPtGu74ZTd">
            Nu efter regeringens hantering har frågan självklart åter landat
            i Trafikverkets knä. Jag är övertygad om att de kommer att göra
            ett så gott arbete som de har fått förutsättningar för att göra.
            Men som sagt oroas jag av frågan om man har tillräckliga resurser
            för att kunna uppfylla både min och statsrådets önskan att detta
            inte ska fördröjas.
          </seg>
        </u>
        <u xml:id="i-dd048e368142a76a-358" prev="i-dd048e368142a76a-357" who="i-TvPyEtuwNMQMGBtdEqsZRN" next="i-dd048e368142a76a-359">
          <seg xml:id="i-U7MGomYQQeyMazSVQNR5AC">
            Södertörnsleden är som sagt ett oerhört viktigt exempel på en
            infrastrukturinvestering som skulle kunna bidra till en ökad tillväxt
            i södra Stockholmsområdet. Det handlar om framväxten av både nya
            bostäder och nya arbetsplatser. När vi nu inte riktigt kan överblicka
            när det är dags att sätta spaden i jorden kan det innebära betydande
            problem för den tillväxtpotential som finns i regionen. Hur många
            jobb det handlar om är det nog ingen av oss som vågar gissa, men
            det rör sig om förlorade arbetstillfällen.
          </seg>
        </u>
        <u xml:id="i-dd048e368142a76a-359" prev="i-dd048e368142a76a-358" who="i-TvPyEtuwNMQMGBtdEqsZRN">
          <seg xml:id="i-PqwBfsn3P4DPPEFtxJvR9J">
            Statsrådet talar om historiska satsningar på infrastruktur. Problemet
            är bara att somliga av de historiska satsningarna låter vänta
            på sig. Södertörnsleden har nu blivit en av de där satsningarna
            som låter vänta på sig. Jag har som sagt stort förtroende för
            Region Stockholm vid Trafikverket och deras förmåga att jobba
            med detta skyndsamt, men vi får se. Framtiden lär utvisa.
          </seg>
        </u>
        <note type="speaker" xml:id="i-Mc7GUF6d36LgussQpLuJya">
          Anf. 48 ANTI AVSAN (M):
        </note>
        <u xml:id="i-dd048e368142a76a-360" next="i-dd048e368142a76a-361" who="i-Ey2xJ5PQcAYBGtnz2AK3qu">
          <seg xml:id="i-M6WdPy6e75aUdRp9P3CND3">
            Fru talman! Meeri Wasberg illustrerar väldigt väl varför det
            blev som det blev. Man har hela tiden argumenterat om hur viktig
            leden är, och det är det enda som har stått i förgrunden. Trafikverket
            har suttit med den planering som man fick med sig från början
            och som har sett ut som den gjort. Samtidigt har kommunpolitiker
            från olika kommuner drivit på med argument om hur viktig vägen
            är.
          </seg>
        </u>
        <u xml:id="i-dd048e368142a76a-361" prev="i-dd048e368142a76a-360" who="i-Ey2xJ5PQcAYBGtnz2AK3qu" next="i-dd048e368142a76a-362">
          <seg xml:id="i-JFYwiNBYrTPctNn94jqMVn">
            Apropå att hantera eventuella överklaganden, som Meeri Wasberg
            var inne på, antar jag att Trafikverket har gjort bedömningen
            att eventuella överklaganden skulle ha lett till framgång. Om
            man hade fortsatt på den inslagna linjen hade man i så fall fått
            börja om efter ytterligare fem år. Då hade det gått ungefär tio
            år i stället för fem. Hade man insett att man ska göra rätt och
            riktigt och också använt argumentationen som Meeri Wasberg har
            fört fram för att man ska göra rätt och riktigt, då hade vi kanske
            varit i ett helt annat läge i dag än vad vi faktiskt är.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=44"/>
        <u xml:id="i-dd048e368142a76a-362" prev="i-dd048e368142a76a-361" who="i-Ey2xJ5PQcAYBGtnz2AK3qu" next="i-dd048e368142a76a-363">
          <seg xml:id="i-LQXibLmAhMfeRfUGWDcj6P">
            Jag tycker att det är väldigt bra att Trafikverket gick till
            regeringen och fick börja om. Det kommer att leda till att vi
            når slutmålet fortare än om man med en viss typ av envishet bara
            argumenterat för hur viktig leden är och drivit på Trafikverket,
            som inte riktigt vetat hur det ska agera med den gamla planeringen
            som inte håller måttet.
          </seg>
        </u>
        <u xml:id="i-dd048e368142a76a-363" prev="i-dd048e368142a76a-362" who="i-Ey2xJ5PQcAYBGtnz2AK3qu">
          <seg xml:id="i-QyuugaTG1k1EkwdkGFBqf2">
            Jag ser det enbart som positivt. Det är tyvärr för sent i förhållande
            till vad som hade kunnat gälla. Men det är bättre än att det försvinner
            ytterligare år.
          </seg>
        </u>
        <note type="speaker" xml:id="i-rKeXvC9G6NTgqgJ3F8DVv">
          Anf. 49 Statsrådet CATHARINA ELMSÄTER-SVÄRD (M):
        </note>
        <u xml:id="i-dd048e368142a76a-364" who="i-J7LihzSktwE55CCSfYQXLk" next="i-dd048e368142a76a-365">
          <seg xml:id="i-R1dpQ8uA9DyYgvcDLmhFPC">
            Fru talman! Man kan naturligtvis som Meeri Wasberg ställa frågan
            och kanske undra lite grann om resurserna finns för Södertörnsleden.
            Det som dock är viktigt är att Södertörnsleden är ett objekt som
            finns i plan. Det brukar vara den viktigaste förutsättningen.
          </seg>
        </u>
        <u xml:id="i-dd048e368142a76a-365" who="i-J7LihzSktwE55CCSfYQXLk" prev="i-dd048e368142a76a-364" next="i-dd048e368142a76a-366">
          <seg xml:id="i-XjyCnHNAYEqwGmFEvQR8h4">
            Den finns också med i en plan som är finansierad, och medel är
            avsatta för det. Även om det blir en försening i det här fallet
            finns det ändå avsatt pengar för att det ska vara resurser till
            Södertörnsleden.
          </seg>
        </u>
        <u xml:id="i-dd048e368142a76a-366" who="i-J7LihzSktwE55CCSfYQXLk" prev="i-dd048e368142a76a-365" next="i-dd048e368142a76a-367">
          <seg xml:id="i-4Bza5zftnjeRQ5ctjHN9os">
            Även om det är så som Meeri Wasberg säger att historiska satsningar
            låter vänta på sig kommer jag ändå osökt att tänka på att det
            ibland är bättre sent än aldrig. Men det är inte optimalt.
          </seg>
        </u>
        <u xml:id="i-dd048e368142a76a-367" who="i-J7LihzSktwE55CCSfYQXLk" prev="i-dd048e368142a76a-366" next="i-dd048e368142a76a-368">
          <seg xml:id="i-D93hKVN9GwFTmMGgfqimqP">
            Det är lite grann det som Anti Avsan nu är inne på. Går det nu
            att kanske att göra rätt från början? Det är en god förutsättning
            för att den här gången komma i mål över huvud taget. Det är vad
            vi i grunden alla tycker är viktigt.
          </seg>
        </u>
        <u xml:id="i-dd048e368142a76a-368" who="i-J7LihzSktwE55CCSfYQXLk" prev="i-dd048e368142a76a-367" next="i-dd048e368142a76a-369">
          <seg xml:id="i-7M4rWZYQ9rJuC17vvU4TsD">
            Jag vet att kommunerna runt omkring också har satt i gång processen
            utifrån att titta på bostäder, arbetssituationen och infrastrukturen
            och koppla ihop det. Det handlar också om att inte glömma bort
            viktiga delar.
          </seg>
        </u>
        <u xml:id="i-dd048e368142a76a-369" who="i-J7LihzSktwE55CCSfYQXLk" prev="i-dd048e368142a76a-368" next="i-dd048e368142a76a-370">
          <seg xml:id="i-5YLDdNd5TEL5bPGGALZZx3">
            Samtidigt som vi har önskan att ta oss fram och ta oss fram allt
            snabbare och allt säkrare måste det göras på ett miljöriktigt
            sätt. Det finns hänsyn som måste tas.
          </seg>
        </u>
        <u xml:id="i-dd048e368142a76a-370" who="i-J7LihzSktwE55CCSfYQXLk" prev="i-dd048e368142a76a-369" next="i-dd048e368142a76a-371">
          <seg xml:id="i-Nxai4DU6LSSqpyqYdwyc52">
            Jag tycker inte att det är ett problem att människor överklagar.
            Men de ska ha rätt förutsättningar att överklaga. För alla som
            är engagerade måste man kunna hantera överklagandena.
          </seg>
        </u>
        <u xml:id="i-dd048e368142a76a-371" who="i-J7LihzSktwE55CCSfYQXLk" prev="i-dd048e368142a76a-370">
          <seg xml:id="i-7QmCLZcJYr3cEjCnLrQd43">
            Därför tror jag att den nya planprocessen är ett sätt som i detta
            fall i det läge vi nu står i kan påskynda det hela. Men vi ska
            göra det rätt och riktigt. Den uppfattningen tror jag att vi allihop
            delar.
          </seg>
        </u>
        <note xml:id="i-EY4Ctrfp248fC8XJ5JmcxK">
          Överläggningen var härmed avslutad.
        </note>
      </div>
      <div type="debateSection" xml:id="i-MphA6itmERjB2UTds2k9wB" subtype="interpellationDebate">
        <note xml:id="i-2Y4gLqsYA6CKqc7yJ2sxqf">
          9 § Svar på interpellation 2012/13:345 om fruimport
        </note>
        <note type="speaker" xml:id="i-6JQk7HUq3qco6523CyumG7">
          Anf. 50 Statsrådet MARIA ARNHOLM (FP):
        </note>
        <u xml:id="i-dd048e368142a76a-372" next="i-dd048e368142a76a-373" who="i-MgBfeQnReGPU152Si12BRU">
          <seg xml:id="i-W9SwjBFgi3MuxrVMjJZVKE">
            Fru talman! Monica Green har frågat mig om vad jag avser att
            göra för att skynda på skyddet för kvinnor som importeras av svenska
            män. Hon har också frågat vad jag avser att göra för att snabba
            på samarbetet mellan myndigheter samt vad jag avser att göra för
            att öka informationen till kvinnor i berörda länder.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=45"/>
        <u xml:id="i-dd048e368142a76a-373" prev="i-dd048e368142a76a-372" who="i-MgBfeQnReGPU152Si12BRU" next="i-dd048e368142a76a-374">
          <seg xml:id="i-K7goS4NxEPyg2rwiz8Xk3d">
            I dag tillämpas så kallad uppskjuten invandringsprövning för
            en nyligen etablerad anknytning. I de fallen får personen i fråga
            normalt ett tidsbegränsat uppehållstillstånd som gäller i två
            år. Därefter är det möjligt att få ett permanent uppehållstillstånd.
            Regeln om uppskjuten invandringsprövning möjliggör för en person
            som är bosatt i Sverige och som har träffat en partner utomlands
            att leva tillsammans med den personen i Sverige.
          </seg>
        </u>
        <u xml:id="i-dd048e368142a76a-374" prev="i-dd048e368142a76a-373" who="i-MgBfeQnReGPU152Si12BRU" next="i-dd048e368142a76a-375">
          <seg xml:id="i-WeZh7Ar8Z9VhgNDoYmU3fH">
            Jag anser att det är bra att denna möjlighet finns i svensk lag.
            Att upphäva uppskjuten invandringsprövning skulle innebära att
            möjligheten att komma till Sverige av kärlek skulle försvåras.
            Syftet med uppskjuten invandringsprövning är att undvika restriktivitet
            vid prövningen av uppehållstillstånd på grund av anknytning, upprätthålla
            den reglerade invandringen och att se till att skenförhållanden
            inte leder till uppehållstillstånd.
          </seg>
        </u>
        <u xml:id="i-dd048e368142a76a-375" prev="i-dd048e368142a76a-374" who="i-MgBfeQnReGPU152Si12BRU" next="i-dd048e368142a76a-376">
          <seg xml:id="i-YC3wH4JNip6Th9BmbFU2JZ">
            Om förhållandet upphör före tvåårsperiodens utgång är utgångspunkten
            att personen som beviljats uppehållstillstånd ska återvända till
            hemlandet. Fortsatt uppehållstillstånd får dock ges om något av
            tre undantagsfall är tillämpliga. Ett av dessa undantag rör det
            fall när förhållandet har upphört främst på grund av att utlänningen,
            eller utlänningens barn, i förhållandet har utsatts för våld eller
            för annan allvarlig kränkning av sin frihet och frid. Bestämmelserna
            om fortsatt uppehållstillstånd har inte att göra med förutsättningarna
            för lagföring. Brott ska naturligtvis beivras av rättsvårdande
            myndigheter i enlighet med vanliga straffbestämmelser, oavsett
            offrets medborgarskap.
          </seg>
        </u>
        <u xml:id="i-dd048e368142a76a-376" prev="i-dd048e368142a76a-375" who="i-MgBfeQnReGPU152Si12BRU" next="i-dd048e368142a76a-377">
          <seg xml:id="i-Cigr2Z4NgGb3GEypd4DgQE">
            Det som Monica Green kallar fruimport innebär att män bosatta
            i Sverige tar med sig utländska kvinnor till Sverige under anknytning
            och tillfälligt uppehållstillstånd. Under vistelsen i Sverige
            utsätter mannen dessa kvinnor för våld och kränkningar för att
            sedan byta ut dem mot en annan utländsk kvinna när de två åren
            börjar närma sig sitt slut.
          </seg>
        </u>
        <u xml:id="i-dd048e368142a76a-377" prev="i-dd048e368142a76a-376" who="i-MgBfeQnReGPU152Si12BRU" next="i-dd048e368142a76a-378">
          <seg xml:id="i-SuhxDWqzbGzQrPbiiWLez2">
            Ett av regeringens jämställdhetspolitiska mål är att mäns våld
            mot kvinnor ska upphöra. Den 31 maj 2011 beslutade regeringen
            att tillkalla en särskild utredare för att kartlägga och analysera
            förekomsten och omfattningen av våld, hot och kränkningar som
            kan drabba utländska kvinnor som har beviljats uppehållstillstånd
            på grund av anknytning till en man bosatt i Sverige.
          </seg>
        </u>
        <u xml:id="i-dd048e368142a76a-378" prev="i-dd048e368142a76a-377" who="i-MgBfeQnReGPU152Si12BRU">
          <seg xml:id="i-DPaXmPaegZHgPVBNEHctZG">
            Utredningen överlämnade sitt betänkande Kvinnor och barn i rättens
            gränsland till regeringen i juni 2012. Förslagen i betänkandet
            berör de frågor som Monica Green har ställt till mig. Bland annat
            föreslås hur arbetet ska samordnas nationellt men även hur information
            kan lämnas till kvinnor i berörda länder. I regleringsbrevet för
            2013 har regeringen också förtydligat att Migrationsverket, genom
            de svenska utlandsmyndigheterna, ska ge sökande av uppehållstillstånd
            på grund av anknytning tydlig information om reglerna med uppskjuten
            invandringsprövning och dess konsekvenser. Frågan om behandlingen
            av betänkandet bereds för närvarande inom Regeringskansliet.
          </seg>
        </u>
        <note xml:id="i-Rd1btG1XLNE3ufwW9nVCdC">
          Då Monica Green, som framställt interpellationen, anmält att
          hon var förhindrad att närvara vid sammanträdet medgav förste
          vice talmannen att Meeri Wasberg i stället fick delta i överläggningen.
        </note>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=46"/>
        <note type="speaker" xml:id="i-DQCWDrRFpomWfqpWPL1GQ2">
          Anf. 51 MEERI WASBERG (S):
        </note>
        <u xml:id="i-dd048e368142a76a-379" next="i-dd048e368142a76a-380" who="i-TvPyEtuwNMQMGBtdEqsZRN">
          <seg xml:id="i-HyQwPMnkyFzMPCNMHGmqoU">
            Fru talman! Jag får börja med att tacka för svaret, även om det
            i svaret inte kommer fram någonting som indikerar att statsrådet
            har för avsikt att snabba på hanteringen. Frågan bereds som jag
            förstår i Regeringskansliet.
          </seg>
        </u>
        <u xml:id="i-dd048e368142a76a-380" prev="i-dd048e368142a76a-379" who="i-TvPyEtuwNMQMGBtdEqsZRN" next="i-dd048e368142a76a-381">
          <seg xml:id="i-RcRRFhBev2RpV2RiWSkZZB">
            Detta är en fråga med många dimensioner. Precis som statsrådet
            redogör för refererar begreppet fruimport till att män bosatta
            i Sverige tar med sig utländska kvinnor till Sverige under anknytning
            och tillfälligt uppehållstillstånd.
          </seg>
        </u>
        <u xml:id="i-dd048e368142a76a-381" prev="i-dd048e368142a76a-380" who="i-TvPyEtuwNMQMGBtdEqsZRN" next="i-dd048e368142a76a-382">
          <seg xml:id="i-3pvk9FWoVviVH5EeqRZ2Y7">
            Så långt är allt gott och väl. Kärlek som uppstått på olika sidor
            om rikets gränser tillåts både slå rot och växa, såväl i hjärtat
            som i geografin. Men till skillnad från i sagans värld där alla
            kärlekshistorier slutar med och så levde de lyckliga i alla sina
            dagar är den verkliga världen ibland mer komplicerad än så. Det
            är därför som vi står här i kammaren i dag.
          </seg>
        </u>
        <u xml:id="i-dd048e368142a76a-382" prev="i-dd048e368142a76a-381" who="i-TvPyEtuwNMQMGBtdEqsZRN" next="i-dd048e368142a76a-383">
          <seg xml:id="i-Hx6YuH8iZD1LkudwD6s8UX">
            Många av dessa kvinnor, som kanske utlovats både kärlek och ett
            bättre liv, utsätts för våld och kränkningar. Kvinnan ges i praktiken
            ingen möjlighet att lämna mannen utan att bli utvisad från Sverige.
            Vissa svenska män, så kallade serieimportörer, har till och med
            satt i system att bryta relationen för att sedan importera en
            annan kvinna. Själva utvisningsrisken används också som en del
            i dessa hot och kränkningar.
          </seg>
        </u>
        <u xml:id="i-dd048e368142a76a-383" prev="i-dd048e368142a76a-382" who="i-TvPyEtuwNMQMGBtdEqsZRN" next="i-dd048e368142a76a-384">
          <seg xml:id="i-EzUAukaYKkXSvevg8fWqGZ">
            Utredningen Kvinnor och barn i rättens gränsland slog fast att
            det är mäns våld och kränkningar av kvinnor och barn som är problemet
            med fruimporten. Utredningen beskriver att det våld och den kontroll
            som män utövar mot kvinnor med tidsbegränsat uppehållstillstånd
            liksom allt annat våld mot kvinnor är en fråga om kvinnors mänskliga
            rättigheter och att det är ett svenskt jämställdhetsproblem.
          </seg>
        </u>
        <u xml:id="i-dd048e368142a76a-384" prev="i-dd048e368142a76a-383" who="i-TvPyEtuwNMQMGBtdEqsZRN" next="i-dd048e368142a76a-385">
          <seg xml:id="i-GFhAwyN98BZu3iTPrwEc5U">
            Utredningen lämnades till regeringen i somras i juni 2012. Vi
            har ännu inte sett något som kommit ut från den. Under tiden blir
            dessa kvinnor fortsatt utsatta för misshandel och kränkningar,
            och medföljande barn riskerar att fara illa.
          </seg>
        </u>
        <u xml:id="i-dd048e368142a76a-385" prev="i-dd048e368142a76a-384" who="i-TvPyEtuwNMQMGBtdEqsZRN" next="i-dd048e368142a76a-386">
          <seg xml:id="i-SdwZKBNMNYwUfmTkf34J6A">
            Det måste ändå sägas att det är skamligt att vi å ena sidan har
            en nolltolerans mot våld vad gäller kvinnor som är svenska eller
            som har permanent uppehållstillstånd i Sverige men att det å andra
            sidan gäller en helt annan standard för kvinnor som är här via
            anknytning under tillfälligt uppehållstillstånd.
          </seg>
        </u>
        <u xml:id="i-dd048e368142a76a-386" prev="i-dd048e368142a76a-385" who="i-TvPyEtuwNMQMGBtdEqsZRN" next="i-dd048e368142a76a-387">
          <seg xml:id="i-9e3XDh3eyPuuYMGvNU5qtq">
            Statsrådet skriver i sitt svar: Bestämmelserna om fortsatt uppehållstillstånd
            har inte att göra med förutsättningarna för lagföring. Brott ska
            naturligtvis beivras av rättsvårdande myndigheter i enlighet med
            vanliga straffbestämmelser, oavsett offrets medborgarskap. Problemet
            är att det inte är så enkelt. Det finns flera exempel på detta.
            Det är inte heller alla kvinnor som bara kan åka hem.
          </seg>
        </u>
        <u xml:id="i-dd048e368142a76a-387" prev="i-dd048e368142a76a-386" who="i-TvPyEtuwNMQMGBtdEqsZRN" next="i-dd048e368142a76a-388">
          <seg xml:id="i-KbzzBT3bRVfwD5URFnqvNo">
            Statsrådet hänvisar också i sitt svar till att regeringen har
            ett jämställdhetspolitiskt mål att mäns våld mot kvinnor ska upphöra.
            Det är bra. Men varje dag finns det ändå kvinnor och barn som
            far illa, för det är inte alla män som delar regeringens jämställdhetsmål
            de kanske inte ens känner till det.
          </seg>
        </u>
        <u xml:id="i-dd048e368142a76a-388" prev="i-dd048e368142a76a-387" who="i-TvPyEtuwNMQMGBtdEqsZRN" next="i-dd048e368142a76a-389">
          <seg xml:id="i-6LEkgrdXkjk5u9Uuo3RLsL">
            Det är bra att regeringen i regleringsbrevet för 2013 har förtydligat
            att Migrationsverket, genom de svenska utlandsmyndigheterna, ska
            ge sökande av uppehållstillstånd på grund av anknytning tydlig
            information om reglerna med uppskjuten invandringsprövning och
            dess konsekvenser. Men det räcker inte.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=47"/>
        <u xml:id="i-dd048e368142a76a-389" prev="i-dd048e368142a76a-388" who="i-TvPyEtuwNMQMGBtdEqsZRN" next="i-dd048e368142a76a-390">
          <seg xml:id="i-YTX7uyzkwoptJ1HRjWrhK7">
            Det behövs fortfarande en bättre samordning mellan ansvariga
            myndigheter Migrationsverket, länsstyrelser, kommuner, landsting
            och kvinnojourer. Över 500 utländska kvinnor söker varje år hjälp
            hos en kvinnojour efter att de har blivit misshandlade av den
            man som de flyttat till Sverige för att leva med. Förmodligen
            är det mer än dubbelt så många som misshandlas utan att söka hjälp
            eftersom de inte vågar.
          </seg>
        </u>
        <u xml:id="i-dd048e368142a76a-390" prev="i-dd048e368142a76a-389" who="i-TvPyEtuwNMQMGBtdEqsZRN">
          <seg xml:id="i-CrvPmQDwVPyFwFeCk4Yg2f">
            Vi socialdemokrater kan aldrig acceptera att kvinnor och barn
            utsätts för detta utan att samhället gör någonting. Tvåårsregeln
            behöver ses över, och informationen till kvinnor måste öka.
          </seg>
        </u>
        <note type="speaker" xml:id="i-4iTMbCD8DtBdk2J16KsCLq">
          Anf. 52 Statsrådet MARIA ARNHOLM (FP):
        </note>
        <u xml:id="i-dd048e368142a76a-391" next="i-dd048e368142a76a-392" who="i-MgBfeQnReGPU152Si12BRU">
          <seg xml:id="i-Lu33AZ2m4Ls4ZcQg6aoWLZ">
            Fru talman! Jag håller verkligen med Meeri Wasberg om att det
            är skamligt att 17 kvinnor om året mördas av män som de har varit
            nära och att tiotusentals kvinnor misshandlas av män som de lever
            med eller har varit nära.
          </seg>
        </u>
        <u xml:id="i-dd048e368142a76a-392" prev="i-dd048e368142a76a-391" who="i-MgBfeQnReGPU152Si12BRU" next="i-dd048e368142a76a-393">
          <seg xml:id="i-6NBEfLmCRzyP9QS6oRF7hd">
            Jag håller också med om att det är skamligt att män i Sverige
            gifter sig med kvinnor, tar hit dem och misshandlar dem i ett
            och ett halvt år för att sedan sparka ut dem och ta hit nästa.
          </seg>
        </u>
        <u xml:id="i-dd048e368142a76a-393" prev="i-dd048e368142a76a-392" who="i-MgBfeQnReGPU152Si12BRU" next="i-dd048e368142a76a-394">
          <seg xml:id="i-PNpKph5rq5WSmTPodQy8cf">
            Det är skamligt det vidgår jag gärna att vi inte alltid i vårt
            samhälle kan ge kvinnorna det skydd och den rättssäkerhet som
            de har rätt till.
          </seg>
        </u>
        <u xml:id="i-dd048e368142a76a-394" prev="i-dd048e368142a76a-393" who="i-MgBfeQnReGPU152Si12BRU" next="i-dd048e368142a76a-395">
          <seg xml:id="i-HtsMRCw7zTo7iP5iSNVdrm">
            Just därför har denna regering tagit fram handlingsplaner för
            att motarbeta mäns våld mot kvinnor och satt upp som ett mål med
            utropstecken: Mäns våld mot kvinnor ska upphöra! Därför har vi
            satsat över 1 miljard kronor på olika typer av insatser för att
            bekämpa mäns våld mot kvinnor. Därför har vi också tillsatt en
            rad utredningar, där den utredning vi talar om nu är en.
          </seg>
        </u>
        <u xml:id="i-dd048e368142a76a-395" prev="i-dd048e368142a76a-394" who="i-MgBfeQnReGPU152Si12BRU" next="i-dd048e368142a76a-396">
          <seg xml:id="i-PUtKtFznCqWcHL3eDT4sxQ">
            Vi följer detta noga. Migrationsverket rapporterar varje månad
            till Justitiedepartementet hur det går med de överklaganden som
            sker enligt undantagsregeln i lagstiftningen. Vi bereder också
            hur vi ska gå vidare med de förslag som utredaren Eva Eriksson
            har lämnat till oss. Ett av dem har vi redan tagit fasta på genom
            att i regleringsbrevet för i år till Migrationsverket inspirera
            dem att jobba bättre med informationen till kvinnor i förekommande
            länder.
          </seg>
        </u>
        <u xml:id="i-dd048e368142a76a-396" prev="i-dd048e368142a76a-395" who="i-MgBfeQnReGPU152Si12BRU" next="i-dd048e368142a76a-397">
          <seg xml:id="i-Smsvbx3v2peadqZAq64o9K">
            När jag reser runt och besöker kvinnojourer, senast i Göteborg
            och Helsingborg, tar de alla upp denna fråga och berättar om vidrigheten
            och misären och om saker som jag inte kände till. Det är till
            exempel det faktum att man i Danmark har en mer restriktiv utlänningslagstiftning
            än vad vi har i Sverige, vilket har lett till att danska män i
            rätt betydande omfattning bosätter sig på andra sidan Sundet och
            importerar fruar. Eftersom de är danskar är det inte två år utan
            fem år som gäller.
          </seg>
        </u>
        <u xml:id="i-dd048e368142a76a-397" prev="i-dd048e368142a76a-396" who="i-MgBfeQnReGPU152Si12BRU" next="i-dd048e368142a76a-398">
          <seg xml:id="i-8jDSJcjXWLCQ6LXHFeTGy3">
            En viktig sak att fundera över är hur vår lagstiftning när det
            gäller just undantagsregeln till tvåårsregeln ser ut. Men det
            finns också många andra frågor. Det är inte denna enskilda fråga
            som ensam löser detta, utan vi har ett mycket stort problem.
          </seg>
        </u>
        <u xml:id="i-dd048e368142a76a-398" prev="i-dd048e368142a76a-397" who="i-MgBfeQnReGPU152Si12BRU" next="i-dd048e368142a76a-399">
          <seg xml:id="i-AbqNNqFkpZdt7AtouLHrdw">
            Det som Meeri Wasberg understryker om behovet av samordning är
            kanske en av de allra viktigaste åtgärderna. Hur mycket resurser
            man än satsar på detta hjälper inte det om inte våra olika myndigheter,
            alltifrån polisen till socialtjänsten och sjukvården, kan samverka
            på ett bra sätt.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=48"/>
        <u xml:id="i-dd048e368142a76a-399" prev="i-dd048e368142a76a-398" who="i-MgBfeQnReGPU152Si12BRU" next="i-dd048e368142a76a-400">
          <seg xml:id="i-63aGU5K2hTuzkoh8zvBGcU">
            Regeringen har tillsatt en särskild samordnare för dessa frågor,
            Carin Götblad, som nu jobbar för högtryck med att åka runt i landet
            och skaffa sig kunskap. Jag har tillsammans med henne och statsrådet
            Larsson och statsrådet Ask träffat generaldirektörerna för samtliga
            de verk som är berörda för att inledningsvis få med dem på den
            här vagnen.
          </seg>
        </u>
        <u xml:id="i-dd048e368142a76a-400" prev="i-dd048e368142a76a-399" who="i-MgBfeQnReGPU152Si12BRU">
          <seg xml:id="i-GahW2ZWEGc7MiWpnUtAaM9">
            Jag känner att jag gör så mycket jag kan. Säkert kunde jag göra
            ännu mer, men att bekämpa denna skamliga förekomst är jag också
            besjälad av.
          </seg>
        </u>
        <note type="speaker" xml:id="i-NueHyDntbbzz3USiF5cX5x">
          Anf. 53 MEERI WASBERG (S):
        </note>
        <u xml:id="i-dd048e368142a76a-401" next="i-dd048e368142a76a-402" who="i-TvPyEtuwNMQMGBtdEqsZRN">
          <seg xml:id="i-TjccWL5GS1ZfpTZnjoWsGG">
            Fru talman! Det är härligt att höra att statsrådet också tycker
            att det är skamligt, för det är skamligt.
          </seg>
        </u>
        <u xml:id="i-dd048e368142a76a-402" prev="i-dd048e368142a76a-401" who="i-TvPyEtuwNMQMGBtdEqsZRN" next="i-dd048e368142a76a-403">
          <seg xml:id="i-Ntn5XwG6X9tPPjXyVBrMGv">
            Tvåårsregeln är omtvistad. Man väger för och emot. Det finns
            inte en lösning. Det finns inte ett alexanderhugg som vi kan ta
            till här.
          </seg>
        </u>
        <u xml:id="i-dd048e368142a76a-403" prev="i-dd048e368142a76a-402" who="i-TvPyEtuwNMQMGBtdEqsZRN" next="i-dd048e368142a76a-404">
          <seg xml:id="i-TxYokN2ZDyYCcUDzkTCbKu">
            Det jag tycker är lite intressant är resonemanget om att uppskjuten
            invandringsprövning är bra och att om den upphävs skulle det innebära
            att möjligheten att komma till Sverige av kärlek försvåras.
          </seg>
        </u>
        <u xml:id="i-dd048e368142a76a-404" prev="i-dd048e368142a76a-403" who="i-TvPyEtuwNMQMGBtdEqsZRN" next="i-dd048e368142a76a-405">
          <seg xml:id="i-Jvs2SFJfvq5YM4s5sMAYfL">
            Statsrådet skriver också: Syftet med uppskjuten invandringsprövning
            är att undvika restriktivitet vid prövningen av uppehållstillstånd
            på grund av anknytning, upprätthålla den reglerade invandringen
            samt se till att skenförhållanden inte leder till uppehållstillstånd.
          </seg>
        </u>
        <u xml:id="i-dd048e368142a76a-405" prev="i-dd048e368142a76a-404" who="i-TvPyEtuwNMQMGBtdEqsZRN" next="i-dd048e368142a76a-406">
          <seg xml:id="i-MVse9wrxryTTWKevWEqQtK">
            Det där har jag också funderat lite grann över. När det gäller
            frågan om att inte ge uppehållstillstånd för skenförhållanden
            är det, vad jag förstår, inte klarlagt om denna regel egentligen
            har någon praktisk betydelse. Det är klart att där finns resonemanget:
            Vad är två år jämfört med ett helt liv?
          </seg>
        </u>
        <u xml:id="i-dd048e368142a76a-406" prev="i-dd048e368142a76a-405" who="i-TvPyEtuwNMQMGBtdEqsZRN" next="i-dd048e368142a76a-407">
          <seg xml:id="i-NxhUqeqbZkEMavEo8xARE4">
            Samtidigt måste man konstatera att en enda dag av misshandel
            och/eller kränkningar är en dag för mycket.
          </seg>
        </u>
        <u xml:id="i-dd048e368142a76a-407" prev="i-dd048e368142a76a-406" who="i-TvPyEtuwNMQMGBtdEqsZRN" next="i-dd048e368142a76a-408">
          <seg xml:id="i-GEGHLd6qkY9F6B4owLFnWD">
            Jag förstår att statsrådet har en svår balansgång att hantera
            och svåra avväganden att göra. Icke desto mindre måste det göras.
          </seg>
        </u>
        <u xml:id="i-dd048e368142a76a-408" prev="i-dd048e368142a76a-407" who="i-TvPyEtuwNMQMGBtdEqsZRN" next="i-dd048e368142a76a-409">
          <seg xml:id="i-CpkETQczTqeTJphensg8RM">
            Jag uppfattar som sagt att regeringen i grunden håller med mig
            om detta, inte minst med tanke på det mål som ni satt upp om att
            mäns våld mot kvinnor ska upphöra, med utropstecken till och med.
            Därför kan vi inte blunda för det faktum att dessa kvinnor finns
            och att de som kommer till Sverige kan bli utsatta på detta sätt.
            Frågan om kvinnors mänskliga rättigheter måste bevakas och tas
            på allvar. Jag uppfattar att statsrådet har goda förutsättningar
            att göra det. Man kan också hoppas att resten av regeringen är
            med dig på det tåget.
          </seg>
        </u>
        <u xml:id="i-dd048e368142a76a-409" prev="i-dd048e368142a76a-408" who="i-TvPyEtuwNMQMGBtdEqsZRN" next="i-dd048e368142a76a-410">
          <seg xml:id="i-RpGJQ7GXbTXAjDxhcnyzhg">
            Dessa kvinnor är dessutom ofta mycket isolerade och är flerdubbelt
            utsatta genom att de inte kan språket, saknar nätverk, blir utsatta
            för våld och har mycket små chanser att få permanent uppehållstillstånd
            om förhållandet upphör inom två år. Det finns vissa undantag,
            men det räcker till exempel inte att påstå att man blir utsatt
            för relationsvåld för att få uppehållstillstånd. Dels måste våldet
            faktiskt bevisas, vilket kanske i sig är rimligt, dels ska det
            dessutom vara ett upprepat och ett grovt våld. Det är svårt att
            förstå varför dessa kvinnor skulle behöva acceptera att bli lite
            misshandlade men att andra kvinnor inte ska behöva acceptera att
            bli misshandlade över huvud taget.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=49"/>
        <u xml:id="i-dd048e368142a76a-410" prev="i-dd048e368142a76a-409" who="i-TvPyEtuwNMQMGBtdEqsZRN" next="i-dd048e368142a76a-411">
          <seg xml:id="i-6YWZFQ292WMPUgtXHcWGGc">
            Det är som sagt många kvinnor och barn som hamnar i en situation
            som är oerhört svår. Jag noterade att statsrådet nämnde ett annat
            statsråd, nämligen Maria Larsson, och skälet till att jag är glad
            över det är att barnperspektivet naturligtvis också måste lyftas
            fram i dessa frågor. Det finns erfarenhet att hämta från till
            exempel skolhälsovården, som träffar barn som mår dåligt, är oroliga
            och kanske själva blir utsatta för olika typer av kränkande behandling.
          </seg>
        </u>
        <u xml:id="i-dd048e368142a76a-411" prev="i-dd048e368142a76a-410" who="i-TvPyEtuwNMQMGBtdEqsZRN" next="i-dd048e368142a76a-412">
          <seg xml:id="i-PXXZyoLcyYjpbHCyA6Zz6P">
            Det är fortfarande oerhört många kvinnor som varje år söker hjälp
            därför att de har blivit utsatta för olika typer av kränkande
            behandling. Men det finns ett ännu större mörkertal, därför att
            man är rädd för att ta de kontakter man skulle behöva för att
            kunna få en viss hjälp, inte minst av rädsla för att bli utvisad.
          </seg>
        </u>
        <u xml:id="i-dd048e368142a76a-412" prev="i-dd048e368142a76a-411" who="i-TvPyEtuwNMQMGBtdEqsZRN">
          <seg xml:id="i-3ehg1Jp6wpcVBtYx3dLFNB">
            Vi socialdemokrater kan som sagt aldrig acceptera att dessa kvinnor
            och barn ska utsättas för detta utan att samhället agerar. Det
            kanske är därför som vi är lite otåliga i den här frågan och vill
            att regeringen återkommer skyndsamt.
          </seg>
        </u>
        <note type="speaker" xml:id="i-5YiPTo9Enppaps4T9Lrd2F">
          Anf. 54 Statsrådet MARIA ARNHOLM (FP):
        </note>
        <u xml:id="i-dd048e368142a76a-413" next="i-dd048e368142a76a-414" who="i-MgBfeQnReGPU152Si12BRU">
          <seg xml:id="i-Sa7tmZikpby6QXW3ormxmj">
            Fru talman! Vi folkpartister och vi i alliansregeringen är också
            otåliga. Vi har tillsatt en utredning och tagit emot den. Nu diskuterar
            vi, och jag hoppas att vi också skyndsamt från och med i dag ska
            återkomma med besked om hur vi ska arbeta vidare med de frågor
            som utredaren tar upp och med frågor som inte ens ryms där eller
            inom diskussionen om den uppskjutna prövningen och regeln om undantag
            från den.
          </seg>
        </u>
        <u xml:id="i-dd048e368142a76a-414" prev="i-dd048e368142a76a-413" who="i-MgBfeQnReGPU152Si12BRU" next="i-dd048e368142a76a-415">
          <seg xml:id="i-KZYMHXad8mj4J3u7GEHuPB">
            I diskussioner som jag har haft med utredaren i efterhand pekar
            hon också på det ökande fenomenet att anhöriginvandrare kommer
            hit. Det kommer människor från andra länder som har rätt att komma
            hit och som utsätts för precis samma kränkande behandling. De
            låses in eller göms undan, och samhället har väldigt små möjligheter
            att komma i kontakt med dem eller att hitta dem.
          </seg>
        </u>
        <u xml:id="i-dd048e368142a76a-415" prev="i-dd048e368142a76a-414" who="i-MgBfeQnReGPU152Si12BRU" next="i-dd048e368142a76a-416">
          <seg xml:id="i-EEvmYr55XomLCznY4YKSJA">
            Att jobba i ett brett perspektiv med de här frågorna kräver en
            väl fungerande utlänningslagstiftning och en väl fungerande regel
            om undantag från den uppskjutna prövningen, men det kräver också
            mycket mer. Jag ser med stor tillförsikt på det arbete som Carin
            Götblad bedriver och tror att vi också av hennes arbete ska få
            fler exempel på hur man kan arbeta på ett bra sätt och också förslag
            som vi kan genomföra.
          </seg>
        </u>
        <u xml:id="i-dd048e368142a76a-416" prev="i-dd048e368142a76a-415" who="i-MgBfeQnReGPU152Si12BRU">
          <seg xml:id="i-5CdP8PYGeKRnuqdg66vhGK">
            Detta hindrar inte att jag också tycker att det är angeläget
            att vi, till den dag vi har fri invandring i Sverige, också har
            en möjlighet till uppskjuten prövning. Det goda får inte bli det
            bästas fiende. Jag menar att det är en stor frihet och ett väldigt
            bra regelverk att man på ett enkelt sätt kan få leva tillsammans
            med den man älskar. Därför vill jag jobba vidare längs linjen
            att vi ska ha den typen av lagstiftning.
          </seg>
        </u>
        <note type="speaker" xml:id="i-tjPkzqzT8SMULGkHrwMne">
          Anf. 55 MEERI WASBERG (S):
        </note>
        <u xml:id="i-dd048e368142a76a-417" next="i-dd048e368142a76a-418" who="i-TvPyEtuwNMQMGBtdEqsZRN">
          <seg xml:id="i-E8NVXU6gMygN3W4KBrfkbb">
            Fru talman! Som jag sade inledningsvis är detta en fråga med
            flera dimensioner. Det finns många nyanser som behöver lyftas
            fram i den här debatten. Debatten lär fortsätta även efter att
            vi är klara här i dag.
          </seg>
        </u>
        <u xml:id="i-dd048e368142a76a-418" prev="i-dd048e368142a76a-417" who="i-TvPyEtuwNMQMGBtdEqsZRN" next="i-dd048e368142a76a-419">
          <seg xml:id="i-2mMFBFDDP1C4VgX1zua3cB">
            Det är ett ganska omfattande betänkande som har lämnats av utredningen,
            Kvinnor och barn i rättens gränsland . Carin Götblads uppdrag
            är lite bredare. Man kan hoppas att detta arbete inte dras i långbänk
            utan att statsrådet står upp för den otålighet som hon ger uttryck
            för och kommer tillbaka till riksdagen med förslag på hur vi ska
            gå vidare.
          </seg>
        </u>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=50"/>
        <u xml:id="i-dd048e368142a76a-419" prev="i-dd048e368142a76a-418" who="i-TvPyEtuwNMQMGBtdEqsZRN" next="i-dd048e368142a76a-420">
          <seg xml:id="i-KVY4Z4g16M1oFppKdDptYz">
            Som sagt: Det skyndsamma går nog inte att understryka nog många
            gånger. Skyddet för dessa kvinnor, och i förekommande fall deras
            barn, som importeras av de här männen måste vi ta på allvar och
            hitta de bästa lösningarna för. Sedan finns det kanske inte ett
            alexanderhugg som löser den gordiska knuten, men vi måste ändå
            försöka samla alla möjliga sätt att lösa frågan.
          </seg>
        </u>
        <u xml:id="i-dd048e368142a76a-420" prev="i-dd048e368142a76a-419" who="i-TvPyEtuwNMQMGBtdEqsZRN">
          <seg xml:id="i-X5NqZhHUMGPp7vY1PaU1aZ">
            Jag hoppas att frågan om behov av ökat samarbete mellan myndigheter
            inte låter vänta på sig. Det ser jag inga anledningar till att
            den ska göra. Jag kan förstå att diskussionen om tvåårsregeln
            kan vara mer komplicerad på ett sätt, men jag vill understryka
            att jag som socialdemokrat aldrig kan acceptera att kvinnor och
            barn utsätts på det här sättet. Deras situation är specifikt utsatt
            jämfört med andras.
          </seg>
        </u>
        <note type="speaker" xml:id="i-UxYRDLDQba5QdxqSBxS2ms">
          Anf. 56 Statsrådet MARIA ARNHOLM (FP):
        </note>
        <u xml:id="i-dd048e368142a76a-421" next="i-dd048e368142a76a-422" who="i-MgBfeQnReGPU152Si12BRU">
          <seg xml:id="i-6No6yZiJQ2fWhzALHbxy4k">
            Fru talman! Man kan ha två känslor i detta. Man kan känna vanmakt,
            och man kan känna frustration över att samverkan ska vara så svårt,
            att vi har så mycket stuprörstänkande och att regelverket ska
            vara så svårgenomträngligt att de kvinnor som faktiskt skulle
            kunna få hjälp av lagen inte får det besked de skulle kunna få
            för att det finns sådan osäkerhet och otydlighet om vad som gäller.
            Den frustrationen är säkert drivkraften för oss bägge när vi håller
            på med detta.
          </seg>
        </u>
        <u xml:id="i-dd048e368142a76a-422" prev="i-dd048e368142a76a-421" who="i-MgBfeQnReGPU152Si12BRU" next="i-dd048e368142a76a-423">
          <seg xml:id="i-FH8nNHrkzeRA4qC9tKhh1E">
            Man kan dock ibland också hugsvalas av det faktum att det finns
            många goda krafter som jobbar och sliter med detta. Jag tänker
            på kvinnojourer runt om i landet som har kunskapen och möter de
            kvinnor som knackar på deras dörrar och säger att de måste göra
            något åt detta. Jag tänker på de generaldirektörer som vi tre
            statsråd samlade tillsammans med Carin Götblad, som alla har en
            ökande förståelse för de här problemens tyngd och en stark vilja
            att, var och en på sitt håll, gå till botten med vad de kan göra
            och hur de kan jobba bättre tillsammans.
          </seg>
        </u>
        <u xml:id="i-dd048e368142a76a-423" prev="i-dd048e368142a76a-422" who="i-MgBfeQnReGPU152Si12BRU">
          <seg xml:id="i-8tJyWZuPjUEj5LrvWj2Xc7">
            Sedan tänker jag på alla de runt om i Sverige inom sjukvården,
            polisen och socialtjänsten som var och en på sin kant jobbar hårt
            och bra med detta. Det är en förhoppning att vi ska kunna få de
            här krafterna att samverka, så att de blir riktigt effektiva och
            så att vi kan nå målet att mäns våld mot kvinnor ska upphöra.
          </seg>
        </u>
        <note xml:id="i-N52s3qJDyBdAeLQgD1k99j">
          Överläggningen var härmed avslutad.
        </note>
      </div>
      <div type="commentSection" xml:id="i-Robo21pDdrvzpCR51Qo6PC">
        <note xml:id="i-QtsA75e93G4H9iQvoZSD5g">
          10 § Bordläggning
        </note>
        <note xml:id="i-Ar5T6cAendfkBFctb7DAc6">
          Anmäldes och bordlades
        </note>
      </div>
      <div type="commentSection" xml:id="i-J2enKERXD46EqEEhX2kwkz">
        <note xml:id="i-DbfBZPnReeWafvmms85SDc">
          11 § Anmälan om frågor för skriftliga svar
        </note>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=51"/>
        <note xml:id="i-6ruNVhxg3say68gcTZP3qY">
          Anmäldes att följande frågor för skriftliga svar framställts
        </note>
        <note xml:id="i-S9j67HcdX5gEdpriF3pDjS">
          den 18 april
        </note>
        <note xml:id="i-6n2BN2yDamqHttvcF6KwJM">
          Hans Olsson
        </note>
        <note xml:id="i-MEnYUd9ZrrytfzozFK3GXN">
          Hans Olsson
        </note>
        <note xml:id="i-RPPKKWWn8ZRZK38EjGstZE">
          Hans Olsson
        </note>
        <note xml:id="i-MUfM6PRRVL2qSS8fMM8JaH">
          Stina Bergström
        </note>
        <note xml:id="i-Ky1avv9ACDrKqqA53hH2nc">
          den 19 april
        </note>
        <pb facs="http://data.riksdagen.se/fil/EBA44D33-A60B-4D87-9C35-07D150922B23#page=52"/>
        <note xml:id="i-2JeaDzrJxDQkNLD2oaWqF1">
          Christer Winbäck
        </note>
        <u xml:id="i-RXJjfMtTXhWRT3KnFhvKjW" who="i-MgBfeQnReGPU152Si12BRU">
          <seg xml:id="i-7y7Ar4GQjapcP6rqYruEDt">
            Frågorna redovisas i bilaga som fogats till riksdagens snabbprotokoll
            tisdagen den 23 april.
          </seg>
        </u>
      </div>
      <div type="commentSection" xml:id="i-LyQKfVXoYXtC1a8hjy9AaY">
        <note xml:id="i-AgNYRWMpBE9LGhk13WsyFY">
          12 § Kammaren åtskildes kl. 12.16.
        </note>
        <note xml:id="i-KT4iRev3Qj7Q5yTuhouLua">
          Förhandlingarna leddes
        </note>
        <note xml:id="i-Ht3Ks9cE4TNQRRgXxam6ba">
          /Eva-Lena Ekman
        </note>
      </div>
    </body>
  </text>
</TEI>
