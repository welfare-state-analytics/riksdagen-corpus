<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-201213--30</head>
        <docDate when="2012-11-23">2012-11-23</docDate>
      </div>
    </front>
    <body>
      <div type="commentSection" xml:id="i-2SgdDnZpEn3FGcELffsrLV">
        <pb facs="http://data.riksdagen.se/fil/C60E801C-2486-44A2-9EA7-76459D23CFCA#page=1"/>
        <note xml:id="i-5fTWWNfGYBE6oYnW2WzmLF">
          Riksdagens protokoll
        </note>
        <note xml:id="i-WEzCMwGe7cvBD2tUZ7TBL6">
          2012/13:30
        </note>
        <note xml:id="i-9vk4MZNX7b3PM8PBdKYzaW">
          Fredagen den 23 november
        </note>
        <note xml:id="i-7igjr4puXdcr7sjtkU5usc">
          Kl. 09:00 - 09:15
        </note>
      </div>
      <div type="commentSection" xml:id="i-SaKnE5m4xTduwt462yUhFY">
        <note xml:id="i-YXkz8ctSU2vKuhJ4H265Fx">
          1 § Ledighet
        </note>
        <note xml:id="i-QjqVrQisr575xMmMspSx4w">
          Förste vice talmannen meddelade att Åsa Romson (MP) ansökt om
          utökad ledighet under tiden den 2330 november.
        </note>
        <note xml:id="i-Gp9XFG1Amo1oA4yERAogC">
          Kammaren biföll denna ansökan.
        </note>
        <note xml:id="i-6GtHMvMFLaRa1LUjQ1ArzK">
          Förste vice talmannen anmälde att Rebwar Hassan (MP) skulle tjänstgöra
          som ersättare för Åsa Romson.
        </note>
      </div>
      <div type="commentSection" xml:id="i-62kFnRqPA7rncfearR8rB5">
        <note xml:id="i-XHcjxnm73MkRai4FZNL7hq">
          2 § Anmälan om fördröjda svar på interpellationer
        </note>
        <note xml:id="i-7M5A39uRhcZgQTo65YkBCQ">
          Till riksdagen hade inkommit följande skrivelser:
        </note>
        <note xml:id="i-Gui99mMMXHWbdeur3fHLRT">
          Interpellation 2012/13:115
        </note>
        <note xml:id="i-M3Rygudmg59o3uJeWJ8M6u">
          Interpellation 2012/13:115 Fattigdomsbekämpning genom ett tilläggsprotokoll
          till ESK-konventionen
        </note>
        <u xml:id="i-ToDiWBbqhgJVKEKUT62t4j" who="unknown" next="i-95983bf9a64f9c26-0">
          <seg xml:id="i-Q7TyNB8xaToPVBgQDF7Cpa">
            Interpellationen kommer att besvaras den 14 december.
          </seg>
        </u>
        <u xml:id="i-95983bf9a64f9c26-0" who="unknown" prev="i-ToDiWBbqhgJVKEKUT62t4j" next="i-LdTTYbkr97Vqc2EdgkqitG">
          <seg xml:id="i-ExcVFVmyd92X4dQbkLymDN">
            Skälet till dröjsmålet är redan inbokade engagemang.
          </seg>
        </u>
        <note xml:id="i-49UtUKV7gQHtNcbWTm3zSJ">
          Kjell Rempler
        </note>
        <note xml:id="i-BaoghdtFnbd21sow9ftVR4">
          Interpellation 2012/13:117
        </note>
        <note xml:id="i-YMRM4an12rzutjHjawy1zC">
          Interpellation 2012/13:117 Tortyrbrottets ställning i svensk
          lag
        </note>
        <u xml:id="i-LdTTYbkr97Vqc2EdgkqitG" who="unknown" prev="i-95983bf9a64f9c26-0" next="i-VxXHEcE9LBKHGcHCcf5FZv">
          <seg xml:id="i-9u25Ar4BkFHahejyvXCrX7">
            Interpellationen kommer att besvaras torsdagen den 29 november.
          </seg>
        </u>
        <pb facs="http://data.riksdagen.se/fil/C60E801C-2486-44A2-9EA7-76459D23CFCA#page=2"/>
        <note xml:id="i-y277qxXJ1rGoybRUQ9Qxo">
          Skälet till dröjsmålet är tjänsteresa.
        </note>
        <note xml:id="i-SNod46FEv4hyHPhhBhUMa1">
          Martin Valfridsson
        </note>
        <note xml:id="i-2N2bqvvxxVE2C6m1MH2PJM">
          Interpellation 2012/13:120
        </note>
        <note xml:id="i-Mn5ctUSXnbF61X5ei71QDL">
          Interpellation 2012/13:120 Tillgång till mobil telefoni med hög
          kapacitet
        </note>
        <u xml:id="i-VxXHEcE9LBKHGcHCcf5FZv" who="unknown" prev="i-LdTTYbkr97Vqc2EdgkqitG">
          <seg xml:id="i-BpE8o8vzBMv9qM8s9Jj2jX">
            Interpellationen kommer att besvaras tisdagen den 4 december
            2012.
          </seg>
        </u>
        <note xml:id="i-BRDh5D1hXcFnJaHPLaFgob">
          Skälet till dröjsmålet är tidigare inbokade resor och arrangemang.
        </note>
        <note xml:id="i-XE3j9q2aFW54rKCifSJRHx">
          Fredrik Ahlén
        </note>
      </div>
      <div type="commentSection" xml:id="i-6WkrKxH1i5wztPpSQPGsn5">
        <note xml:id="i-MAKgzeRKhsRESVQsMDhPHe">
          3 § Hänvisning av ärenden till utskott
        </note>
        <note xml:id="i-6NftXjD7eF29YN5ay8NBa4">
          Föredrogs och hänvisades
        </note>
      </div>
      <div type="debateSection" xml:id="i-7s3KFYtWQdHtfWaQMS9n68" subtype="interpellationDebate">
        <note xml:id="i-YJCubwVQp2KBfhiv9gcHuy">
          4 § Svar på interpellation 2012/13:112 om folkrättsliga institutioners
          rätt att utfärda examina
        </note>
        <note type="speaker" xml:id="i-WeUGqHYaWFP2cyXaUrBpoz">
          Anf. 1 Utbildningsminister JAN BJÖRKLUND (FP):
        </note>
        <u xml:id="i-95983bf9a64f9c26-5" next="i-95983bf9a64f9c26-6" who="i-AvFShRZVEyBV61S19AKNGK">
          <seg xml:id="i-TTF33TVRpPdKRbsiFVeBBF">
            Fru talman! Marie Granlund har frågat mig om jag avser att vidta
            några åtgärder för att underlätta för folkrättsliga institutioner
            att utfärda examen.
          </seg>
        </u>
        <u xml:id="i-95983bf9a64f9c26-6" prev="i-95983bf9a64f9c26-5" who="i-AvFShRZVEyBV61S19AKNGK" next="i-95983bf9a64f9c26-7">
          <seg xml:id="i-GaFsC1VbTGD8k8U1xi1aNQ">
            World Maritime University, WMU, som Marie Granlund nämner som
            exempel, lyder under International Maritime Organisation, IMO,
            en rådgivande sjöfartsorganisation inom FN. Regeringen ser mycket
            positivt på WMU:s verksamhet i Sverige och stöder sedan dess start
            WMU finansiellt.
          </seg>
        </u>
        <pb facs="http://data.riksdagen.se/fil/C60E801C-2486-44A2-9EA7-76459D23CFCA#page=3"/>
        <u xml:id="i-95983bf9a64f9c26-7" prev="i-95983bf9a64f9c26-6" who="i-AvFShRZVEyBV61S19AKNGK" next="i-95983bf9a64f9c26-8">
          <seg xml:id="i-S5UEtvHigCedhHCATLMMxr">
            Marie Granlund menar att det skulle krävas en mindre ändring
            i svensk lagstiftning för att göra det möjligt för en folkrättslig
            institution som World Maritime University att utfärda examina
            med svensk kvalitetsstämpel. Frågan är dock betydligt mer komplicerad
            än vad interpellanten menar.
          </seg>
        </u>
        <note xml:id="i-VQJP8JBztF2qdTeoUD62he">
          Enligt lagen (1993:792) om tillstånd att utfärda vissa examina
          får en enskild fysisk eller juridisk person som anordnar utbildning,
          alltså en enskild, privat utbildningsanordnare, endast efter tillstånd
          utfärda sådana examina som regeringen enligt vad som anges i högskolelagen
          (1992:1434) meddelat föreskrifter om.
        </note>
        <u xml:id="i-95983bf9a64f9c26-8" prev="i-95983bf9a64f9c26-7" who="i-AvFShRZVEyBV61S19AKNGK" next="i-GRtmHVroXXLdXCznkdrFeL">
          <seg xml:id="i-KRJYCid9XJ4xVEMe2ZcLpf">
            En viktig del i det svenska kvalitetssystemet för högre utbildning
            är att en utbildningsanordnare som har examenstillstånd står under
            svenska statens tillsyn och att staten vid behov får återkalla
            ett examenstillstånd om utbildningsanordnaren inte uppfyller kraven
            för utbildningen. Genom statlig tillsyn stärks också studenternas
            rättigheter. Möjligheten att vidta åtgärder enligt lagen (1993:792)
            om tillstånd att utfärda vissa examina finns bara i förhållande
            till enskilda fysiska eller juridiska personer.
          </seg>
        </u>
        <u xml:id="i-GRtmHVroXXLdXCznkdrFeL" prev="i-95983bf9a64f9c26-8" who="i-AvFShRZVEyBV61S19AKNGK" next="i-95983bf9a64f9c26-9">
          <seg xml:id="i-EqLg5Fvdtcjpk9PffAqRTa">
            Sverige har gjort folkrättsliga åtaganden om immunitet som begränsar
            möjligheten att vidta den typen av åtgärder i förhållande till
            FN-organ. WMU omfattas såväl av lagen (1976:661) om immunitet
            och privilegier i vissa fall som av konventionen, som Sverige
            har ratificerat, om privilegier och immunitet för Förenta nationernas
            fackorgan.
          </seg>
        </u>
        <u xml:id="i-95983bf9a64f9c26-9" prev="i-GRtmHVroXXLdXCznkdrFeL" who="i-AvFShRZVEyBV61S19AKNGK">
          <seg xml:id="i-HzxjBfdL4RxWDbgrJsMsbt">
            Det är av största vikt att svensk högre utbildning håller högsta
            kvalitet, att det finns möjligheter att säkerställa detta och
            att lagstiftningen i Sverige inte riskerar att komma i konflikt
            med internationella åtaganden. Regeringen bedömer därför att det
            inte finns förutsättningar att ändra lagen i den riktning som
            interpellanten avser.
          </seg>
        </u>
        <note type="speaker" xml:id="i-B3hpF6SSfikkrR8qh3G31a">
          Anf. 2 MARIE GRANLUND (S):
        </note>
        <u xml:id="i-95983bf9a64f9c26-10" next="i-95983bf9a64f9c26-11" who="i-3pb3B2MkmEoxSvMpXK9cHQ">
          <seg xml:id="i-Tnju41FJ1hygmkfQAjrwJs">
            Fru talman! Jag vill tacka ministern för svaret även om jag inte
            är nöjd med det.
          </seg>
        </u>
        <u xml:id="i-95983bf9a64f9c26-11" prev="i-95983bf9a64f9c26-10" who="i-3pb3B2MkmEoxSvMpXK9cHQ" next="i-95983bf9a64f9c26-12">
          <seg xml:id="i-FQ66yxEETTpsGpV12kkVtA">
            Låt mig ge en liten bakgrund till WMU. Det är ett FN-universitet
            som sedan 1983 är beläget i Malmö. Mer än 3 300 studenter från
            162 länder har sedan starten utexaminerats från WMU. Ungefär 200
            nya studenter är på väg att utexamineras. Allt det är självklart
            mycket positivt, och vi är glada över att ha detta FN-universitet
            i Malmö.
          </seg>
        </u>
        <u xml:id="i-95983bf9a64f9c26-12" prev="i-95983bf9a64f9c26-11" who="i-3pb3B2MkmEoxSvMpXK9cHQ" next="i-95983bf9a64f9c26-13">
          <seg xml:id="i-8Gos5aVAiDRrKRAGSY4mTL">
            Det finns dock smolk i bägaren. I och med att WMU lyder under
            FN och inte har erhållit tillstånd av Sveriges regering att utfärda
            examina förorsakar det stora problem för universitetet och dess
            studenter. Under årens lopp har studerande som utexaminerats från
            universitetet råkat ut för svårigheter när deras nationella myndigheter
            granskat examina från WMU eftersom det saknats ett formellt godkännande
            av deras betyg från värdlandet Sverige.
          </seg>
        </u>
        <u xml:id="i-95983bf9a64f9c26-13" prev="i-95983bf9a64f9c26-12" who="i-3pb3B2MkmEoxSvMpXK9cHQ" next="i-95983bf9a64f9c26-14">
          <seg xml:id="i-2bHQttcxxj2BiVYPkrvi9i">
            Det som krävs för att åtgärda detta är självklart lite god vilja.
            WMU är en internationell folkrättslig institution med gott anseende
            och kvalificerad utbildning. Sverige bidrar via Näringsdepartementet
            årligen med en tredjedel av WMU:s totala budget. Utbildningsminister
            Jan Björklund redovisar hur sakläget är i dag. Det är riktigt
            när det gäller hur examina utfärdas. Problemet är just att ett
            folkrättsligt universitet som WMU inte inryms där. Det vi efterfrågar
            är att man ska göra en sådan förändring. Man har löst den typen
            av problem i länder som USA, Kina och Malta eftersom man insett
            att alla möjligheter till utbildning är oerhört viktiga. Då är
            det statsmakternas sak att underlätta för universiteten och deras
            studenter.
          </seg>
        </u>
        <pb facs="http://data.riksdagen.se/fil/C60E801C-2486-44A2-9EA7-76459D23CFCA#page=4"/>
        <u xml:id="i-95983bf9a64f9c26-14" prev="i-95983bf9a64f9c26-13" who="i-3pb3B2MkmEoxSvMpXK9cHQ">
          <seg xml:id="i-PfuUUoGH6K1iTwvVYAtd22">
            Min fråga till Jan Björklund i detta mitt första inlägg är hur
            Jan Björklund egentligen ser på det hela. Vad är problemet? Varför
            skulle man på grund av immuniteten inte kunna göra en ändring
            i högskoleförordningen, alltså att det även omfattade folkrättsliga
            institut? De ska självfallet granskas av Högskoleverket. Det ska
            inte vara någon kvalitetsförsämring. Jag skulle gärna vilja att
            ministern i sitt nästa inlägg mer i detalj utvecklade vad som
            är problemet.
          </seg>
        </u>
        <note type="speaker" xml:id="i-PULvBid646CnDze4L4fpg7">
          Anf. 3 Utbildningsminister JAN BJÖRKLUND (FP):
        </note>
        <u xml:id="i-95983bf9a64f9c26-15" next="i-95983bf9a64f9c26-16" who="i-AvFShRZVEyBV61S19AKNGK">
          <seg xml:id="i-73ngjvvs5z5JLyuweTjyq7">
            Fru talman! Det ska jag gärna göra. Det handlar inte om att bara
            bevilja ett examenstillstånd, utan innebörden i det är att svenska
            staten är garant för kvaliteten. Det är innebörden i examenstillstånd.
            Det finns mängder av länder som inte har systemet med examenstillstånd,
            och där kan man göra på helt andra sätt. Vi har ett mycket strängt
            system för examenstillstånd, som denna riksdag har ställt sig
            bakom.
          </seg>
        </u>
        <u xml:id="i-95983bf9a64f9c26-16" prev="i-95983bf9a64f9c26-15" who="i-AvFShRZVEyBV61S19AKNGK" next="i-95983bf9a64f9c26-17">
          <seg xml:id="i-URHXj4AqBJ4LHJ6NkuH2aA">
            Det är dessutom inte bara fråga om att bevilja examenstillstånd.
            Man ska också kunna dra in examenstillstånd och vidta andra sanktionsåtgärder.
            Dessa institutioner står under immunitet mot den typen av legala
            sanktioner. Det är det som är problemet. Vi kan naturligtvis utfärda
            examenstillstånd, men vi har inte rätt, på grund av den immunitet
            som dessa institutioner åtnjuter, att gå in och granska på det
            sättet och vidta sanktioner. Det är problemet.
          </seg>
        </u>
        <u xml:id="i-95983bf9a64f9c26-17" prev="i-95983bf9a64f9c26-16" who="i-AvFShRZVEyBV61S19AKNGK" next="i-95983bf9a64f9c26-18">
          <seg xml:id="i-V6B2zu1czapgyQE8bgJfUr">
            Det är därför som den förra socialdemokratiska regeringen avvisade
            en likartad begäran från en annan institution. Det gäller nämligen
            inte endast WMU. Det finns tre lärosäten i Sverige av den arten.
            I juni 1998 avvisade den dåvarande regeringen en likadan framställan
            från en annan institution med ungefär samma folkrättsliga ställning;
            den hade då Nordiska ministerrådet som huvudman. WMU är en institution
            som inte är privaträttslig i Sverige, och vi kan därför inte vidta
            samma typ av åtgärder mot sådana institutioner som mot alla andra
            som har examenstillstånd i Sverige.
          </seg>
        </u>
        <u xml:id="i-95983bf9a64f9c26-18" prev="i-95983bf9a64f9c26-17" who="i-AvFShRZVEyBV61S19AKNGK">
          <seg xml:id="i-YaoRY8xJiTTNpyCTM34feG">
            Det är där skon klämmer, Marie Granlund. Det har inte att göra
            med om vi tycker att denna verksamhet är bra eller inte. Jag tycker
            att den är jättebra. Jag har inte gjort någon kvalitetsmässig
            värdering. Vi har inte förmåga och möjlighet att göra det. Jag
            utgår från att den är bra. Det är klart att det går att dela ut
            ett examenstillstånd, men problemet är att vi sedan inte har möjlighet
            att vidta åtgärder om de inte uppfyller kvalitetskraven. Det är
            den sitsen vi inte vill hamna i.
          </seg>
        </u>
        <note type="speaker" xml:id="i-HcFNhqzarm3sCW3WTXYk81">
          Anf. 4 MARIE GRANLUND (S):
        </note>
        <u xml:id="i-95983bf9a64f9c26-19" next="i-95983bf9a64f9c26-20" who="i-3pb3B2MkmEoxSvMpXK9cHQ">
          <seg xml:id="i-Qfkakzx1Emk7Pa2bKQS2if">
            Fru talman! Tack, statsrådet, för svaret! När jag läst igenom
            den text som reglerar detta med immunitet har jag inte kunnat
            hitta det som Jan Björklund säger, att det skulle vara ett hinder
            och att man inte skulle kunna följa upp och dra in tillstånd.
            WMU vill att samma regler ska gälla. De vill inte ha något slags
            fripass, utan samma regler ska gälla. Examenstillstånd ska kunna
            dras in.
          </seg>
        </u>
        <u xml:id="i-95983bf9a64f9c26-20" prev="i-95983bf9a64f9c26-19" who="i-3pb3B2MkmEoxSvMpXK9cHQ" next="i-95983bf9a64f9c26-21">
          <seg xml:id="i-NJnQxriY9uFU7xjQGeyeRV">
            Jan Björklund hänvisar till andra folkrättsliga institutioner
            som har bedömts tidigare. Jag tror att man måste bedöma varje
            institution för sig.
          </seg>
        </u>
        <pb facs="http://data.riksdagen.se/fil/C60E801C-2486-44A2-9EA7-76459D23CFCA#page=5"/>
        <u xml:id="i-95983bf9a64f9c26-21" prev="i-95983bf9a64f9c26-20" who="i-3pb3B2MkmEoxSvMpXK9cHQ">
          <seg xml:id="i-7R2TF7AmDBHippaFkFgbRu">
            Den socialdemokratiska regeringen tillsatte 2006 Värdlandsutredningen,
            som kom fram till att Sverige som värdland för internationella
            organisationer borde ha en mer aktiv och framåtsträvande värdlandspolitik
            som syftar till att höja attraktionskraften i att bedriva verksamhet
            här för internationella organisationer. Utredningen förordade
            en aktiv svensk värdlandspolitik, och det är det som jag efterlyser.
            Sverige kan inte slå sig till ro, utan måste hela tiden arbeta
            för att dels dra till sig nya institutioner, dels möjliggöra för
            de institutioner som verkar att göra det på ett väldigt bra sätt.
            Deras studenter får inte diskrimineras i förhållande till andra
            lärosäten.
          </seg>
        </u>
        <note type="speaker" xml:id="i-5epQjKDayQT7jNsxY7jJ26">
          Anf. 5 Utbildningsminister JAN BJÖRKLUND (FP):
        </note>
        <u xml:id="i-95983bf9a64f9c26-22" next="i-95983bf9a64f9c26-23" who="i-AvFShRZVEyBV61S19AKNGK">
          <seg xml:id="i-FxmvxyPH2VFyG4Vrw2d9zn">
            Fru talman! Marie Granlund säger att hon inte tror på det jag
            säger. Då vet jag inte riktigt hur vi kommer vidare i diskussionen.
            Sverige har gjort åtaganden. Jag läser innantill: WMU omfattas
            av lagar, avtal och konventioner som innebär att universitetet
            åtnjuter immunitet mot rättsliga och exekutiva åtgärder. Dessa
            åtaganden får konsekvenser i fråga om möjligheten att ställa utbildningsanordnare
            under statlig tillsyn eller i fråga om att vidta åtgärder såsom
            indraget examenstillstånd ifall kraven inte uppfylls.
          </seg>
        </u>
        <u xml:id="i-95983bf9a64f9c26-23" prev="i-95983bf9a64f9c26-22" who="i-AvFShRZVEyBV61S19AKNGK" next="i-95983bf9a64f9c26-24">
          <seg xml:id="i-EXpVTTbeApxxE9RnVLt21C">
            Detta är det underlag jag har fått från den juridiska expertisen.
            Marie Granlund säger att det inte är sant. Då vet jag inte hur
            vi kommer vidare. Detta är den uttolkning som görs av den internationella
            konventionen. Den finns väl i själva verket till för att FN-organ
            inte ska kunna ställas inför legalt ansvar i olika värdnationer.
          </seg>
        </u>
        <u xml:id="i-95983bf9a64f9c26-24" prev="i-95983bf9a64f9c26-23" who="i-AvFShRZVEyBV61S19AKNGK">
          <seg xml:id="i-DDvwXEWRBGqr2rAJ4LMDAK">
            Jag är för en aktiv värdlandspolitik. Vi välkomnar att de finns
            i Sverige, och de får finansiellt stöd. Men vi har inte rätt att
            bråka med dem på legal grund, och det är det man måste ha. Ska
            man utfärda examenstillstånd måste man också ha möjlighet att
            dra in dem om kvaliteten sedan inte uppfylls, menar jag. Där kan
            man tycka annorlunda. Vi kan dela ut ett examenstillstånd och
            sedan strunta i om kvaliteten uppfylls eller inte. Men det tycker
            jag inte är rätt, och därför är jag inte beredd att ge examenstillstånd
            när vi inte i nästa steg kan vidta åtgärder om kvaliteten inte
            uppfylls.
          </seg>
        </u>
        <note type="speaker" xml:id="i-QU2aDrcYFAwPHum5vPNUpN">
          Anf. 6 MARIE GRANLUND (S):
        </note>
        <u xml:id="i-95983bf9a64f9c26-25" next="i-95983bf9a64f9c26-26" who="i-3pb3B2MkmEoxSvMpXK9cHQ">
          <seg xml:id="i-9jKu1JstWXboRLmVXqSA4C">
            Fru talman! Vi är fullständigt överens om det. Det var den socialdemokratiska
            regeringen som införde ett väldigt tufft utvärderingssystem som
            Högskoleverket vid den tidpunkten ansvarade för gentemot landets
            lärosäten. Vi är fullständigt överens om granskningen och att
            man ska kunna dra in examenstillstånd om kraven inte uppfylls.
          </seg>
        </u>
        <u xml:id="i-95983bf9a64f9c26-26" prev="i-95983bf9a64f9c26-25" who="i-3pb3B2MkmEoxSvMpXK9cHQ" next="i-95983bf9a64f9c26-27">
          <seg xml:id="i-8MAe6US41Jt7RwCGeiPiTK">
            Det man måste hitta en lösning på är hur man ska kunna både utfärda
            examenstillstånd för ett universitet som WMU och också granska
            det. WMU vill detta själv. Man vill inte ha någon gräddfil eller
            något sådant, utan vill bli granskad. Om det skulle vara så att
            det inte håller måttet får man stå sitt kast.
          </seg>
        </u>
        <u xml:id="i-95983bf9a64f9c26-27" prev="i-95983bf9a64f9c26-26" who="i-3pb3B2MkmEoxSvMpXK9cHQ">
          <seg xml:id="i-WoAJ8YsFxiZkJCpmvqxpgy">
            Jag tycker att Jan Björklund avfärdar detta lite för enkelt,
            eftersom vi alla är överens om att värdlandet ska vara mer engagerat
            i att få hit internationella institutioner. Då borde man också
            försöka göra allt för att undanröja hindren för det. Andra länder
            har uppenbarligen lyckats med detta. Jag vet inte om ministern
            anser att USA har en väldigt slapp hållning i högskolesektorn.
            Det är i alla fall inte min uppfattning.
          </seg>
        </u>
        <pb facs="http://data.riksdagen.se/fil/C60E801C-2486-44A2-9EA7-76459D23CFCA#page=6"/>
        <note type="speaker" xml:id="i-9jfgviDUe3YQD9qnEL83zY">
          Anf. 7 Utbildningsminister JAN BJÖRKLUND (FP):
        </note>
        <u xml:id="i-95983bf9a64f9c26-28" next="i-95983bf9a64f9c26-29" who="i-AvFShRZVEyBV61S19AKNGK">
          <seg xml:id="i-9Uka6aNes1NCgeuy65ey1a">
            Fru talman! Vi har mycket sträng statlig prövning och granskning
            av examina. Det är inte alls på det sättet i alla länder. Man
            kan ändra på det, men om vi är överens om att vi ska ha det på
            det sättet uppstår denna målkonflikt.
          </seg>
        </u>
        <u xml:id="i-95983bf9a64f9c26-29" prev="i-95983bf9a64f9c26-28" who="i-AvFShRZVEyBV61S19AKNGK" next="i-95983bf9a64f9c26-30">
          <seg xml:id="i-XsbFHGbsQfBN11pSfP1839">
            Att WMU vill detta är en sak. Om WMU:s huvudman ställer en skrivelse
            till den svenska regeringen kommer det att krävas förändringar
            i förhållande till den internationella konventionen om folkrättslig
            immunitet, för det är den som förhindrar att vi sedan går in och
            vidtar exekutiva sanktioner. Då upphäver man immuniteten på det
            området. Jag har inte kännedom om exakt hur den internationella
            konventionen är skriven. Men då får det prövas.
          </seg>
        </u>
        <u xml:id="i-95983bf9a64f9c26-30" prev="i-95983bf9a64f9c26-29" who="i-AvFShRZVEyBV61S19AKNGK" next="i-95983bf9a64f9c26-31">
          <seg xml:id="i-Xwc2iBqSjDvwQ7RBMrnDhf">
            Att FN skulle komma in med en sådan skrivelse till den svenska
            regeringen har jag svårt att tro, för systemet med immunitet för
            FN-institutioner mot nationers legala ingrepp gäller i alla världens
            länder. Fine om de gör det, men man kan inte både åtnjuta folkrättslig
            immunitet och samtidigt stå under svenska statens tillsyn. Det
            är inte möjligt, och det är där målkonflikten finns. Den kan vi
            inte bara blunda för.
          </seg>
        </u>
        <u xml:id="i-95983bf9a64f9c26-31" prev="i-95983bf9a64f9c26-30" who="i-AvFShRZVEyBV61S19AKNGK">
          <seg xml:id="i-W9ZzUKFVLZtkHZUyKT3DQ3">
            Detta har inte att göra med om vi gillar WMU eller inte. Vi gillar
            WMU och att de finns i Sverige, och de får finansiellt stöd. Men
            de folkrättsliga konventionerna förhindrar att vi har dem under
            den stränga statliga tillsyn som resten av det svenska högskoleväsendet
            står under.
          </seg>
        </u>
        <note xml:id="i-EBfBntATCdE3oRiQ7S53xN">
          Överläggningen var härmed avslutad.
        </note>
      </div>
      <div type="commentSection" xml:id="i-UjnytejLkJKr3eGsYe9AjQ">
        <note xml:id="i-3mH5mYv9XLgxVTe1XqM4Ud">
          5 § Bordläggning
        </note>
        <note xml:id="i-9ND9jc21W7fPzVpMpR5ZMX">
          Anmäldes och bordlades
        </note>
      </div>
      <div type="commentSection" xml:id="i-CdSGoLf9JdTBort3bQhnxi">
        <note xml:id="i-BiWbgdF4P63chQKqgqneU2">
          6 § Kammaren åtskildes kl. 9.15.
        </note>
        <pb facs="http://data.riksdagen.se/fil/C60E801C-2486-44A2-9EA7-76459D23CFCA#page=7"/>
        <note xml:id="i-DRcrdYBYypPjyxXDQpnFFZ">
          Förhandlingarna leddes av förste vice talmannen.
        </note>
        <note xml:id="i-PVUhwXkaYEFAkn6D33Uyeq">
          /Eva-Lena Ekman
        </note>
      </div>
    </body>
  </text>
</TEI>
