<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--55</head>
          <docDate when="2012-01-22">2012-01-22</docDate>
        </div>
      </front>
      <body>
        <div>
          <note n="9363471c">
            ﻿
          </note>
          <note n="3869986e">
            Riksdagens protokoll
          </note>
          <note n="5cc7fb05">
            2012/13:55
          </note>
          <note type="date" n="31bbccf3">
            Tisdagen den 22 januari
          </note>
          <note n="5bc47b37">
            Kl. 13:00 - 13:33
          </note>
          <note n="1c9de32d">
            1 § Justering av protokoll
          </note>
          <note n="3a4d6473">
            Justerades protokollen för den 14, 15 och 16 januari.
          </note>
          <note n="8e776e57">
            2 § Anmälan om förändringar i regeringens sammansättning
          </note>
          <note n="7a77982f">
            Från statsminister Fredrik Reinfeldt (M) hade följande skrivelse
            inkommit:
          </note>
          <note n="01bcdabc">
            Till riksdagens talman
          </note>
          <note n="71c13263">
            Förändringar i regeringens sammansättning
          </note>
          <note n="b5b72741">
            Jag har i dag fattat följande beslut om regeringens sammansättning.
          </note>
          <note n="c7eca83f">
            Nyamko Sabuni har entledigats som statsråd.
          </note>
          <note n="9dfe245e">
            Maria Arnholm har förordnats som statsråd.
          </note>
          <note n="5bebd84e">
            Fredrik Reinfeldt
          </note>
          <note n="9ae67d71">
            Skrivelsen lades till handlingarna.
          </note>
          <note n="771570af">
            3 § Avsägelse
          </note>
          <note n="11239552">
            Förste vice talmannen meddelade att Nyamko Sabuni (FP) anhållit
            om entledigande från uppdraget som ledamot av riksdagen.
          </note>
          <note n="1429ea1c">
            Kammaren biföll denna anhållan.
          </note>
          <note n="957c5324">
            4 § Anmälan om kompletteringsval till valberedningen och krigsdelegationen
          </note>
          <note n="edc1d2e5">
            Förste vice talmannen meddelade att Moderata samlingspartiets
            riksdagsgrupp på grund av uppkomna vakanser anmält Katarina Brännström
            som ledamot i valberedningen, Elisabeth Svantesson, Ewa Thalén
            Finné och Sofia Arkelsten som ledamöter i krigsdelegationen och
            Gustaf Hoffstedt som suppleant i valberedningen.
          </note>
          <note n="54be061b">
            Förste vice talmannen förklarade valda till
          </note>
          <note n="4815a92a">
            ledamot i valberedningen
          </note>
          <note n="ef57140d">
            ledamöter i krigsdelegationen
          </note>
          <note n="a33756d8">
            suppleant i valberedningen
          </note>
          <note n="42259b91">
            5 § Meddelande om frågestund
          </note>
          <note n="58a0bf33">
            Förste vice talmannen meddelade att vid frågestunden torsdagen
            den 24 januari kl. 14.00 skulle följande statsråd närvara:
          </note>
          <note n="495c0b73">
            Statsrådet Catharina Elmsäter-Svärd (M), justitieminister Beatrice
            Ask (M), statsrådet Ewa Björling (M), statsrådet Peter Norman
            (M) och arbetsmarknadsminister Hillevi Engström (M).
          </note>
          <note n="7117f647">
            6 § Anmälan om inkomna uppteckningar från EU-nämndssammanträden
          </note>
          <note n="60ff18a3">
            Förste vice talmannen anmälde att uppteckningar från följande
            EU-nämndssammanträden inkommit:
          </note>
          <note n="3c662b8b">
            7 § Anmälan om inkommen faktapromemoria om förslag från Europeiska
            kommissionen
          </note>
          <note n="4df71387">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="596161e0">
            KOM(2012) 746
          </note>
          <note n="7f656f6f">
            8 § Anmälan om fördröjt svar på interpellation
          </note>
          <note n="6bf3afbd">
            Till riksdagen hade inkommit följande skrivelse:
          </note>
          <note n="b0860238">
            Interpellation 2012/13:191
          </note>
          <note n="a6c8fbdf">
            Interpellation 2012/13:191 Hushållens skuldsättning
          </note>
          <note n="e422531e">
            Interpellationen kommer att besvaras fredagen den 8 mars 2013.
          </note>
          <note n="16476797">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="906f09c0">
            Rikard Jermsten
          </note>
          <note n="4b577522">
            9 § Förnyad bordläggning
          </note>
          <note n="562fbf8c">
            Föredrogs och bordlades åter
          </note>
          <note n="c546df88">
            10 § Svar på interpellation 2012/13:187 om könsselektiva aborter
          </note>
          <note type="speaker" n="2147dc40">
            Anf. 1 Socialminister GÖRAN HÄGGLUND (KD):
          </note>
          <u who="Q918261" xml:id="i-d26db8eb7c7560c9-0" n="115ec45d">
            <seg n="1282c012">
              Fru talman! Julia Kronlid har frågat mig vilka åtgärder jag kommer
              att vidta, dels för att Sverige ska leva upp till de krav som
              ställs i Europarådets resolution 1829 om könsselektiva aborter,
              dels för att vi inte ska försvåra för andra länder att följa resolutionen.
            </seg>
            <seg n="7bc182b5">
              Jag vill börja med att säga att jag ser Europarådets initiativ
              att uppmärksamma förekomsten av könsselektiva aborter på global
              nivå som väl motiverat och angeläget. I Indien, Kina och vissa
              andra länder i Sydostasien beskrivs detta som ett reellt och växande
              problem det föds helt enkelt färre flickor än pojkar. Det är lätt
              att instämma i att detta är en skrämmande utveckling. Vi vill
              inte att människor ska sorteras bort på grund av kön. Det riskerar
              att skapa en demografisk och social obalans i befolkningen och
              är ett uttryck för diskriminerande strukturer som också påverkar
              flickors och kvinnors möjligheter och frihet i dessa samhällen.
            </seg>
            <seg n="2dfdb249">
              Julia Kronlids frågor handlar dock främst om situationen i Sverige
              och jag ska därför koncentrera mitt svar på detta.
            </seg>
            <seg n="22ccc938">
              Den svenska abortlagstiftningen innebär att kvinnan själv har
              rätt att besluta om abort till och med den artonde graviditetsveckan
              och utan att hennes motiv till aborten får efterfrågas av hälso-
              och sjukvården.
            </seg>
            <seg n="4317a212">
              Sedan 2008 har även utländska kvinnor som inte är folkbokförda,
              bosatta eller asylsökande i Sverige laglig rätt till abort i Sverige.
              Den svenska abortlagstiftningens principer om kvinnans rätt till
              självbestämmande och integritet avseende motiven till aborten
              gäller även för dessa utländska kvinnor.
            </seg>
            <seg n="160a87ec">
              Enligt den undersökning som Socialstyrelsen gjorde efter lagändringen
              2008 utfördes 132 aborter på utländska kvinnor under år 2009.
              Detta antal ska ses i relation till att det totalt utfördes ca
              37 000 aborter i Sverige under 2009.
            </seg>
            <seg n="a4dae385">
              Julia Kronlid hänvisar till uppgifter om att kvinnor i Danmark
              som önskar genomföra en könsselektiv abort reser till Sverige
              för att genomföra ingreppet, eftersom det i Danmark bara är tillåtet
              med fri abort oavsett skäl fram till graviditetsvecka tolv. Jag
              vill i det sammanhanget uppmärksamma Julia Kronlid på att det
              enligt Socialstyrelsens uppföljning av utländska kvinnors aborter
              2009 endast var 15 kvinnor som kom från ett nordiskt land och
              av dessa var det endast 8 kvinnor som gjorde abort efter utgången
              av vecka tolv.
            </seg>
            <seg n="e45de4ac">
              När det gäller möjligheten till könsbestämning genom fosterdiagnostik,
              har det under senare år diskuterats vilket ansvar hälso- och sjukvården
              har att tillhandahålla information om fostrets kön. Socialstyrelsen
              beslutade helt nyligen om nya föreskrifter och allmänna råd om
              fosterdiagnostik och preimplantatorisk genetisk diagnostik, vilka
              träder i kraft den 1 februari 2013. Av de nya föreskrifterna framgår
              att fosterdiagnostik inte får erbjudas i syfte att göra könsbestämningar
              av foster, såvida det inte finns en känd ärftlig könsbunden sjukdom
              hos en genetisk förälder. Om ett fosters kön framgår vid en undersökning
              får uppgiften om könet lämnas ut endast när den gravida kvinnan
              begär det.
            </seg>
            <seg n="ad66d161">
              Det skulle naturligtvis kunna förekomma att några av de kvinnor
              svenska eller utländska som genomgår en abort i Sverige upplever
              sig ha skäl för detta som gör det motiverat att tala om en könsselektiv
              abort. Det finns dock inget som tyder på att förekomsten av könsselektiva
              aborter skulle vara något omfattande problem i Sverige. Den tydligaste
              indikationen på om det förekommer könsselektiva aborter är om
              det uppstår en obalans mellan könen bland nyfödda på populationsnivå
              som inte kan förklaras på annat sätt. Det svenska medicinska födelseregistret
              uppvisar ingen sådan obalans.
            </seg>
            <seg n="864a0da1">
              När det gäller den Europarådsresolution som hänvisas till i interpellationen
              bör sägas att den har legat till grund för en rekommendation som
              har besvarats av ministerkommittén. Detta svar finns att ta del
              av på Europarådets webbplats och ska ses som den samlade återkopplingen
              från medlemsstaternas regeringar, däribland den svenska regeringen,
              på innehållet i resolutionen och rekommendationen.
            </seg>
          </u>
          <note type="speaker" n="54ddef43">
            Anf. 2 JULIA KRONLID (SD):
          </note>
          <u who="Q4959972" xml:id="i-983ffa969c264702-0" n="9ba44b39">
            <seg n="77faf54b">
              Fru talman! Jag vill börja med att tacka för det skriftliga och
              muntliga svar som jag nu fått av socialminister Göran Hägglund
              rörande könsselektiva aborter. Att en flicka eller pojke förvägras
              möjligheten att födas bara för att den av föräldrarna inte anses
              ha det rätta könet är i mina ögon en allvarlig könsdiskriminering
              som vi på olika sätt bör motverka. Det är därför glädjande att
              samtliga ledamöter i Europarådet röstade ja till resolution 1829
              om att motverka könsselektiva aborter och att socialministern
              framför att denna resolution är väl motiverad och angelägen. Det
              verkar dock som om socialminister Göran Hägglund inte anser den
              vara lika motiverad och angelägen i Sverige som på andra ställen
              i världen. Jag anser dock att denna diskriminering är lika allvarlig
              varhelst den sker.
            </seg>
            <seg n="f45d4cec">
              I svaret lyfter socialministern fram den svenska abortlagstiftningen.
              Dess värre väljer socialministern att inte bemöta att i den rapport
              som förelåg resolutionen 1829 från Europarådet lyfts Sverige fram
              som ett isolerat särfall i Europa i negativ mening just för att
              vi tillåter abort utan att det krävs några särskilda skäl ända
              fram till graviditetsvecka 18. Jag undrar om inte socialminister
              Göran Hägglund anser att denna kritik från Europarådet borde föranleda
              att utformningen av svensk abortlagstiftning ses över, eller om
              vår socialminister fortsatt kommer att försvara att Sverige ska
              vara ett isolerat särfall i Europa.
            </seg>
            <seg n="f3057c0f">
              När det gäller möjligheten till könsbestämning genom fosterdiagnostik,
              svarar socialminister Göran Hägglund att enligt nya föreskrifter
              som ska gälla från den 1 februari 2013 och framåt får inte fosterdiagnostik
              erbjudas i syfte att göra könsbestämningar av foster, men om fostrets
              kön framgår vid en undersökning får uppgiften om könet lämnas
              ut om den gravida kvinnan begär det.
            </seg>
            <seg n="8560b5ad">
              Socialminister Göran Hägglund har även svarat på frågor om könsselektiva
              aborter och vilka åtgärder ministern avser att vidta för att leva
              upp till kraven i resolution 1829 i nättidningen Liv och Rätt.
              Där framkom det med all önskvärd tydlighet i svaren att en stor
              del av kvinnorna också begär att få information om kön och sedan,
              utan att det ifrågasätts, kan göra abort ifall könet inte var
              det önskade om kvinnan fått denna information före utgången av
              graviditetsvecka 18. Detta visar att de nya föreskrifterna från
              Socialstyrelsen fortfarande är väldigt begränsade vad gäller att
              kunna motverka könsselektiva aborter, och jag måste erkänna att
              jag har svårt att se vari den stora skillnaden ligger jämfört
              med dagens riktlinjer. När nu riktlinjerna ändå ska ändras undrar
              jag varför socialminister Göran Hägglund inte har drivit igenom
              nationella riktlinjer som helt avråder från att informera om kön
              även om kvinnan så begär fram till graviditetsvecka 22 då abort
              inte längre är tillåtet, eller åtminstone fram till den 18:e graviditetsveckan.
              Är detta en åtgärd som socialministern kan tänka sig att överväga?
            </seg>
            <seg n="d3f807d1">
              Jag som själv väntar barn för tillfället kan mycket väl förstå
              att föräldrar av positiva skäl kan vara nyfikna och vilja veta
              könet på sitt barn. Det borde dock kunna utredas om just informationen
              om kön kan läm-nas vid ett senare tillfälle till föräldrarna än
              inom tidsramen för den fria abortgränsen.
            </seg>
            <seg n="0cc95310">
              Även om de är få finns det, såvitt jag vet, redan landsting som
              har eller åtminstone har haft en policy om att inte berätta om
              kön även om föräldrarna så vill. Det borde därför inte vara omöjligt
              att ha en sådan policy i hela Sverige.
            </seg>
          </u>
          <note type="speaker" n="fa212f93">
            Anf. 3 FINN BENGTSSON (M):
          </note>
          <u who="Q5570168" xml:id="i-ee38d59c6040a8bf-0" n="013663f5">
            <seg n="99c14c82">
              Fru talman! Jag läste med intresse Julia Kronlids interpellation,
              och jag tackar så mycket för att den kommer upp till diskussion.
              Jag vill rikta ett stort tack till socialministern för ett mycket
              välavvägt svar på en mycket svår fråga.
            </seg>
            <seg n="54b2aa71">
              Könsselektiva aborter är naturligtvis ett ofog som måste motverkas.
              Här tycker jag att det är intressant att Europarådet har tagit
              ett kraftfullt initiativ för att adressera denna frågeställning.
            </seg>
            <seg n="870e5a0c">
              Precis som socialministern nämner i sitt svar är fokus från Europarådet,
              såsom jag läser det i deras genomgång av ärendet, att man ska
              titta på problemen där de verkligen finns. Där de verkligen finns
              handlar i stor omfattning om till exempel Indien, Kina, Vietnam
              och andra länder i bortre Asien där man har denna obalans på könsnivå
              av oförklarliga skäl, utom möjligtvis misstanke om att det finns
              könsselektiva aborter. Socialministern redovisar mycket riktigt
              att av de 37 000 aborterna i Sverige kan det möjligen vara åtta
              där det skulle kunna finnas något motiv. Men det är inte sagt
              att det finns något motiv, det är bara att det sker efter vecka
              tolv.
            </seg>
            <seg n="fd0d8776">
              I detta läge nämner Julia Kronlid i sin interpellation någonting
              som hon kallar för abortturism. Jag räknar fram att det skulle
              vara i fråga om 0,2 promille där denna risk möjligen kan finnas.
              Skulle detta nu vara föremål för sedvanlig turism i form av näringsverksamhet
              hade det knappast varit aktuellt.
            </seg>
            <seg n="be617ca3">
              Jag tror det viktiga här, Julia Kronlid, är att man ser till
              var problemen finns och att Europarådet genom att ha en sammanhållning
              i Europa för att adressera problemet där det verkligen är möter
              problemet där magnituderna är som störst. Det är då förvånande
              att Sverigedemokraterna är ett parti som är emot Europasamverkan
              som just kan driva på och utveckla denna typ av frågeställningar
              som hon är så engagerad i och dessutom har skrivit motioner om,
              vilket är nog så viktigt.
            </seg>
            <seg n="3f38760c">
              Men att försöka göra detta till ett svenskt problem är egentligen
              att göra en manöver för att ifrågasätta hela vår abortlagstiftning
              som både denna riksdag och tidigare riksdagar står bakom. Vi har
              ett mycket starkt svenskt folkligt stöd för kvinnans rätt att
              bestämma själv fram till vecka 18. Sverigedemokraterna har i så
              fall ett ansvar att vara tydliga i om de vill ändra hela den svenska
              abortlagstiftningen. Det kommer att medföra oro i stora befolkningslager
              i Sverige. Jag är inte säker på att Sverigedemokraterna är beredda
              att ta denna diskussion på detta sätt, utan de riktar in detta
              på ett problem som sannolikt är ett icke-problem i Sverige men
              som är ett riktigt problem utomlands och då framför allt i Sydostasien
              och bortre Asien.
            </seg>
            <seg n="c739ead6">
              Tack vare Europarådets agerande i frågan har man kunnat markera
              en mycket större befolkning än enbart den svenska befolkningen
              på knappt tio miljoner, nämligen hela Europas 450500 miljoner
              invånare, som står bakom att försöka se över obalanserna på befolkningsnivå
              där problemen är som störst och möjligen också komma med förslag
              till åtgärder. Det ger riktiga påtryckningar för att lösa ett
              verkligt världsproblem snarare än att fokusera på en liten problematik
              som vi sannolikt inte har i Sverige.
            </seg>
            <seg n="c323e28a">
              I en sådan här interpellationsdebatt blir jag tvungen att ställa
              frågan till interpellanten om Sverigedemokraterna är beredda att
              i så fall väcka frågan om hela den svenska abortlagstiftningen
              som har haft ett så starkt stöd såsom den har utvecklats över
              åren, och då talar vi om mandatperiod efter mandatperiod, och
              ta upp denna fråga till en reell diskussion. Det är i så fall
              mer hedervärt än att försöka utpeka Sverige som ett misslyckande
              i detta sammanhang med könsselektiva aborter.
            </seg>
          </u>
          <note type="speaker" n="2a42ebdd">
            Anf. 4 Socialminister GÖRAN HÄGGLUND (KD):
          </note>
          <u who="Q918261" xml:id="i-d26db8eb7c7560c9-1" n="115ec45d">
            <seg n="1869674c">
              Fru talman! Jag tackar Julia Kronlid för interpellationen som
              ger oss möjlighet att diskutera detta spörsmål. Jag tackar även
              Finn Bengtsson för ett viktigt inlägg i denna diskussion.
            </seg>
            <seg n="3c220e61">
              Låt mig påminna om vad det är som vi samtalar om. Vi samtalar
              om ett problem som i vissa av världens länder är enormt stort.
              Man har en sådan ordning där människor i länder finner för gott
              att man ska abortera kvinnliga foster om det finns en möjlighet
              att fastställa att det är så. Detta är någonting som inte sker
              isolerat, utan det handlar om en struktur där kvinnor inte räknas
              på samma sätt som män. Man kanske tänker på hur den äldre generationen
              ska klara sin försörjning eller på möjligheterna att få arbetskraft
              eller arbetsinkomster längre fram. I vissa sammanhang handlar
              det om att man vill ha få barn och kanske bara ett barn som är
              det vanliga i Kina genom en politik som är fastställd av regimen
              där. Då väljer man många gånger hellre pojkar än flickor i de
              sammanhang som man har möjlighet att välja.
            </seg>
            <seg n="582b1232">
              Detta är naturligtvis otroligt bekymmersamt och visar att man
              värderar pojkar och flickor, män och kvinnor på olika sätt. Det
              är naturligtvis en attityd som är alldeles förfärlig, inte minst
              när den tar sig sådana här uttryck.
            </seg>
            <seg n="6dac44cb">
              Europarådets initiativ och resolution om dessa frågor är angelägna.
              Det är viktigt att man tar upp dessa frågor, att man sätter press
              på de länder och regimer där vi ser att flickfoster aborteras
              i stor omfattning. Det är klart att det är ett misslyckande varje
              gång det händer.
            </seg>
            <seg n="808280bf">
              Julia Kronlid frågar hur Sverige kan leva upp till de krav som
              ställs i Europarådets resolution om könsselektiva aborter. Jag
              redogjorde i mitt svar för de nya föreskrifter som träder i kraft
              den 1 februari, alltså om tio dagar. I dessa föreskrifter sägs
              det att man inte erbjuder fosterdiagnostik i syfte att göra könsbestämningar
              av foster. Men det sägs också att om ett fosters kön framgår vid
              en undersökning får uppgiften lämnas ut enbart om den gravida
              kvinnan begär det. Detta är i samstämmighet med svensk lagstiftning
              i övrigt, nämligen att sjukvården ska informera patienten, den
              enskilda personen, om den kunskap som man har om patientens situation.
              Så har vi det över lag, och det ska naturligtvis gälla även på
              detta område. Men det som är ett viktigt besked är att man inte
              gör undersökningar som enbart syftar till att fastställa kön på
              foster. Detta är en viktig markering i form av de nya föreskrifter
              och allmänna råd som kommer att träda i kraft den 1 februari 2013.
            </seg>
            <seg n="3e71c7e5">
              Den andra frågan rör vad vi gör för att vi inte ska försvåra
              för andra länder att följa resolutionen. Jag redogjorde i mitt
              svar för att det under 2009, som vi har den mest aktuella statistiken
              för, handlade om åtta kvinnor som gjorde abort efter utgången
              av vecka tolv. Vi vet inte nationaliteten på dessa kvinnor. Vi
              vet bara att det är nordiska kvinnor.
            </seg>
            <seg n="ddabdfd8">
              Denna diskussion kom upp med stora rubriker strax före årsskiftet,
              tror jag. Intrycket gavs att danska kvinnor vällde in över landets
              gränser för att göra abort. Men det är helt enkelt inte korrekt.
              Diskussionen måste utgå från en faktagrund och inget annat.
            </seg>
          </u>
          <note type="speaker" n="124e162a">
            Anf. 5 JULIA KRONLID (SD):
          </note>
          <u who="Q4959972" xml:id="i-983ffa969c264702-1" n="9ba44b39">
            <seg n="14190019">
              Fru talman! Jag ska börja med att ge lite respons på inlägget
              från Finn Bengtsson. Vi har aldrig ifrågasatt Europarådets verksamhet.
              Europarådet är någonting annat än EU. Det är EU som vi är tydligt
              kritiska till.
            </seg>
            <seg n="cf368342">
              Jag kan hålla med om det som både Finn Bengtsson och socialminister
              Göran Hägglund framhåller, nämligen att problemet är mycket oroande
              och mycket stort i andra länder. Det har jag också framfört i
              utrikespolitiska debatter. Men det är inte det som vi diskuterar
              i dag. Nu handlar det mer om vad Sverige gör för att leva upp
              till resolutionen eftersom resolutionen riktar sig även till Sverige.
            </seg>
            <seg n="901e907e">
              När det gäller frågan från Finn Bengtsson om hur vi ser på svensk
              abortlagstiftning: Ja, vi i Sverigedemokraterna har varit tydliga
              med att vi vill sänka gränsen för fri abort från vecka 18 till
              vecka 12, av flera olika skäl. Det har vi också motionerat om,
              och vi har debatterat det i kammaren. Det är alltså ingenting
              vi hymlar om, och det finns möjlighet att följa det i andra sammanhang.
              Jag vill inte gå djupare in på detta i dag, men just könsselektiva
              aborter kan vara ett skäl till att vi vill göra detta.
            </seg>
            <seg n="1d1ee50d">
              Som tidigare nämnts i denna debatt och som jag tar upp i interpellationen
              är det enligt svensk abortlagstiftning möjligt för kvinnor från
              andra länder att komma till Sverige och få tillgång till laglig
              abort. Det har föranlett till exempel det som framkommit i medierna,
              det vill säga att danska kvinnor har sökt sig till Sverige för
              att genomföra könsselektiva aborter. Enligt socialministerns svar
              rör det sig inte om så många fall där kvinnor i Norden har sökt
              sig till Sverige för att genomföra en abort. Detta må vara riktigt,
              men fenomenet i sig har oavsett antal ändå väckt starka reaktioner
              i Danmark.
            </seg>
            <seg n="3ef5c146">
              Robert Kinnerfeldt som arbetar på den privata ultraljudskliniken
              Lille Københavner sade till Sveriges Radio efter att han fick
              reda på att ett par som undersökt sig där sedan hade åkt på abortresa
              till Sverige att det tog dem väldigt hårt. Det tog flera månader
              att komma över. Mina frågor är: Är socialministerns enda svar
              till Danmark att det inte rör sig om så många fall och att det
              därför inte är ett problem? Eller är det så att socialministern
              över huvud taget inte anser att det är ett problem att personer
              från andra länder kan åka till Sverige och genomföra könsselektiva
              aborter som inte är lagliga i deras land?
            </seg>
            <seg n="5df41021">
              Samme Robert Kinnerfeldt tror att detta fenomen kommer att öka,
              och man har på denna klinik till och med ändrat sina rutiner vad
              gäller information om kön just för att möjligheten att åka till
              Sverige finns. Om denna analys skulle stämma och fenomenet skulle
              öka, kan vi då förvänta oss en reaktion från vår socialminister?
              Jag önskar ett mer utförligt svar om vad vår socialminister anser
              om detta än att det inte är så vanligt. Kan socialministern instämma
              i att det är problematiskt att oavsett vilka åtgärder andra länder
              vidtar för att motverka könsselektiva aborter, i enlighet med
              resolution 1829, kan dessa åtgärder undermineras av att möjligheten
              att åka till Europas särfall Sverige finns?
            </seg>
            <seg n="5664b845">
              Som tidigare nämnts har socialministern även fått frågan om åtgärder
              mot könsselektiva aborter i nättidningen Liv och Rätt. Vad gäller
              ministerns svar där finns det några konkreta frågor där det inte
              fanns någon uppgift om åtgärder från regeringen. Jag skulle vilja
              fråga socialministern om det i dag har vidtagits någon åtgärd
              på dessa områden.
            </seg>
            <seg n="cf35adb9">
              En uppmaning från Europarådet var att författa nationella riktlinjer
              för hur medicinsk personal ska arbeta för att motverka könsselektiva
              aborter. Avser Göran Hägglund att vidta några åtgärder på detta
              område?
            </seg>
            <seg n="4d2f73a7">
              En annan fråga var att undersöka orsakerna till könsselektiva
              aborter. Där gavs svaret att ingen åtgärd har vidtagits från regeringens
              sida. Är det Göran Hägglunds avsikt att någon sådan åtgärd ska
              vidtas eller inte? Om inte varför? Anser inte socialministern
              att det är viktigt också med förebyggande arbete på detta område,
              innan problemet blir vanligt förekommande?
            </seg>
          </u>
          <note type="speaker" n="88a91c1a">
            Anf. 6 FINN BENGTSSON (M):
          </note>
          <u who="Q5570168" xml:id="i-ee38d59c6040a8bf-1" n="013663f5">
            <seg n="167418e7">
              Fru talman! Om vi först tittar på fakta i ett så här viktigt
              mål kan man till exempel läsa den engelska läkartidningen The
              Lancet. Där har man rapporterat att någonstans mellan fyra och
              tolv miljoner flickor sannolikt har aborterats medvetet enbart
              i Indien de senaste 30 åren. Där har vi ett riktigt problem. Problemet
              ligger i den delen av världen.
            </seg>
            <seg n="47b430a3">
              Om man konstaterar att detta på delar av promillenivå är teoretiskt
              möjligt i Sverige är det väldigt konstigt att rikta in frågeställningen
              på den svenska abortlagstiftningen med mindre än att man reser
              hela abortlagstiftningen till diskussion. Det är tydligt och välgörande
              att Julia Kronlid för våra medborgare lyfter fram frågan att man
              sannolikt vill åtgärda den svenska abortlagstiftningen i mer än
              denna annars viktiga fråga om könsselektiva aborter, som är förfärlig.
            </seg>
            <seg n="3412770d">
              Man kan också fundera lite grann på det socialministern sade
              i sitt förra inlägg, nämligen hur man vill lagreglera detta och
              hur komplicerat resonemanget kring Sverigedemokraternas förslag
              då kan bli i en medicinsk lagstiftning. Det handlar alltså om
              att man ska kunna få fram viss information och att man inom medicin
              inte alls behöver delge all information till patienterna men om
              patienten eller den som äger provet ställer frågan kan vi enligt
              hur jag ser det av rättssäkerhetsskäl över huvud taget inte neka
              att lämna sådan information. Om nu Sverigedemokraterna gör ett
              stort nummer av att vara ett parti som förespråkar rättssäkerhet
              är man svaret skyldig, då man här vill gå in och göra en rättsosäker
              lagstiftning på hälso- och sjukvårdsområdet. Det strider mot alla
              tänkbara principer.
            </seg>
            <seg n="b7fdfbb2">
              Till sist är det nog så att Europarådet med en stark europeisk
              union är det bästa sättet på vilket vi kan påverka dessa länder
              när det gäller det oskick med könsselektiva aborter som sannolikt
              sker där borta. Därför är det svagt av Sverigedemokraterna att
              inte stå upp för ett enat EU.
            </seg>
          </u>
          <note type="speaker" n="50e9d259">
            Anf. 7 Socialminister GÖRAN HÄGGLUND (KD):
          </note>
          <u who="Q918261" xml:id="i-d26db8eb7c7560c9-2" n="115ec45d">
            <seg n="ec9e6213">
              Fru talman! Julia Kronlid ställer några konkreta frågor där en
              handlar om riktlinjer för medicinsk personal. Jag har i mitt svar
              redogjort för att föreskrifter och allmänna råd för vården om
              hur denna fråga ska hanteras träder i kraft den 1 februari. Det
              innehåller alltså regeln om att fosterdiagnostik inte får erbjudas
              i syfte att göra könsbestämningar av foster om det inte är så
              att det finns en känd ärftlig, könsbunden sjukdom hos en av föräldrarna.
              Är det så att man ändå får fostrets kön klart för sig får man
              lämna ut informationen om den gravida kvinnan begär det; man hemlighåller
              inte informationen. Det är alltså svaret på den frågan.
            </seg>
            <seg n="1347be54">
              När det gäller frågan om förhållandet till Danmark kan jag försäkra
              att förhållandet till Danmark är gott. Vi har den lagstiftning
              vi har i Sverige efter långvarig debatt och stor diskussion om
              hur den ska vara. Uttalanden av enskilda danska läkare som tror
              att resor till Sverige kanske ska öka är inte det skarpaste av
              underlag för att fatta beslut om saker och ting. Här får vi följa
              utvecklingen. Jag har redovisat de siffror som finns, och de säger
              just det jag sade: Det fanns åtta kvinnor från något nordiskt
              land som genomgick en abort efter den tolfte veckan under 2009.
              Är detta omfattningen även framdeles skulle jag tro att denna
              diskussion inte kommer att ta ytterligare fart.
            </seg>
            <seg n="5834aef5">
              Förebyggande arbete är väldigt viktigt. Den diskussion vi för
              nu och den resolution om könsselektiva aborter som Europarådet
              har framlagt är viktiga. Ytterst handlar det nämligen om människosyn
              är pojkar mer värda än flickor? Det tycker inte vi, utan vi tycker
              att varje barn som kommer till världen är en gåva. Att selektera
              på det viset är inget som ligger i linje med vad vi tycker är
              etiskt acceptabelt.
            </seg>
            <seg n="6f0dd15d">
              Sedan kan man med Julia Kronlids linje fråga sig: Om man sänker
              abortgränsen från den artonde till den tolfte veckan, skulle man
              då eliminera problemet? Skulle det försvinna? Nej, det skulle
              det sannolikt inte. Likafullt kvarstår diskussionen. Har vi, som
              i Sverige, fri abort där man har möjlighet till abort utan att
              ange skäl kan man naturligtvis inte överpröva skälen. Då hamnar
              Sverigedemokraterna i så fall i ett resonemang där man ska försöka
              hitta vissa indikationer för att snäva åt möjligheterna.
            </seg>
            <seg n="e79738e0">
              Jag tror för min del att den framgångsrika vägen för att i stort
              motverka aborter snarare är att undvika oönskade graviditeter.
              Det är där kraften ska sättas in. Det handlar om att medvetandegöra,
              informera och se till att ungdomar har preventivmedel lätt tillgängligt
              samt den kunskap som krävs för att tjejer inte ska bli oönskat
              gravida. Jag tror att det är vägen framåt snarare än lagstiftning,
              vilket jag faktiskt inte tror för något gott med sig i detta sammanhang.
            </seg>
          </u>
          <note type="speaker" n="b759bc6f">
            Anf. 8 JULIA KRONLID (SD):
          </note>
          <u who="Q4959972" xml:id="i-983ffa969c264702-2" n="9ba44b39">
            <seg n="467aae47">
              Fru talman! Tack, socialministern, för svar och inlägg i den
              här debatten!
            </seg>
            <seg n="dbccdd03">
              Vad gäller information om kön och frågan från Finn Bengtsson
              och Göran Hägglund menar vi att information såklart bör kunna
              lämnas, men vi tycker att information om kön inte bör lämnas förrän
              efter vecka 22 när abort inte längre är möjlig eller tillåten,
              eller åtminstone inte före vecka 18 fram till vilken det är helt
              fri abort utan att man ska behöva ange några skäl.
            </seg>
            <seg n="86cfc655">
              På vilket sätt kan vi motverka det här fenomenet genom att sänka
              gränsen för fri abort? Ja, det är inte bara på grund av det här
              som vi vill sänka gränsen för fri abort, men en sak som förändras
              är att om man får reda på vilket kön det är efter vecka 12 ska
              man ange ett skäl, och det ska prövas i en nämnd innan man gör
              abort. Då är inte kön ett skäl enligt oss för att göra abort.
              På det viset menar vi att det är lättare att reglera det än när
              abort är helt fri till vecka 18.
            </seg>
            <seg n="7d82e242">
              Återigen förnekar jag inte problemet i andra länder, men det
              är inte det vi debatterar i dag.
            </seg>
            <seg n="cab1fdf2">
              Socialminister Göran Hägglund anför tydligt i sitt svar att han
              inte ser något som tyder på att könsselektiva aborter är vanligt
              förekommande i Sverige. En bekräftelse på detta är att vi inte
              kan se några demografiska skillnader och att det därför inte är
              något stort problem. Jag anser att det är anmärkningsvärt om vår
              socialminister och partiledare för Kristdemokraterna bara vill
              införa åtgärder mot könsselektiva aborter om det gått så långt
              att vi till och med får ont om kvinnor i Sverige. Jag hoppas att
              vi kan ha lagstiftning och restriktioner i Sverige för att förhindra
              och förebygga företeelser som vi anser vara djupt omoraliska,
              etiskt oriktiga eller skapar lidande för människor.
            </seg>
            <seg n="47239296">
              På vilket sätt anser socialministern, vill jag fråga igen, att
              det är att förebygga förekomster om man ska vänta med åtgärder
              tills de blir vanligt förekommande? Jag hoppas att socialministern
              vill ta den här resolutionen på större allvar och vidta fler åtgärder
              än vad som framkommit i dagens debatt.
            </seg>
          </u>
          <note type="speaker" n="36e285e6">
            Anf. 9 Socialminister GÖRAN HÄGGLUND (KD):
          </note>
          <u who="Q918261" xml:id="i-d26db8eb7c7560c9-3" n="115ec45d">
            <seg n="027bf48c">
              Fru talman! Som lagstiftare tycker jag att vi ska lagstifta mot
              det som faktiskt är ett problem och där lagstiftning är det mest
              ändamålsenliga vapnet. I det här sammanhanget kan vi inte identifiera
              det problem som Julia Kronlid gör ett stort nummer av och som
              medierna har redovisat men som det uppenbarligen enligt den statistik
              som vi har fått oss redovisad inte finns täckning för. Vi lagstiftar
              när det är det mest ändamålsenliga; vi lagstiftar när vi ser ett
              problem, men i det här fallet ser vi inte problemet på det viset
              som det framställs.
            </seg>
            <seg n="278c5aec">
              Jag tycker likafullt att den här diskussionen är viktig. Jag
              tror att det är svårt att åtgärda detta med lagstiftning. Jag
              leder ett parti som under många år hade en annan uppfattning än
              den som vi har i dag. Vi har gått ifrån det tänkande som bygger
              på föreställningen att det här är ett problem som väldigt enkelt
              går att lagstifta bort. I stället tror jag att vägen framåt, som
              är mer mödosam och mer besvärlig, handlar om att undvika oönskade
              graviditeter. Det är då vi kan ta steget framåt för att minska
              antalet aborter i Sverige, och vi löser även en del andra problem
              när det gäller till exempel utbredning av könssjukdomar.
            </seg>
            <seg n="6d69e82f">
              Könsselektiva aborter är ett otyg. Vi vill att de ska vara noll.
              Jag tror att de föreskrifter och riktlinjer som Socialstyrelsen
              har beslutat om och som inom kort kommer att träda i kraft kommer
              att vara ett viktigt steg i utvecklingen av arbetet mot könsselektiva
              aborter.
            </seg>
          </u>
          <note n="94717554">
            Överläggningen var härmed avslutad.
          </note>
          <note n="eb856152">
            11 § Bordläggning
          </note>
          <note n="52998729">
            Anmäldes och bordlades
          </note>
          <note n="9bbe5ab3">
            12 § Anmälan om interpellationer
          </note>
          <note n="36d4fb39">
            Anmäldes att följande interpellationer framställts
          </note>
          <note n="b86f0b09">
            den 18 januari
          </note>
          <note n="20c133b7">
            Bodil Ceballos
          </note>
          <note n="26830c61">
            Eva-Lena Jansson
          </note>
          <note n="aca14bd7">
            den 21 januari
          </note>
          <note n="75b1c52f">
            Valter Mutt
          </note>
          <note n="cda961e7">
            Peter Persson
          </note>
          <note n="8de0b70e">
            den 22 januari
          </note>
          <note n="9180481f">
            Berit Högman
          </note>
          <note n="f7fc7eeb">
            Interpellation 2012/13:208 redovisas i bilaga som fogats till
            riksdagens snabbprotokoll tisdagen den 22 januari.
          </note>
          <note n="82e8ea5c">
            Interpellationerna 2012/13:209212 redovisas i bilaga som fogats
            till riksdagens snabbprotokoll tisdagen den 29 januari.
          </note>
          <note n="21a1a172">
            13 § Anmälan om frågor för skriftliga svar
          </note>
          <note n="55deb97e">
            Anmäldes att följande frågor för skriftliga svar framställts
          </note>
          <note n="b86f0b09">
            den 18 januari
          </note>
          <note n="01bb6848">
            Christina Oskarsson
          </note>
          <note n="01bb6848">
            Christina Oskarsson
          </note>
          <note n="c20d98bc">
            Urban Ahlin
          </note>
          <note n="8de0b70e">
            den 22 januari
          </note>
          <note n="4b2dda30">
            Carina Hägg
          </note>
          <note n="c49d3cc8">
            Jan-Olof Larsson
          </note>
          <note n="a7cabc05">
            Eva Olofsson
          </note>
          <note n="d6551db4">
            Frågorna redovisas i bilaga som fogats till riksdagens snabbprotokoll
            tisdagen den 29 januari.
          </note>
          <note n="18858223">
            14 § Anmälan om skriftligt svar på fråga
          </note>
          <note n="fff28bbb">
            Anmäldes att skriftligt svar på följande fråga inkommit
          </note>
          <note n="b86f0b09">
            den 18 januari
          </note>
          <note n="4b2dda30">
            Carina Hägg
          </note>
          <note n="ca2ba05a">
            Svaret redovisas i bilaga som fogats till riksdagens snabbprotokoll
            tisdagen den 29 januari.
          </note>
          <note n="bc982466">
            15 § Kammaren åtskildes kl. 13.33.
          </note>
          <note n="8ee9c99f">
            Förhandlingarna leddes av förste vice talmannen.
          </note>
          <note n="7b932d07">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
