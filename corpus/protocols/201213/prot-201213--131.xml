<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--131</head>
          <docDate when="2013-06-28 00:00:00">2013-06-28 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2012/13:131
          </note>
          <note>
            Fredagen den 28 juni
          </note>
          <note>
            Kl. 09:00 - 09:23
          </note>
          <note>
            1 § Anmälan om återtagande av plats i riksdagen
          </note>
          <note>
            Andre vice talmannen meddelade att Walburga Habsburg Douglas
            (M) skulle återta sin plats i riksdagen från och med den 29 juni,
            varigenom uppdraget som ersättare skulle upphöra för Nils Brown
            (M).
          </note>
          <note>
            2 § Meddelande om nya preliminära hålltider för kammarens sammanträden
            september 2013juni 2014
          </note>
          <note>
            Andre vice talmannen meddelade att ett meddelande om nya preliminära
            hålltider för kammarens sammanträden september 2013juni 2014 delgetts
            riksdagens ledamöter.
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2012/13:494
          </note>
          <note>
            Interpellation 2012/13:494 Behovet av fungerande näringspolitik
          </note>
          <note>
            Interpellationen kommer att besvaras torsdagen den 12 september
            2013.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Fredrik Ahlén
          </note>
          <note>
            Interpellation 2012/13:495
          </note>
          <note>
            Interpellation 2012/13:495 Företagsnedläggningar i Hudiksvall
          </note>
          <note>
            Interpellationen kommer att besvaras torsdagen den 12 september
            2013.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Fredrik Ahlén
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            5 § Svar på interpellation 2012/13:451 om kvinnor och barn i
            rättens gränsland
          </note>
          <note type="speaker">
            Anf. 1 Statsrådet MARIA ARNHOLM (FP):
          </note>
          <note>
            Herr talman! Amineh Kakabaveh har frågat mig hur jag avser att
            gå vidare med betänkandet Kvinnor och barn i rättens gränsland
            (SOU 2012:45). Hon har också frågat mig vilka åtgärder jag avser
            att vidta för att kvinnor inte längre ska riskera att utnyttjas
            på grund av den så kallade tvåårsregeln.
          </note>
          <note>
            För mig som jämställdhetsminister är det självklart att målet
            om att mäns våld mot kvinnor ska upphöra avser alla kvinnor. Det
            gäller oavsett om våldet riktas mot kvinnor med svenskt medborgarskap
            eller mot kvinnor med permanent eller tidsbegränsat uppehållstillstånd.
          </note>
          <note>
            Under den här våren, min första vår som jämställdhetsminister,
            har jag rest runt i landet och besökt kvinnojourer, kommuner,
            polisen och sjukvården. Jag har fått en liten inblick i den verklighet
            som en del av de kvinnor som kommer till Sverige på grund av anknytning
            lever i.
          </note>
          <note>
            Hur mycket resurser vi än satsar i vårt arbete för att mäns våld
            mot kvinnor ska upphöra hjälper det inte om inte våra olika myndigheter,
            alltifrån polisen till socialtjänsten och sjukvården, kan samverka
            på ett bra sätt. Samordning är en viktig åtgärd, kanske den allra
            viktigaste, för att undvika dubbelarbete och för att ingen ska
            falla mellan stolarna.
          </note>
          <note>
            Regeringens särskilda samordnare för våld i nära relationer,
            Carin Götblad, har i uppdrag att lämna förslag på hur insatserna
            ska kunna stärkas och samarbetet förbättras.
          </note>
          <note>
            Den 1 maj i år trädde lagen om samhällsorientering för vissa
            nyanlända invandrare (2013:156) i kraft. Den innebär bland annat
            att kvinnor och män som kommer till Sverige på grund av anknytning
            har rätt till samhällsorientering, vilket innebär att kvinnor
            som kommer till Sverige på grund av anknytning inte längre kan
            isoleras från sin omgivning och att de får vetskap om vilka rättigheter
            de har.
          </note>
          <note>
            Den 31 maj 2011 tillkallade regeringen en särskild utredare för
            att kartlägga och analysera förekomsten och omfattningen av våld,
            hot och kränkningar som kan drabba utländska kvinnor som har beviljats
            uppehållstillstånd på grund av anknytning till en man bosatt i
            Sverige.
          </note>
          <note>
            Utredningen överlämnade, som Amineh Kakabaveh mycket riktigt
            säger, sitt betänkande Kvinnor och barn i rättens gränsland till
            regeringen i juni 2012. Bland annat föreslås hur arbetet ska samordnas
            nationellt, men det föreslås även hur information kan lämnas till
            kvinnor i berörda länder. I regleringsbrevet för 2013 har regeringen
            också förtydligat att Migrationsverket, genom de svenska utlandsmyndigheterna,
            ska ge sökande av uppehållstillstånd på grund av anknytning tydlig
            information om reglerna med uppskjuten invandringsprövning och
            dess konsekvenser.
          </note>
          <note>
            En kartläggning av tvåårsregelns tillämpning kommer att genomföras
            i syfte att få en mer djupgående juridisk analys. De delar av
            betänkandet som omfattas av direktiven kommer också att remitteras.
          </note>
          <note type="speaker">
            Anf. 2 AMINEH KAKABAVEH (V):
          </note>
          <note>
            Herr talman! Jag vill börja med att tacka statsrådet Maria Arnholm
            för svaret.
          </note>
          <note>
            Det är naturligtvis glädjande och positivt att regeringen lyssnade
            och tog Roks, Sveriges Kvinnolobby och flera undersökningar och
            rapporter på allvar när det gäller frågorna kring fruimport och
            de kränkningar som invandrade kvinnor och barn utsätts för i dag
            genom bristande regelverk inom vårt system och faktiskt också
            bristande genuskompetens. Det gjorde man genom att tillsätta den
            utredning som har nämnts, i syfte att stärka skyddsreglerna för
            kvinnor och barn som kommer till Sverige på grund av anknytning.
            Det har vi i Vänsterpartiet sett fram emot sedan år 2002.
          </note>
          <note>
            När jag läser och hör svaret är min spontana tanke att utredningen
            inte bara handlar om att ge information, även om det är en viktig
            fråga. Jag kommer själv ihåg hur det var många gånger som socialarbetare
            och kvinnorättsaktivist, och många har pekat på regleringsbrev
            till olika ambassader i andra delar av världen. Våra ambassader
            måste få information om de här kvinnorna och hur det är i Sverige.
          </note>
          <note>
            Det är ett steg i rätt riktning. Men frågan är om det räcker
            med information när vi faktiskt har en lagstiftning som tyvärr
            särbehandlar invandrade kvinnor. När bestämmelserna kom år 2000
            fanns det sex punkter som innebar inskränkning av skyddet:
          </note>
          <note>
            När man läser de punkterna undrar man: Hur tänker vi som lagstiftare
            egentligen? Ledamöterna i Sveriges riksdag måste tänka om och
            fundera över hur genuskompetenta de är, när man ser att de här
            sex punkterna tydligt och klart anger: Du som är våldsutsatt det
            handlar om graden av våld, om det är med knuten näve eller öppen
            hand. Men varför ska vi acceptera våld? Det är nolltolerans när
            det gäller svenska kvinnor. Varför ska det inte gälla alla kvinnor?
          </note>
          <note>
            Detta gör många män och kvinnor upprörda. Det är många som möter
            detta. Det upprör många, inte bara därför att det är så kränkande
            utan också därför att det är diskriminerande.
          </note>
          <note>
            Därför tycker jag att det i enlighet med utredaren Eva Erikssons
            förslag borde göras något skyndsamt. Det måste ske något för att
            det här regelverket ska rättas till.
          </note>
          <note type="speaker">
            Anf. 3 Statsrådet MARIA ARNHOLM (FP):
          </note>
          <note>
            Herr talman! Vi har ett regelverk som gör det möjligt att när
            en svensk medborgare träffar en partner att leva tillsammans med,
            en partner som inte är svensk medborgare, då kan den personen
            komma hit på ett enkelt sätt. Det är det vi kallar tvåårsregeln.
            Man får alltså komma hit på ett enkelt sätt och får rätt att vara
            här i två år. Jag tycker i likhet med majoriteten i denna kammare
            att det är en bra idé.
          </note>
          <note>
            Sedan finns det fruktansvärda exempel på hur män misshandlar
            kvinnor också i sådana relationer. Då finns det en undantagsregel
            i 5 kap. 16 § tredje stycket andra punkten. Där sägs det att om
            en relation upphör innan dessa två år har förlöpt på grund av
            att utlänningen eller dennes barn har utsatts för våld kan man
            ändå få uppehållstillstånd.
          </note>
          <note>
            Vi kommer nu inom Regeringskansliet att göra en kartläggning
            av hur denna lagstiftning och denna undantagsregel fungerar. Det
            tycker jag är bra. Det finns nämligen vittnesmål om att det inte
            alltid fungerar som det borde. Det finns också statistik från
            Migrationsverket som visar att av de 89 ärenden som togs upp under
            förra året med hänvisning till denna paragraf var det 53 som godkändes.
            Det betyder att denna reglering fungerar. Det finns det exempel
            på. När det gäller de 25 ärenden som har behandlats hittills i
            år är det 20 som har fått bifall om uppehållstillstånd på denna
            laggrund. Tre har fått tillstånd av andra skäl, och två har avslagits.
          </note>
          <note>
            Det finns alltså ett regelverk som det finns anledning att kartlägga.
            Men vi kan också konstatera att det bitvis fungerar.
          </note>
          <note>
            Amineh Kakabaveh återkommer till bristande genuskompetens, och
            jag tror verkligen att det är en huvudförklaring till att det
            inte fungerar ännu bättre än det gör. Just därför är det så bra
            att alliansregeringen har satsat 1 miljard kronor på detta mål
            att mäns våld mot kvinnor måste upphöra. Det handlar om att långsiktigt
            bygga upp genuskompetens och kompetens om dessa och närbesläktade
            frågor hos polis, hos åklagare, hos sociala myndigheter och hos
            sjukvården och att stötta de kvinnojourer som gör ovärderliga
            insatser i detta arbete.
          </note>
          <note>
            Jag hyser också stora förhoppningar om det arbete som Carin Götblad
            nu gör med sitt samordningsteam, och jag emotser de förslag som
            hon ska komma med för att vi ska kunna förbättra detta arbete
            ytterligare.
          </note>
          <note type="speaker">
            Anf. 4 AMINEH KAKABAVEH (V):
          </note>
          <note>
            Herr talman! Jag tackar statsrådet Maria Arnholm för denna redovisning.
            Det är mycket positivt att denna tillämpningsparagraf finns som
            nu ger kvinnor och barn som är utsatta för våld möjlighet att
            stanna. Det är mycket viktigt med information om vårt rättsväsen,
            polisen, socialtjänsten och sjukvården. Men när det handlar om
            våld vet vi att det är tabu att anmäla. Och det handlar faktiskt
            om de mest utsatta kvinnorna. Jag vet själv att även om man har
            kommit till Sverige och har haft flyktingstatus känner man sig
            alltid i underläge för att man inte kan tillgodose sina behov
            genom att tala. Alla kan inte heller engelska. Men även om man
            kan språket kanske man inte kan berätta. Vi vet också hur det
            är när det gäller normaliseringsprocessen i detta våldsskede.
            Alla kvinnor, oavsett bakgrund, har väldigt svårt att anmäla detta.
          </note>
          <note>
            Men den fråga som under dessa år har upprört så många handlar
            om att det finns bristande insyn hos myndigheterna. Jag har själv
            varit vittne till att en man har hämtat en femte, en åttonde eller
            en nionde fru. Denna lagstiftning gäller kvinnorna men inte männen.
            Männen måste kontrolleras. Tack och lov är det inte alla män som
            misshandlar, och det är inte alla kvinnor som är utsatta. Men
            vi talar om till exempel de 500 fall där det också finns barn
            med, enligt Roks undersökning 2009. Många kvinnor är utsatta,
            och vi talar om dessa 500 eller 600 kvinnor. Det finns säkerligen
            också ett stort mörkertal.
          </note>
          <note>
            Då säger vi: Varför ska dessa män gång på gång kunna hämta en
            ny fru? Det finns ingen kontroll av dessa män. Om en man har utsatt
            någon för detta och det finns små barn med och det har kommit
            till myndigheternas kännedom undgår man detta lätt. Men det finns
            i brottsregistret, och uppgifterna där måste hämtas. Myndigheterna
            måste vara mycket genusmedvetna. Det är detta det handlar om.
          </note>
          <note>
            Jag är själv socialarbetare och vet att vår utbildning inte är
            så genusorienterad, men det behövs och måste utökas.
          </note>
          <note>
            Det är mycket bra att Carin Götblad gör detta och att regeringen
            satsar. Men det räcker inte bara med information. Man måste göra
            saker. Man måste också tillämpa lagen på lika villkor när det
            gäller majoriteten av kvinnorna och även när det gäller de andra
            kvinnorna. Invandrade kvinnor har särskilda behov av bemötande
            och skydd. Man kan inte säga: Du blev slagen och gick tillbaka
            till din man. Trovärdigheten hos dig minskar på grund av detta.
          </note>
          <note>
            Vi vet att det inte är så lätt för dessa kvinnor som är ekonomiskt
            beroende av sin man. De kanske inte kan språket och har inga nätverk.
            Detta är också tabubelagt i hela Mellanöstern, som jag kommer
            från, och egentligen i hela världen. Våld är tabu, och kvinnan
            ska hålla tyst om detta.
          </note>
          <note>
            Vad ska myndigheterna åstadkomma genom bara information? Det
            måste också vara fokus på de män som uppför sig på detta kränkande
            sätt, och de måste kunna kontrolleras.
          </note>
          <note type="speaker">
            Anf. 5 Statsrådet MARIA ARNHOLM (FP):
          </note>
          <note>
            Herr talman! Jag och Amineh Kakabaveh har en gemensam ilska och
            frustration över att mäns våld mot kvinnor får fortgå. Vi regeringen
            och alla partier i denna kammare har tillsammans ställt oss bakom
            fyra mål för jämställdhetspolitiken i vårt land. Det handlar om
            ekonomisk rättvisa och makträttvisa och om det obetalda arbetet
            och hur det ska fördelas, där vi har mål att sträva efter. Sedan
            har vi ett fjärde mål som är ett imperativ: Mäns våld mot kvinnor
            måste upphöra! Det gäller kvinnor som lever i och är födda i Sverige.
            Det gäller kvinnor som har permanent eller tillfälligt uppehållstillstånd
            här.
          </note>
          <note>
            Det är lätt att bli förtvivlad när man besöker kvinnojourer runt
            om i Sverige och får höra deras berättelser om enskilda män som
            överutnyttjar ett system och en lagstiftning som finns till för
            att många människor ska kunna träffas och leva tillsammans i kärlek.
          </note>
          <note>
            Det räcker inte med information, säger Amineh Kakabaveh. Det
            är klart att det inte räcker med information, och det är därför
            som det är bra att vi har ett tydligt regelverk. Men man ska inte
            heller underskatta information, både till dem som möter dessa
            kvinnor i olika sammanhang hos polisen, i sjukvården, i socialtjänsten
            och till de kvinnor som kanske är på väg hit eller som har kommit
            hit, vilket kanske är ännu viktigare, och som ska känna till de
            rättigheter som de har.
          </note>
          <note>
            Eva Eriksson lämnar en rad intressanta och viktiga förslag i
            denna del som vi nu kommer att remittera. Det som inte redan har
            trätt i kraft ska vi nu arbeta vidare med. Jag tror att detta
            arbete tillsammans med Carin Götblads arbete, de resurser som
            regeringen har satsat på detta och en kartläggning av undantag
            från tvåårsregeln kommer att fortsätta föra detta arbete framåt.
          </note>
          <note type="speaker">
            Anf. 6 AMINEH KAKABAVEH (V):
          </note>
          <note>
            Herr talman! Det är glädjande att man har tagit dessa farhågor
            på allvar och att man nu vill göra något. Men det har gått lite
            mer än sex månader innan denna utredning har kommit. Utredaren
            Eva Eriksson är mycket tydlig med sitt budskap, även om själva
            utredningen inte handlade om att ta bort tvåårsregeln, att detta
            är mycket kränkande och diskriminerande och att man därför måste
            utreda frågan vidare.
          </note>
          <note>
            Det finns en rad väldigt bra förslag på ändringar. Det är bra
            att man har tagit ett steg framåt och att kvinnor och barn som
            det har kommit till myndigheternas kännedom är våldsutsatta har
            fått uppehållstillstånd statsrådet har räknat upp ett antal kvinnor.
            Vi måste dock se till att flertalet ska kunna få stanna.
          </note>
          <note>
            Vi vet nämligen att kvinnorna hellre väljer att en man i Sverige
            slår dem än att de i sitt samhälle är utsatta av sin egen familj,
            hela samhället och till och med regeringar. I Iran, Saudiarabien,
            Afghanistan, Pakistan och flera andra länder i Mellanöstern och
            världen diskriminerar även systemet kvinnor. När de kommer hit
            ska vi inte ha ett system som också gör det på samma sätt men
            ändå grövre, eftersom alla i Sverige är lika inför lagen.
          </note>
          <note>
            Jag hoppas verkligen att statsrådet Maria Arnholm gör något för
            att utredningen och betänkandet ska komma att användas och för
            att åtgärdsförslagen så fort som möjligt ska komma till riksdagen,
            så att vi kan bestämma att dessa kvinnor ska få samma rättigheter
            och möjligheter.
          </note>
          <note>
            Jag tackar för mig och önskar en trevlig sommar!
          </note>
          <note type="speaker">
            Anf. 7 Statsrådet MARIA ARNHOLM (FP):
          </note>
          <note>
            Herr talman! Jag vill tacka för en viktig debatt i ett viktigt
            ämne som jag tror att vi kommer att fortsätta att diskutera. Vi
            har en väldigt gemensam ilska i botten vi slår fast att mäns våld
            mot kvinnor måste upphöra.
          </note>
          <note>
            Jag vill försvara och stå fast vid att tvåårsregeln är en bra
            del i den svenska lagstiftningen. Jag tycker att det är viktigt
            att den inte får ett omänskligt ansikte för att den missbrukas
            av ett fåtal brutala män. Därför är det viktigt att den undantagsregel
            som finns fungerar på ett bra sätt, och det ska kartläggas. I
            övrigt kommer de förslag Eva Eriksson var satt att titta på och
            utreda nu att remitteras och diskuteras vidare.
          </note>
          <note>
            Avslutningsvis vill jag när det gäller mäns våld mot kvinnor
            och när det gäller våld också påpeka att det enligt brottsbalken
            är förbjudet att använda våld. Därför ska vi inte glömma bort
            att även den lagstiftningen ska finnas och tillämpas där. Ibland
            skymmer vi nästan sikten när vi diskuterar undantagsregeln, men
            kom ihåg att det alltid är förbjudet och alltid är ett lagbrott
            som vi alltid ska lagföra. Där behöver vi bli ännu bättre på att
            samordna alla insatser vi i samhället tillsammans gör för att
            mäns våld mot kvinnor ska upphöra.
          </note>
          <note>
            Jag tackar för diskussionen och för en härlig vår i kammaren.
            Jag önskar såväl Amineh Kakabaveh som talmannen och alla andra
            här en trevlig, skön och lång semester! Vi ses till hösten igen.
          </note>
          <note>
            Överläggningen var härmed avslutad.
          </note>
          <note>
            6 § Anmälan om fråga för skriftligt svar
          </note>
          <note>
            Anmäldes att följande fråga för skriftligt svar framställts
          </note>
          <note>
            den 28 juni
          </note>
          <note>
            Peter Persson
          </note>
          <note>
            Frågan redovisas i bilaga som fogats till riksdagens snabbprotokoll
            tisdagen den 17 september.
          </note>
          <note>
            7 § Kammaren åtskildes kl. 9.23.
          </note>
          <note>
            Förhandlingarna leddes av andre vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
