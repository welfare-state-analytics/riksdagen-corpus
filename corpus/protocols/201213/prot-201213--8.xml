<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--8</head>
          <docDate when="2012-10-04 00:00:00">2012-10-04 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2012/13:8
          </note>
          <note>
            Torsdagen den 4 oktober
          </note>
          <note>
            Kl. 14:00 - 15:04
          </note>
          <note>
            1 § Frågestund
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <note>
            Vi börjar nu dagens frågestund. Jag vill hälsa statsråden välkomna.
          </note>
          <note>
            Arbetslösheten bland unga vuxna
          </note>
          <note type="speaker">
            Anf. 2 PIA NILSSON (S):
          </note>
          <note>
            Fru talman! Jag har en fråga till Anders Borg. Drygt 90 000 unga
            vuxna var öppet arbetslösa i fjol, enligt Arbetsförmedlingen.
            Anders Borg utlovade då i budgetdebatten prioriterade satsningar
            på arbetsmarknadspolitiken.
          </note>
          <note>
            Med ett flaggskepp som sänkta arbetsgivaravgifter, sänkt krogmoms
            samt jobb- och utbildningsgaranti skulle det minsann skapas jobb.
            Nu, ett år senare, är 99 000 unga vuxna öppet arbetslösa, det
            vill säga 9 procent fler.
          </note>
          <note>
            Det blev inte fler jobb den här gången heller. Nu tar Anders
            Borg nya tag och lanserar sänkt bolagsskatt som mirakelkuren för
            jobb och sysselsättning.
          </note>
          <note>
            Efter år av misslyckanden med att skapa fler jobb undrar jag
            varför 99 000 unga öppet arbetslösa den här gången ska våga lita
            på regeringen. Vilket stöd har Anders Borg för att sänkt bolagsskatt
            kommer att skapa fler jobb åt unga arbetslösa? När kommer de jobben,
            Anders Borg?
          </note>
          <note type="speaker">
            Anf. 3 Finansminister ANDERS BORG (M):
          </note>
          <note>
            Fru talman! Vi har en väldigt hög ungdomsarbetslöshet i Sverige.
            Den beror på att vi har en arbetsmarknad som ger stora trösklar
            in. Kombinationen arbetsrätt, våra väl utbyggda sociala transfereringssystem
            och mycket höga skatter gör att väldigt många jobb inte kommer
            till. Trösklarna in till jobb blir mycket höga.
          </note>
          <note>
            Det här jobbar regeringen med. Hela vägen har ett grundläggande
            reformarbete från vår sida varit att minska trösklarna in på arbetsmarknaden
            och att bättre rusta unga människor genom en bättre skola och
            genom att ta ned kostnaderna för anställda och förstärka drivkraften
            att vara på arbetsmarknaden. Det visar sig också i den sysselsättningsökning
            vi ser i ungdomsgrupperna sedan 2006. Det är naturligtvis positivt.
          </note>
          <note>
            Sedan har vi ett långvarigt problem, alltsedan mitten av 1990-talet:
            Ungdomsarbetslösheten har legat för högt. Det är alldeles uppenbart
            att vi gemensamt måste ta ansvar för det. I det perspektivet framstår
            oppositionens linje med en skattechock gentemot just ungdomar
            som särskilt märklig och felriktad.
          </note>
          <note type="speaker">
            Anf. 4 PIA NILSSON (S):
          </note>
          <note>
            Fru talman! Jag vill tacka finansministern för svaret. Trösklar
            in, nämner Anders Borg. En sådan tröskel har varit de höga arbetsgivaravgifterna,
            om jag förstår regeringen rätt. Ni har sänkt dem i flera steg.
            Nu är de väl så gott som halverade för unga som är under 26 år.
            Men det har inte hjälpt! Fortfarande är ungdomsarbetslösheten
            väldigt hög. Det är fler unga arbetslösa nu än 2009. Det måste
            väl ändå betraktas som ett misslyckande, Anders Borg!
          </note>
          <note>
            Arbete pågår, säger ministern. Ja, men hur länge då? Hur länge
            ska 99 000 unga arbetslösa behöva vänta på att Anders Borg och
            hans regering arbetat klart?
          </note>
          <note>
            35 000 unga arbetslösa har varit utan jobb i mer än sex månader
            9 procent fler än förra året. Allting pekar åt fel håll. Det måste
            väl Anders Borg ändå tillstå. Antalet avhopp från gymnasiet ökar.
            Kostnaden för socialbidrag, ekonomiskt bistånd, ökar.
          </note>
          <note>
            Allt det här sammantaget måste tyda på ett misslyckande för regeringen.
            Jag drar den slutsatsen. Vilken slutsats drar Anders Borg?
          </note>
          <note type="speaker">
            Anf. 5 Finansminister ANDERS BORG (M):
          </note>
          <note>
            Fru talman! Jag delar inte Pia Nilssons analys, att allting går
            åt fel håll i Sverige. På måndag när jag sätter mig ned med mina
            kolleger i Europa och när jag sedan fortsätter till Japan för
            att tala med kollegerna på IMF-årsmötet tror jag inte riktigt
            att bilden kommer att vara att vi ska diskutera lite om Sverige,
            som har så allvarliga problem och som inte riktigt fungerar och
            där allting går åt fel håll.
          </note>
          <note>
            I stället tror jag att bilden kommer att vara att Europa är i
            en mycket allvarlig kris. Många länder har nu en rekordhög ungdomsarbetslöshet,
            inte minst de länder som körde ned i skuldträsket exempelvis Spanien
            med uppemot hälften av alla unga i arbetslöshet.
          </note>
          <note>
            Låt oss se på alternativen. Socialdemokraterna har en konsumtionsbudget
            där man förstärker bidragen vi ska konsumera oss till tillväxt.
            Vi däremot har en produktionsbudget där sänkt bolagsskatt, infrastruktur
            och annat ska leda till fler jobb i Sverige.
          </note>
          <note>
            Det hela blir så bakvänt i den här diskussionen. Om man konsumerar
            lite mer till exempel därför att barnbidragen höjs och vi sedan
            kommer till detaljhandeln, där 14 miljarder läggs på i form av
            höjda kostnader för unga anställda, är det klart att nettot blir
            en massa uppsägningar. Så, fru talman, det socialdemokratiska
            alternativet leder bara till en högre ungdomsarbetslöshet.
          </note>
          <note>
            Energiförsörjningen i Sverige
          </note>
          <note type="speaker">
            Anf. 6 PER BOLUND (MP):
          </note>
          <note>
            Fru talman! Min fråga riktas till näringsminister Annie Lööf
            och handlar om energiförsörjningen i Sverige.
          </note>
          <note>
            I tisdags publicerades en rapport som visar på stora problem
            och stora brister i Sveriges samtliga kärnkraftsreaktorer. Det
            pekas på allvarliga säkerhetsproblem till exempel på att man ökar
            effekten, vilket spränger gränserna för reaktorernas kapacitet.
            Vidare finns det en bristande säkerhetskultur hos industrin och
            kontrollmyndigheterna.
          </note>
          <note>
            Även Strålskyddsmyndigheten har nyligen publicerat en rapport
            där man visar att en hög arbetsbelastning kan ge ökade säkerhetsrisker
            inom svensk kärnkraft.
          </note>
          <note>
            EU-kommissionen har kommit med en rapport som visar att gjorda
            stresstester förtydligar att bara fyra reaktorer i Europa skulle
            ha mindre än en timme på sig för att återställa säkerhetsfunktionerna
            vid ett elektricitetsbortfall. Forsmark 1 och Forsmark 2 är två
            av dem.
          </note>
          <note>
            Centern har träffat en överenskommelse med regeringen om en utbyggnad
            av kärnkraften som en möjlig väg i framtiden. Den här överenskommelsen
            kommer att få väldigt stor effekt för svensk energi i framtiden.
          </note>
          <note>
            Mot bakgrund av de problem som uppstått vill jag fråga om Annie
            Lööf och Centern har funderat på att ändra uppfattning i frågan
            och på att se över överenskommelsen.
          </note>
          <note type="speaker">
            Anf. 7 Näringsminister ANNIE LÖÖF (C):
          </note>
          <note>
            Fru talman! Frågan om säkerhet är egentligen en fråga för miljöminister
            Lena Ek, som har Strålskyddsmyndigheten under sig. Jag väljer
            dock att svara på Per Bolunds fråga om energiöverenskommelsen.
          </note>
          <note>
            Ja, vi står helt och fullt bakom energiöverenskommelsen, som
            inneburit till exempel att vindkraften har sexdubblats och att
            bioenergin har fördubblats sedan 2006.
          </note>
          <note>
            Det bärande temat i energiöverenskommelsen var att man på marknadsmässiga
            grunder med strikta regelverk fick byta ut i dag befintliga reaktorer
            ett generationsskifte men att vi ägnar de statliga pengarna, forskningen
            och resurserna åt just det gröna och det förnybara. Det är hållbart,
            och det är framtiden.
          </note>
          <note>
            Strålskyddsmyndigheten följer kontinuerligt detta med säkerheten.
            Gjorda stresstester är någonting som vi i regeringen välkomnar.
            Det är klart att våra kärnkraftverk måste hålla absoluta säkerhetskrav.
            Något annat är helt oacceptabelt.
          </note>
          <note type="speaker">
            Anf. 8 PER BOLUND (MP):
          </note>
          <note>
            Fru talman! Det är glädjande att Annie Lööf säger att våra kärnkraftverk
            ska hålla högsta möjliga säkerhetsklass. Men utifrån alla studier
            som nu kommit är det uppenbart att svensk kärnkraft i dag inte
            gör det.
          </note>
          <note>
            Det har även hänt många saker i vår omvärld som vi anser bör
            leda till stor eftertanke när det gäller kärnkraften. Det har
            till exempel varit flera härdsmältor i Fukushima i Japan. Flera
            länder i vår omvärld, till exempel Tyskland och Schweiz, har omprövat
            sin syn på kärnkraften och avvecklar nu och ersätter den med förnybara
            energikällor.
          </note>
          <note>
            Annie Lööf svarade i Valpejl innan hon blev invald i riksdagen
            att hon tyckte att det var en ganska bra idé att bygga ut kärnkraften
            i Sverige. Centerpartiet har uppenbarligen följt den linjen.
          </note>
          <note>
            Mot bakgrund av att det nu varit stora problem med säkerheten
            i kärnkraftverk runt om i vår omvärld och att många länder har
            gjort en omprövning vill jag till Annie Lööf som ledare för Centerpartiet
            ställa frågan: Finns det inte anledning att ompröva principen
            att vi ska bygga ut svensk kärnkraft när vi ser hur andra länder
            drar helt andra slutsatser om säkerhetsläget och kärnkraften globalt?
          </note>
          <note type="speaker">
            Anf. 9 Näringsminister ANNIE LÖÖF (C):
          </note>
          <note>
            Fru talman! Det här är ingen frågestund avseende partiernas partiledare,
            utan det här är ett sätt att kontrollera regeringen. Alliansens
            energiöverenskommelse ligger fast. Mitt svar på Valpejl ligger
            helt i linje med överenskommelsen och är ett helt naturligt svar.
          </note>
          <note>
            Överenskommelsen innebär att vi på lång sikt kommer att minska
            vårt beroende av kärnkraft, i takt med att det gröna och det förnybara
            byggs ut. Precis den vägen har Sverige nu slagit in på. Vi kan
            se det i en hel del statistik när det gäller bioenergi, sol och
            vind. Den vägen fortsätter jag, och den vägen hoppas jag att Sverige
            slår in på.
          </note>
          <note>
            När det gäller säkerheten, som ändå är det bärande temat Centerpartiet
            har under en väldigt lång tid haft en enorm kritik mot just kärnkraftverken
            är det viktigt att vi fortsätter att följa frågan. Det gör miljöminister
            Lena Ek och de myndigheter som har ansvar för detta så att absolut
            högsta säkerhetsklass hålls.
          </note>
          <note>
            Bolagsskatten
          </note>
          <note type="speaker">
            Anf. 10 ANNA KINBERG BATRA (M):
          </note>
          <note>
            Fru talman! Regeringen presenterade nyligen sin sjunde budget,
            och nu har det också presenterats fyra olika budgetmotioner till
            riksdagen. Därför vill jag fråga finansministern om bolagsskatten.
            Även Pia Nilsson tog upp den.
          </note>
          <note>
            Regeringen prioriterar ganska högt i budgeten en sänkning av
            bolagsskatten till en nivå under EU-snittet. Jag vill fråga hur
            man egentligen kopplar det till jobben. Jag vill fylla på från
            Pia Nilssons fråga: Varför är det viktigt med en sänkt bolagsskatt
            för en starkare svensk ekonomi och särskilt med avseende på jobben?
            Vad betyder egentligen just bolagsskattesänkningen för till exempel
            de som nu riskerar att förlora sina jobb efter nedläggningen av
            Volvo Bussar i Säffle?
          </note>
          <note type="speaker">
            Anf. 11 Finansminister ANDERS BORG (M):
          </note>
          <note>
            Fru talman! Sverige står inför en dubbel utmaning. Vi har en
            oro i det gamla Europa, där osäkerhet om offentliga finanser gör
            att konsumtionen är svag, räntorna höga och hushållen försiktiga.
            Sedan har vi en minst lika allvarlig utmaning från det nya Europa
            Polen, Öst- och Centraleuropa i allmänhet men kanske ännu tydligare
            från Asien där produktionskostnaderna är betydligt lägre än i
            Sverige och där det ofta är stora, helt centrala hemmamarknader
            för svenska företag. Vi har över åren sett att mycket produktion
            flyttar ut från Sverige.
          </note>
          <note>
            Vårt enda sätt att skydda produktionen i Sverige är att förstärka
            vår konkurrenskraft i ett besvärligt läge. Vi har bland de starkaste
            offentliga finanserna i Europa, och då är det väldigt rimligt
            att vi i ett sådant läge försöker göra det som är långsiktigt
            rätt. Snarare än att tillfälligt försöka konsumera oss ur ett
            bekymmer tar vi ansvar för Sverige och förbättrar de långsiktiga
            produktionsförutsättningarna. Det är nämligen den enda vägen att
            säkra jobb i Sverige på 10 eller 15 års sikt.
          </note>
          <note type="speaker">
            Anf. 12 ANNA KINBERG BATRA (M):
          </note>
          <note>
            Fru talman! Jag tackar finansministern för svaret.
          </note>
          <note>
            En annan fråga där regeringen har mött viss kritik är hur stort
            det egentliga reformutrymmet för att vidta de åtgärder regeringen
            nu prioriterar är. Det har kommit minst lika många olika besked
            även i denna fråga från åtminstone tre av riksdagens oppositionspartier.
          </note>
          <note>
            Därför vill jag fråga finansministern hur regeringen har bedömt
            att reformutrymmet blir det gäller de närmare 23 miljarder regeringen
            har presenterat och varför regeringen har gjort denna bedömning
            inom ramen för trots allt starka offentliga finanser. Finansministern
            framhöll ju själv hur viktigt det är att hålla statsfinanserna
            i schack. Då är det viktigt att det inte ställs alltför stora
            frågor kring om det också är ansvarsfulla satsningar som nu görs.
          </note>
          <note type="speaker">
            Anf. 13 Finansminister ANDERS BORG (M):
          </note>
          <note>
            Fru talman! Utgångspunkten är naturligtvis att Sverige ska ha
            starka offentliga finanser, av det enkla skälet att osäkerhet
            kring offentliga finanser skapar misstro på marknader som gör
            att hushåll inte konsumerar utan sparar och att företag inte investerar.
          </note>
          <note>
            Sverige har bland de starkaste offentliga finanserna; vi ligger
            långt ifrån alla de gränslinjer som har dragits upp för de europeiska
            länderna. Vi upprätthåller vårt överskottsmål, vilket naturligtvis
            innebär att vi i tider av lite lägre tillväxt ligger något under,
            för att sedan i tider av högre tillväxt ligga något över. Men,
            fru talman, jag delar nog inte riktigt bedömningen att det har
            varit så olika bedömningar. I praktiken har i stället nästan alla
            riksdagspartier landat på ungefär samma reformutrymme. I detta
            sammanhang spelar nämligen inte en tiondel i finansiellt sparande
            någon roll.
          </note>
          <note>
            Jämför vi oss till exempel med det europeiska snittet handlar
            det kanske om 70 eller 80 miljarder i skillnad för Sverige 2013.
            Sverige har alltså utomordentligt starka offentliga finanser.
            Det har varit tydligt att åtminstone Socialdemokraterna och Miljöpartiet
            har delat den bedömningen.
          </note>
          <note>
            Säkerheten vid svenska kärnkraftverk
          </note>
          <note type="speaker">
            Anf. 14 JENS HOLM (V):
          </note>
          <note>
            Fru talman! Jag har en fråga till miljöminister Lena Ek. Jag
            skulle vilja fortsätta på Per Bolunds fråga om säkerheten vid
            svenska kärnkraftverk. Jag tycker nämligen att vi inte riktigt
            fick ett fullödigt svar tidigare.
          </note>
          <note>
            Det är precis som Per Bolund sade att delar av EU:s stresstester
            har läckt ut i europeiska medier. Särskilt Forsmark i Sverige
            pekas ut som ett av kärnkraftverken där det finns stora problem
            att ställa om till en säker verksamhet om det skulle bli ett strömavbrott.
            Det tar upp till en timme att göra denna omställning. Detta riskerar
            att leda till en härdsmälta i reaktorn.
          </note>
          <note>
            Jag vill fråga dig, Lena Ek, om du utifrån detta verkligen kan
            garantera att svenska folket kan känna sig helt säkert med svensk
            kärnkraft i dag.
          </note>
          <note type="speaker">
            Anf. 15 Miljöminister LENA EK (C):
          </note>
          <note>
            Fru talman! Jag tycker nog att det var ett tydligt svar från
            näringsminister Annie Lööf alldeles nyss. Det klargjorde också
            att säkerhetsfrågorna i kärnkraften naturligtvis är prioriterade
            frågor och att anläggningarna ska hålla högsta möjliga standard.
            Så är det.
          </note>
          <note>
            För att garantera detta och för att se till att även myndigheter
            utanför Sverige tittar på våra anläggningar begärde min företrädare
            Andreas Carlgren en utökad kontroll från det internationella atomenergiorganet,
            vilket genomfördes genom att de var närvarande i Sverige och tittade
            på vad som hände.
          </note>
          <note>
            När det gäller stresstesterna, som ju är alldeles nödvändiga
            det är väldigt varierande standard mellan de olika reaktorerna
            i Europa var jag som EU-parlamentariker faktiskt med och bestämde
            att de skulle göras samt omfattningen av dem.
          </note>
          <note type="speaker">
            Anf. 16 JENS HOLM (V):
          </note>
          <note>
            Fru talman! Jag fick inte riktigt svar från miljöministern på
            min fråga, tycker jag. Frågan var om miljöministern kan garantera
            att svenska folket kan känna sig helt tryggt med de svenska reaktorerna.
            Detta är utifrån de nya uppgifter som har kommit fram, där man
            visar att det i Forsmark tar upp till en timme att sätta in ett
            alternativt system ifall det blir strömavbrott.
          </note>
          <note>
            Ofta pekar man på den mänskliga faktorn och att dessa system
            inte ska fallera. Då vill jag bara påminna miljöministern om vad
            som hände vid kärnkraftverket i Ringhals i fjol, då en dammsugare
            kortslöt hela systemet. Det tog flera månader att sanera reaktorn,
            och det kostade 1,8 miljarder kronor. Kärnkraften är väldigt dyr,
            och jag tycker att dessa nya uppgifter visar på att den också
            är väldigt farlig. Kan du verkligen garantera säkerheten, Lena
            Ek?
          </note>
          <note type="speaker">
            Anf. 17 Miljöminister LENA EK (C):
          </note>
          <note>
            Fru talman! Den myndighet som har att hantera säkerheten i de
            svenska kärnkraftverken är Strålsäkerhetsmyndigheten, och den
            har precis genomgått en revision från det internationella atomenergiorganet
            med högsta betyg. De faktorer som har framkommit och ännu inte
            är publika de publiceras dock snart, tror jag om de svenska reaktorerna
            har varit väl kända av Strålsäkerhetsmyndigheten under lång tid.
            Detta har också varit föremål för revision i de olika reaktorerna.
          </note>
          <note>
            Mitt svar på Jens Holms fråga är alltså: Ja, jag har ett stort
            förtroende för Strålsäkerhetsmyndigheten och dess arbete.
          </note>
          <note>
            Kostnaden för invandringen
          </note>
          <note type="speaker">
            Anf. 18 ERIK ALMQVIST (SD):
          </note>
          <note>
            Fru talman! Så här i budgettider blir partiernas olika övergripande
            prioriteringar väldigt uppenbara. Jag har en fråga till finansministern
            om en av regeringens största prioriteringar i denna budget, nämligen
            att slå nya invandringsrekord till en kostnad på gott och väl
            över 100 miljarder kronor.
          </note>
          <note>
            Detta är medel som Sverigedemokraterna hellre hade använt till
            att sänka skattetrycket och stärka välfärden. Så långt är allt
            gott; det ingår i demokratin att vi har olika åsikter och gör
            olika prioriteringar. Sedan har det dock framkommit att finansministern
            och kolleger till finansministern ifrågasätter kostnaden för invandringen.
            Man förnekar att man lägger över 100 miljarder kronor på detta
            under budgetperioden.
          </note>
          <note>
            Min fråga till finansministern är vad han anser att regeringens
            invandringspolitik kostar. Jag antar nämligen att regeringen när
            det gäller stora prioriteringar i den egna politiken räknar på
            vad de får för ekonomiska konsekvenser.
          </note>
          <note type="speaker">
            Anf. 19 Finansminister ANDERS BORG (M):
          </note>
          <note>
            Fru talman! Erik Almqvist har rätt i att det kommer allt fler
            flyktingar till Sverige just nu. Det har ökat kraftigt i år, och
            det beror på att vi ser en pågående konflikt i Syrien. Det är
            alldeles uppenbart för den som följer nyhetsrapporteringen att
            det pågår någonting som är närmast att likna vid ett inbördeskrig,
            eller till och med ett krig mot den egna befolkningen från regeringens
            sida. Det är skakande nyhetsbilder med skjutna människor som ligger
            på trottoarerna.
          </note>
          <note>
            I det läget väljer en del av syrierna att fly till Sverige. Jag
            tycker att det är en del av våra skyldigheter att ha öppna gränser
            i ett sådant läge. Det är inte så att vi på kort sikt dramatiskt
            kan minska kostnaderna för detta utan att frångå olika internationella
            konventioner. Vår bedömning är alltså att man inte snabbt kan
            få ned kostnaderna för flyktinginvandringen.
          </note>
          <note>
            När det gäller de samlade kostnaderna för invandringen är de
            svåra att bedöma och sammanhänger framför allt med hur många vi
            får i arbete. Det mest centrala när det gäller den delen är att
            människor snabbt ska komma i arbete och under lång tid kunna försörja
            sig själva utan att vi har ett alltför stort bidragsberoende.
          </note>
          <note type="speaker">
            Anf. 20 ERIK ALMQVIST (SD):
          </note>
          <note>
            Fru talman! Jag upplever inte riktigt att jag fick svar på min
            fråga. Vad gäller flyktingpolitiken håller jag såklart med om
            att situationen i Syrien är akut, och det är därför som Sverigedemokraterna
            bland annat flerdubblar budgeten till just flyktinghjälp genom
            FN. UNHCR har efterfrågat miljarder i ytterligare medel. Man hade
            haft möjlighet att hjälpa upp till 2 ½ miljon syrier om man hade
            haft de medlen. Det vill vi tillskjuta. Vi vill till skillnad
            från regeringen höja den ambitionen.
          </note>
          <note>
            Min fråga var vad regeringen har för siffror på den invandringspolitik
            man bedriver, vad den har för nettokonsekvenser för svensk ekonomi.
            Den frågan har jag inte riktigt fått svar på.
          </note>
          <note>
            Vi har räknat på det här, och vi har presenterat våra beräkningar
            år efter år. De ifrågasätts av finansministern och av andra partiföreträdare,
            men vi får aldrig se några siffror som egentligen motsäger våra.
            De enda siffror som vi har att gå på är de som vi har plockat
            fram med hjälp av RUT.
          </note>
          <note>
            Jag undrar nu, i och med att vi går in i ytterligare en omgång
            budgetdebatter inom några veckor, om regeringen kommer att ha
            några egna siffror som belägger den kritik som man framför mot
            våra.
          </note>
          <note type="speaker">
            Anf. 21 Finansminister ANDERS BORG (M):
          </note>
          <note>
            Fru talman! Vi har olika utgångspunkter, Erik Almqvist och jag,
            i den här diskussionen. Vi tycker att vi ska hjälpa syrier i Syrien.
            Nu är inte biståndsministern här. Men jag tror att jag kan gå
            i god för att Sverige kommer att vara ett av de länder som i olika
            FN-organ ställer upp med mest resurser, för så är det nästan alltid
            i de här sammanhangen, eftersom vi är ett av de länder som ger
            mest i bistånd. Men det ändrar inte det faktum att vi också ska
            ta ett ansvar för att människor som är på flykt ska kunna få en
            fristad i Sverige. Då får vi stigande flyktingsiffror. Det går
            inte att komma ifrån. Det är alldeles självklart att vi då också
            får stigande kostnader, därför att mottagning under ett antal
            år kostar pengar.
          </note>
          <note>
            Grundfrågan är hur vi snabbt får in människor i att lära sig
            svenska, att komma in på arbetsmarknaden, inte fastna i bidragsberoende,
            och att få kommunerna att tillsammans med Arbetsförmedlingen hjälpa
            till så att de kommer ut i arbete. Det är där de stora kostnaderna
            ligger.
          </note>
          <note>
            Tyvärr blir Sverigedemokraternas analyser missriktade på den
            punkten, för de ger vid handen att vi snabbt skulle kunna minska
            invandringskostnaden, när vi ändå har väldigt många invandrare
            här. Med den politik som Sverigedemokraterna har skulle de människorna
            stå utanför arbetsmarknaden längre.
          </note>
          <note>
            Marina reservat i Arktis
          </note>
          <note type="speaker">
            Anf. 22 ANITA BRODÉN (FP):
          </note>
          <note>
            Fru talman! Jag har en fråga till miljöminister Lena Ek.
          </note>
          <note>
            För ett par veckor sedan deltog jag i en arktisk parlamentarikerkonferens,
            där resultatet av vår gemensamma resolution blev behov av fler
            bindande avtal, att miljö- och ekosystemen skulle lyftas fram
            och att ursprungsbefolkningens delaktighet skulle öka precis som
            jämställdhetsfrågorna. Däremot lyckades vi inte få gehör för den
            svenska ståndpunkten om inrättandet av marina reservat i områden
            som är speciellt känsliga.
          </note>
          <note>
            Om ett par veckor kommer Nordiska rådet och Nordiska ministerrådet
            att samlas till en session. Min fråga till miljöministern är om
            hon i det sammanhanget vill ta tillfället i akt och samtala med
            sina ministerkolleger om nödvändigheten av att lyfta fram Arktisfrågorna
            och också de specifika frågorna om marina reservat.
          </note>
          <note type="speaker">
            Anf. 23 Miljöminister LENA EK (C):
          </note>
          <note>
            Fru talman! Allra först skulle jag vilja säga att jag verkligen
            uppskattar det arbete som lades ned vid den arktiska parlamentarikerkonferensen.
          </note>
          <note>
            Arktisfrågorna är otroligt viktiga, därför att våra stora klimatsystem
            cirklar runt Arktis, de stora havsströmmarna, vindarna, superströmmarna
            i atmosfären. Men vi ser också Arktis som en mätare på hur vi
            sköter vår miljö. Det är ganska störande att upptäcka att det
            finns flamskyddsmedel i isbjörnsungar. Kemikalien har då färdats
            genom ekosystemen hela vägen dit. Den går alltså i generationer
            och lagras i fettvävnaden hos sådana djur. Det är ett exempel
            på hur viktigt det är att vi är varsamma med Arktis.
          </note>
          <note>
            Jag kommer att ta upp frågan om Arktis på Nordiska rådets sammanträde.
            Vi planerar nu också för Arktiska rådets möte i vår. Sverige är
            just nu ordförandeland, och vi planerar en särskild miljöministerkonferens
            att äga rum under våren.
          </note>
          <note type="speaker">
            Anf. 24 ANITA BRODÉN (FP):
          </note>
          <note>
            Fru talman! Jag tackar för svaret. Det känns mycket positivt
            med engagemanget.
          </note>
          <note>
            Sverige har ett stort ansvar, eftersom vi är ordförandeland i
            Arktiska rådet fram till maj och också är ett arktiskt land, vilket
            inte alla inser. Vi har lite längre fram i tiden ett nytt klimattoppmöte.
            Jag skulle vilja fråga om miljöministern även i det sammanhanget
            vill fortsätta detta arbete. Jag vet att det finns en samverkan
            med bland annat Hillary Clinton om kortlivade gaser som också
            har sin koppling.
          </note>
          <note>
            Jag vill gärna höra något om hur det fortsatta arbetet kommer
            att ske.
          </note>
          <note type="speaker">
            Anf. 25 Miljöminister LENA EK (C):
          </note>
          <note>
            Fru talman! Vi hoppas att Arktiska rådet ska kunna bli en väldigt
            viktig organisation. Det är fortfarande en mycket ny och mycket
            lös sammansättning av länder som har intressen i Arktis. Det finns
            väldigt lite internationella konventioner som rör Arktis.
          </note>
          <note>
            Det vi nu försöker göra under det svenska ordförandeskapet är
            att stabilisera organisationen. Det har bildats ett sekretariat,
            och vi försöker nu föra in vetenskapliga rapporter i diskussionerna.
            Därför har vi sammankallat till ett särskilt miljöministermöte.
            Jag hoppas att vi då ska kunna diskutera både det som kallas för
            resiliens, alltså ekosystemens motståndskraft, en rapport från
            Stockholm Environment Institute, och att vi ska kunna diskutera
            den del av klimatfrågan som handlar om de kortlivade klimatgaserna
            och sot som snabbsmälter isarna men också biodiversitet. På så
            sätt hoppas jag att vi ska kunna bilda en struktur som gör att
            vi får mer stadga i Arktiska rådet.
          </note>
          <note>
            Jag kommer naturligtvis att bevaka de här frågorna vid klimatförhandlingarna
            i december och tackar för frågan.
          </note>
          <note>
            Statens kostnader för arbetslösheten
          </note>
          <note type="speaker">
            Anf. 26 PATRIK BJÖRCK (S):
          </note>
          <note>
            Fru talman! Min fråga går till finansminister Anders Borg. Den
            handlar om statens kostnader för arbetslösheten.
          </note>
          <note>
            Det finns två sätt att minska statens kostnader för arbetslösheten.
            Det ena är att framgångsrikt bekämpa arbetslösheten, och det är
            det som är vår socialdemokratiska modell. Det andra är att vältra
            över statens kostnader på kommuner och arbetslösa, och det är
            det som har varit Anders Borgs modell.
          </note>
          <note>
            I Anders Borgs Sverige drabbas många inte bara av arbetslöshet,
            utan många drabbas också svårt ekonomiskt. Detta är mer och mer
            uppenbart för alla.
          </note>
          <note>
            Hur låg ska ersättningen egentligen bli i arbetslöshetsförsäkringen
            innan Anders Borg är nöjd? Såvitt jag har förstått är det många,
            till och med långt in i regeringskretsar, som börjar misstro Anders
            Borgs politik. Då är frågan: När finns det en möjlighet att hjälpa
            dem som drabbas av arbetslöshet med arbete och också under den
            tid det tar att hitta arbete en möjlighet att försörja sig?
          </note>
          <note type="speaker">
            Anf. 27 Finansminister ANDERS BORG (M):
          </note>
          <note>
            Fru talman! Regeringens prioritering är att öka sysselsättningen,
            det är därför vi har 200 000 fler sysselsatta, och att minska
            utanförskapet. Det är därför vi har 200 000 färre i utanförskap
            än vi hade 2006. Till skillnad från tidigare mandatperioder har
            vi alltså framgångsrikt höjt sysselsättningen i privat sektor.
          </note>
          <note>
            Sedan är vi i en period av långvarig internationell oro. Det
            kanske har gått Socialdemokraterna förbi, men det är alltså en
            mycket svår kris ute i Europa som har föranlett de kanske största
            bekymmer som vi har upplevt sedan depressionen.
          </note>
          <note>
            Då undrar Socialdemokraterna: Hur ska man höja arbetslösheten?
            Då har man själva gett svaret. Man bygger ut bidragssystemen och
            belastar sysselsättningen med högre skatter. Då blir det naturligtvis
            större kostnader för arbetslöshet. Då skulle vi landa i att vi
            kanske tappar 10 00030 000 jobb genom höjda skatter och framför
            allt höjda arbetsgivaravgifter. Sedan kanske vi får en jämviktsarbetslöshet
            som enligt bedömningar från KI, Riksbanken och Finansdepartementet
            ökar med kanske 20 00030 000 personer.
          </note>
          <note>
            Det är klart att det är en politik som ger väldigt mycket sämre
            offentliga finanser.
          </note>
          <note type="speaker">
            Anf. 28 PATRIK BJÖRCK (S):
          </note>
          <note>
            Fru talman! Bekymret när man möts av verkligheten där ute är
            inte att vi inte har några problem med arbetslösheten. I dag möts
            vi nästan dagligen av nyheter om nya varsel och företagsnedläggningar
            på orter, nu senast i Säffle. Då drabbas ju människorna där ute
            både av en bristande arbetsmarknadspolitik när man står inför
            arbetslösheten och svårigheter att försörja sig. Detta är faktiskt
            verkligheten för de människor som jag möter.
          </note>
          <note>
            Jag har varit i Skaraborg, där ett antal fabriker och företag
            har lagts ned på mindre orter och där folk ropar efter en aktiv
            arbetsmarknadspolitik, för man vill inget annat än att arbeta.
            Men under den tid det tar att skaffa sig ett nytt jobb vill man
            också kunna försörja sig och sin familj. Man vill kunna sätta
            fram mat på bordet.
          </note>
          <note>
            Det här är verkliga problem för verkliga människor, och det är
            snart bara Anders Borg som inte ser detta.
          </note>
          <note>
            Hur låg ska arbetslöshetsersättningen bli innan Anders Borg är
            nöjd? Det skulle jag vilja ha svar på.
          </note>
          <note type="speaker">
            Anf. 29 Finansminister ANDERS BORG (M):
          </note>
          <note>
            Fru talman! Patrik Björck tar exemplet att man nu varslat om
            uppsägningar vid Volvos bussfabriker i Säffle med anledning av
            att produktionen koncentreras till fabriken i Polen.
          </note>
          <note>
            Jag förstår att Socialdemokraterna väldigt gärna vill höja a-kasseersättningen,
            men jag tror inte att det kommer att konsumeras fler bussar i
            Sverige om man höjer a-kasseersättningen. Skälet till att det
            är färre bussar som säljs är att vi har en internationell kris.
            Den gör att efterfrågan på bussar går ned. Produktionskostnaderna
            i Polen är lägre. Då väljer Socialdemokraterna att gå på bidragspolitik.
          </note>
          <note>
            Vårt svar är att förbättra produktionsförutsättningarna i Sverige
            så att fler vill producera bussar, lastbilar och annat i Sverige.
            Det är därför vi svarar upp med infrastruktur, forskning och sänkta
            skatter och inte med en skattebörda på 30 miljarder på produktionen.
            Det är helt elementärt att om man dänger på produktionen 30 miljarder
            i skattehöjningar blir det fler som flyttar ut. Då blir det färre
            jobb, minskad sysselsättning och ökad arbetslöshet.
          </note>
          <note>
            Kompletterar man dessutom detta med höjda a-kasseersättningar
            är alla bedömare, Riksbanken, Finansdepartementet och Konjunkturinstitutet,
            eniga om att detta leder till högre arbetslöshet.
          </note>
          <note>
            Botniabanan och kostnaden för ERTMS-systemet
          </note>
          <note type="speaker">
            Anf. 30 EVA SONIDSSON (S):
          </note>
          <note>
            Fru talman! Jag vill ställa min fråga till statsrådet Catharina
            Elmsäter-Svärd. Riksdagen och Trafikverket beslutade att när Botniabanan
            skulle byggas skulle den också utrustas med ett nytt signalsystem,
            ERTMS. Det här satellitstyrda systemet skulle införas i hela Europa
            i framtiden.
          </note>
          <note>
            För Botniabanan har ERTMS-systemet inneburit många och kostsamma
            problem. Det har varit stora störningar i systemet, och utrustningen
            i tågen har utvecklats först efteråt. Norrtåg, som hittills har
            fått stå för denna extrakostnad, anser att staten bör ta sitt
            ansvar och stå för de kostnader som har drabbat landstingens budget
            och skattebetalarna i de fyra nordligaste länen.
          </note>
          <note>
            Kommer staten att ta på sig ansvaret och stå för denna extra
            kostnad?
          </note>
          <note type="speaker">
            Anf. 31 Statsrådet CATHARINA ELMSÄTER-SVÄRD (M):
          </note>
          <note>
            Fru talman! Det är fantastiskt att se drivkraften i att veta
            att nya signalsystem ökar kapaciteten på våra järnvägar. De ska
            också vara med och bidra till ökad säkerhet. Den långsiktiga tanken
            med just detta signalsystem är att det ska vara likadant över
            hela Europa för att knyta ihop hela Europa och för att det ska
            vara lättare att anskaffa fordon. Helst ska tekniken fungera mellan
            spåren, infrastrukturen och fordonen, och helst ska det vara kompatibelt
            oavsett vem som kör.
          </note>
          <note>
            Sverige är först ut i mycket, och här har det inte riktigt fungerat.
            Den avtalsform som har gällt är mellan Trafikverket och Norrtåg
            i Botniabaneavtalet. Här pågår diskussioner just nu, och i den
            delen är inte staten med som ansvarig på det sätt som Eva Sonidsson
            efterfrågar.
          </note>
          <note type="speaker">
            Anf. 32 EVA SONIDSSON (S):
          </note>
          <note>
            Fru talman! Jag tackar statsrådet för svaret. I detta fall är
            det Norrland som står för denna så kallade tekniska utveckling.
            Det är dock inte landstingen som har hittat på detta system, utan
            Botniabanan har fått agera som en försökskanin för att testa det
            nya systemet. Då borde rimligtvis Trafikverket, som har krävt
            införandet av det nya signalsystemet, stå för kostnaden för detta
            nya system. Norrlands län borde inte behöva ta det finansiella
            ansvaret för utvecklingskostnaderna för det nationella utvecklingsprojekt
            som ERTMS-systemet är. Tycker statsrådet att det är rimligt att
            vi ensamma ska ta den kostnaden?
          </note>
          <note type="speaker">
            Anf. 33 Statsrådet CATHARINA ELMSÄTER-SVÄRD (M):
          </note>
          <note>
            Fru talman! Jag tror att vi ska dela upp diskussionen i två delar.
            För det första är det inte staten som har gjort upphandlingen
            av inköpet av de nya tågen. Det är det bolag som landstingen i
            Norrlandslänen har gjort i samband med Norrtåg. Man har valt att
            göra det på ett slags löpande räkning och har fått kostnader som
            vida överstigit det man kanske tänkt sig från början.
          </note>
          <note>
            Den andra delen, som är nog så viktig och som kanske har kommit
            ur Norrtågs situation, har lett till att jag, Trafikverket, alla
            tågoperatörer och företag som Alstom och Bombardier, som är med
            och tillverkar detta, ska sätta oss tillsammans under hösten för
            att se hur och på vilket sätt vi bäst kan implementera ERTMS,
            för vi kommer att behöva fortsätta göra det i Sverige. Vi ska
            titta på hur vi ska förhålla oss till lagstiftning som kommer
            så att vi inte ligger före och inte kan jacka i när nästa modell
            av ERTMS signalsystem kommer. Vi ska också ta upp frågan om finansieringen
            framöver.
          </note>
          <note>
            Industrinedläggningar på mindre orter
          </note>
          <note>
            Anf. 34 ULRIKA CARLSSON i Skövde (C):
          </note>
          <note>
            Fru talman! Jag vill ställa min fråga till näringsminister Annie
            Lööf. Jag kommer från Västsverige, och vi har under de senaste
            månaderna på olika sätt drabbats av nedläggningar inom träindustrin,
            och jag tänker speciellt på träindustrin i Tibro. Det finns också
            hot mot busstillverkningen i Säffle. Enskilda människor drabbas
            på olika sätt men också orterna där dessa företag ligger och bygderna
            däromkring. Det finns också ett hot mot servicen i många delar
            av Småortssverige i dag.
          </note>
          <note>
            Det ligger också en stor utmaning i att se på den kompetens som
            människor har och kan behöva för att få nya chanser på arbetsmarknaden.
            De kompetensplattformar som just nu byggs upp på olika ställen
            runt om i Sverige är i behov av ytterligare förstärkning.
          </note>
          <note>
            Vi står inför stora utmaningar. Det handlar om grön omställning,
            att ge unga människor chans till jobb och utbildning och att skapa
            långsiktiga möjligheter för en hållbar utveckling.
          </note>
          <note>
            Hur ser näringsministern på dessa utmaningar, och vad säger näringsministern
            till människorna på de orter som drabbas av problem av olika slag?
          </note>
          <note type="speaker">
            Anf. 35 Näringsminister ANNIE LÖÖF (C):
          </note>
          <note>
            Fru talman! Jag brukar säga att summan av Sveriges tillväxt är
            beroende av den utvecklingskraft och attraktivitet som finns i
            alla delar av Sverige. Därför är det ofantligt viktigt att inte
            bara ha goda näringslivsvillkor utan också goda boende- och livsmiljöer
            för att skapa attraktivitet oavsett var man bor i landet.
          </note>
          <note>
            Regeringen aviserar därför i budgeten bland annat en översyn
            av de nya strandskyddsreglerna. Vi lägger extra pengar på bredband
            och den digitala infrastrukturen med en bredbandsmiljard över
            tre år, 20122014.
          </note>
          <note>
            Utöver det sänker vi kostnaderna för de företag som verkar runt
            om i landet med totalt 30 miljarder. Här vill oppositionen öka
            kostnaderna.
          </note>
          <note>
            Det är helt rätt att tänka på infrastruktur i hela landet, digital,
            järnväg och vanliga vägar, förutsättning för jobb och utveckling
            men också attraktiva livs- och boendemiljöer med bland annat service.
            Vi lägger därför 145 miljoner 20092014 på just service i gles-
            och landsbygd.
          </note>
          <note>
            Anf. 36 ULRIKA CARLSSON i Skövde (C):
          </note>
          <note>
            Fru talman! Jag tackar ministern för svaret. Det finns bilder
            av en fantastisk utvecklingsmöjlighet, men det finns också bilder
            av stora problemområden med stora utmaningar. Hur ser ministern
            på möjligheten att göra människor mer delaktiga i den gröna omställningen?
            Vad finns det för möjligheter att ytterligare öka entreprenörskapet
            och utvecklingskraften? På vilket sätt kan också unga människor
            få en möjlighet att på olika sätt bidra med sin utvecklingskraft
            och sina tankar inför framtiden?
          </note>
          <note type="speaker">
            Anf. 37 Näringsminister ANNIE LÖÖF (C):
          </note>
          <note>
            Fru talman! Sänkta kostnader för att ha unga anställda är helt
            avgörande för att de unga runt om i landet ska kunna behålla jobbet
            på kaféet eller på Ica. Därför behåller vi halverade arbetsgivaravgifter
            för just unga och en halverad restaurangmoms som är viktig för
            besöksnäringen runt om, till exempel.
          </note>
          <note>
            Det är också viktigt att öka delaktigheten bland regionala och
            lokala beslutsfattare. Därför håller Näringsdepartementet i trådarna
            vad gäller regionala kompetensplattformar, för det är där man
            utvecklar behovet av lokala och regionala utbildningsinsatser.
          </note>
          <note>
            Vi föreslår även ett utökat antal platser på universitet och
            högskolor runt om i landet. Det gäller också på yrkeshögskolan,
            som är viktig för kompetensförsörjningen för små företag i till
            exempel Stockholm, Ludvika och Skövde.
          </note>
          <note>
            Torped 45
          </note>
          <note type="speaker">
            Anf. 38 ANNA-LENA SÖRENSON (S):
          </note>
          <note>
            Fru talman! Min fråga går till försvarsminister Enström. Den
            handlar om anskaffningen av en ny lätt torped, den så kallade
            45:an.
          </note>
          <note>
            Riksdagen har tidigare bemyndigat regeringen att anskaffa just
            en sådan ny lätt torped. Den ska ersätta en äldre modell, och
            den ska bestycka helikoptrar och korvetter för ubåtsbekämpning.
          </note>
          <note>
            Det har visat sig svårt att finna utländska tillverkare av torpeder
            som är anpassade efter svenska kustförhållanden. Försvarets materielverk
            har därför vid två tillfällen ödmjukat sig och hemställt till
            regeringen om att få direktupphandla torpeden hos den svenska
            tillverkaren och därmed frångå regeringens krav på konkurrensutsättning
            enligt materielförsörjningsstrategin. Man har inte fått svar på
            dessa hemställanden.
          </note>
          <note>
            Jag har vid flera tillfällen tagit upp frågan med ministerns
            företrädare och har då fått svaret att frågan är under beredning
            och att en snar lösning är att vänta. Tiden går, och vi har inte
            hört något om någon lösning ännu.
          </note>
          <note>
            Här riskeras inte bara vår förmåga till ubåtsbekämpning, utan
            vi riskerar också att få kraftigt höjda kostnader ju längre tiden
            går. Dessutom riskerar man långsiktigt kompetensförluster på detta
            område, vilket i sin tur kan få ytterligare mycket allvarliga
            konsekvenser för Försvarsmaktens marina förmågor.
          </note>
          <note>
            Vad tänker ministern göra åt detta?
          </note>
          <note type="speaker">
            Anf. 39 Försvarsminister KARIN ENSTRÖM (M):
          </note>
          <note>
            Fru talman! Det materielsystem som Anna-Lena Sörenson nämner
            är en viktig del i vår förmåga. Vi har sedan några år en ändrad
            strategi för materielförsörjning. Det finns en tydlig stege för
            principerna för hur materiel ska anskaffas. Många av er i riksdagen
            vet att det handlar om att i första hand se om man kan utveckla
            befintlig materiel, i andra hand om man kan hitta beprövad materiel.
            Nästa steg är att se om man kan utveckla det tillsammans med någon
            annan, och det sista är att utveckla det själv.
          </note>
          <note>
            När det gäller torpeden bereds frågan fortfarande, så jag har
            tyvärr inte något nytt besked att ge i dag. Det är en viktig fråga,
            och vi hoppas få återkomma om den.
          </note>
          <note type="speaker">
            Anf. 40 ANNA-LENA SÖRENSON (S):
          </note>
          <note>
            Fru talman! Det hade varit bra med ett klargörande i frågan.
            Det är över ett år sedan frågan ställdes, och den är tydligen
            fortfarande under beredning.
          </note>
          <note>
            UV-tekniken är ju en svensk specialitet, och den är viktig i
            det svenska ubåtsförsvaret. Det borde vara en del av den strategi
            som regeringen anmodas av riksdagen att ta fram. Det är en strategi
            som skulle beskriva vilka områden inom försvarsmaterielen som
            skulle undantas från kraven på upphandling och är av särskild
            betydelse för svensk säkerhet. Så har man gjort i andra europeiska
            länder.
          </note>
          <note>
            Försvarsministern kanske kan svara på frågan: När kommer den
            här strategin att presenteras för riksdagen?
          </note>
          <note type="speaker">
            Anf. 41 Försvarsminister KARIN ENSTRÖM (M):
          </note>
          <note>
            Fru talman! Det som frågeställaren nu tar upp handlar ju inte
            om materielförsörjningsstrategi utan om en eventuell försvarsindustristrategi.
            Det finns också en önskan från riksdagen att se över om Sverige
            ska utpeka särskilda nationella säkerhetsintressen som gäller
            just industrifrågor.
          </note>
          <note>
            Det är ganska komplicerat. Det handlar både om vad vi ska prioritera
            och om att vi från Sverige har varit tydliga med att vi vill ha
            en så fri och öppen konkurrens som möjligt även på detta område.
            Den inre marknaden är fortfarande inte fullt utbyggd när det gäller
            försvarsmateriel. Däremot har vi tyckt att det både för det svenska
            försvaret och det industribaserade Sverige är en fördel om vi
            har så fri konkurrens som möjligt.
          </note>
          <note>
            Vi är medvetna om att den här frågan diskuteras i Europa. Vi
            funderar över hur vi ska arbeta. Den strategi som frågeställaren
            tar upp är inte på gång.
          </note>
          <note>
            JAS 39 Gripen
          </note>
          <note type="speaker">
            Anf. 42 PETER RÅDBERG (MP):
          </note>
          <note>
            Fru talman! Jag har också en fråga till försvarsminister Karin
            Enström.
          </note>
          <note>
            Ett av de bärande skälen till att regeringen ville att vi skulle
            anskaffa JAS Gripen var att det säkerhetspolitiska läget, enligt
            regeringen, hade försämrats ganska radikalt med hänvisning till
            Ryssland. Trots detta orosmoment som regeringen pekar på kan regeringen
            tänka sig att avbryta projektet om Schweiz röstar nej i folkomröstningen
            eller om dess parlament röstar nej lite senare.
          </note>
          <note>
            Man kommer också att leasa ut en hel division JAS C/D från 2016.
          </note>
          <note>
            Min fråga till försvarsministern är: Hur går det som regeringen
            nu tänker göra ihop med hotbilden att man måste köpa JAS?
          </note>
          <note type="speaker">
            Anf. 43 Försvarsminister KARIN ENSTRÖM (M):
          </note>
          <note>
            Fru talman! När det gäller frågan om huruvida vi behöver göra
            ett så kallat förmågelyft av det svenska stridsflygssystemet delar
            vi Försvarsmaktens bedömning att nuvarande stridsflygssystem på
            sikt inte kommer att vara operativt relevant. Man gör en bedömning
            av hur närområdet kommer att se ut om tio till tjugo år. Det nuvarande
            systemet är operativt relevant ungefär till 20202030. Därför måste
            vi titta efter en ersättare.
          </note>
          <note>
            Vi delar Försvarsmaktens bedömning att det mest kostnadseffektiva
            alternativet är att fortsätta att utveckla JAS 39 Gripen, och
            att göra det tillsammans med en partner så att vi kan dela på
            kostnaderna för utveckling, anskaffning och drift.
          </note>
          <note>
            Det vi har skrivit i budgeten och försäkrat oss om är att vi,
            om vi inte har en partner senast 2014 det vill säga om Schweiz
            skulle avstå har frihet att avbeställa beställningen.
          </note>
          <note type="speaker">
            Anf. 44 PETER RÅDBERG (MP):
          </note>
          <note>
            Fru talman! Det är ju intressant. Då är det inte det säkerhetspolitiska
            läget som är i fokus. Nu säger försvarsministern att om Schweiz
            säger nej kan vi avbeställa detta. Skälet till att man ville köpa
            JAS Gripen var ju det nya orosmoment som hade uppstått i vårt
            närområde, nämligen Ryssland.
          </note>
          <note>
            Ekvationen går inte ihop. Antingen tycker man att det är så besvärligt
            att Sverige köper detta oavsett vad Schweiz tycker eller så är
            det inte det. Men så säger inte regeringen. Regeringen kan backa.
            Man kan till och med hyra ut en hel division JAS Gripen C/D från
            2016 fram till att Schweiz får sitt JAS E.
          </note>
          <note>
            Det handlar inte längre om att det finns ett orosmoment i vår
            omvärld. Från Miljöpartiets sida ser vi det som att detta är ett
            stort industriprojekt. Det andra skälet som regeringen gav till
            detta var att det skulle skapa rätt mycket jobb. Vi pratar om
            90 miljarder kronor, så jag vill påstå att det är Sveriges dyraste
            arbetsmarknadsprojekt.
          </note>
          <note>
            Min huvudfråga till försvarsministern är fortfarande: Är det
            orosmoment i vår omvärld som är orsaken eller finns det andra
            skäl till att man vill skaffa det här planet?
          </note>
          <note type="speaker">
            Anf. 45 Försvarsminister KARIN ENSTRÖM (M):
          </note>
          <note>
            Fru talman! När det gäller uthyrning av plan är det Schweiz,
            som vi ser som vår framtida partner, som har bett att få hyra
            ett antal C/D-flygplan under en övergångsperiod för att man ska
            vara bättre förberedd att sedan ta emot det nya Gripensystemet.
            Vi har självklart frågat Försvarsmakten om det är möjligt med
            tanke på vår operativa förmåga. Vi har fått svaret att det inte
            kommer att påverka den svenska operativa förmågan. Det handlar
            om ett fåtal plan, drygt tio stycken, under en begränsad tid.
          </note>
          <note>
            Jag håller inte med om Miljöpartiets och Peter Rådbergs beskrivning.
            Vi har försäkrat oss om att ha handlingsfrihet. Både Försvarsmakten
            och riksdagen har sagt att en förutsättning för att gå vidare
            med JAS 39 Gripen är att vi har en partner att dela utvecklings-
            och anskaffningskostnader med. Det ger oss en handlingsfrihet
            att fatta beslut utan att vara bundna till den beställning som
            vi nu gör. Det är bra för oss.
          </note>
          <note>
            Finansieringen av myggbekämpning
          </note>
          <note type="speaker">
            Anf. 46 MIKAEL OSCARSSON (KD):
          </note>
          <note>
            Fru talman! Många medborgare i mitt hemlän och på många andra
            ställen i landet upplever att de blir lämnade i sticket när det
            gäller den aggressiva översvämningsmyggan. Riktvärdena för betydande
            myggproblem är 2 000 myggor per natt i en så kallad myggfälla.
            Vid nedre Dalälven har man fångat upp till 77 000 myggor.
          </note>
          <note>
            I somras fungerade inte bekämpningen tillfredsställande, eftersom
            pengarna var slut. Jag tror att många av de drabbade känner att
            om det hade varit Gamla stan i Stockholm som drabbats hade ljudet
            i statsmakternas skälla varit ett annat.
          </note>
          <note>
            Kommunerna har ett ansvar för myggbekämpningen, men staten har
            hittills varit med och finansierat ungefär hälften. Nu väntar
            de boende på besked.
          </note>
          <note>
            Står miljöministern fast vid att staten ska fortsätta att finansiera
            ungefär hälften? När kan miljöministern i så fall ge besked?
          </note>
          <note type="speaker">
            Anf. 47 Miljöminister LENA EK (C):
          </note>
          <note>
            Fru talman! Det övergripande ansvaret för finansiering till länsstyrelserna
            ligger hos statsrådet Stefan Attefall, så det är lämpligt att
            fråga honom också när det gäller detta.
          </note>
          <note>
            Jag förstår att det är väldigt besvärligt för de människor som
            bor i dessa områden. Med den mängd stickmyggor som ibland har
            uppmätts hade nog människor varit bekymrade och stressade oavsett
            var i Sverige det hade hänt.
          </note>
          <note>
            Ansvaret ligger enligt riksdagsbeslut regionalt och lokalt jag
            tror att Mikael Oscarsson har deltagit i beslutet.
          </note>
          <note>
            För att underlätta kan jag som miljöminister se till att det
            finns ett regelsystem för när man ska kunna bekämpa och för att
            besluten ska kunna tas i tid. De besluten har vi tagit i regeringen.
            Det innebär att hela beslutsgången inför nästa års myggsäsong
            kommer att vara mycket snabbare, smidigare och effektivare och
            framför allt tidigare.
          </note>
          <note type="speaker">
            Anf. 48 MIKAEL OSCARSSON (KD):
          </note>
          <note>
            Fru talman! Stefan Attefall har ju ansvaret för kontakterna med
            länsstyrelserna. Pengarna kommer från en rad olika områden, så
            han fördelar dem. Men de måste komma någonstans ifrån. Fram till
            dags dato har miljöministern, ända sedan Kjell Larssons tid, varit
            den som har tagit hand om alla kontakter och presskonferenser.
            Det borde rimligtvis vara så att det även framgent är miljöministern
            som har huvudansvaret.
          </note>
          <note>
            Detta problem finns företrädesvis vid nedre Dalälven. Men enligt
            forskare som tittar på detta finns det stor risk för att det kommer
            att drabba stora delar av landet. Redan är det stora problem även
            i Deje, Mariestad, Södertälje, Danderyd, Uppsala och Enköping.
            Detta är ett betydande problem som behöver en lösning. Staten
            har tidigare stått för hälften. Nu är frågan: Kan miljöministern
            tänka sig att man även fortsättningsvis kommer att vara med på
            samma sätt?
          </note>
          <note type="speaker">
            Anf. 49 Miljöminister LENA EK (C):
          </note>
          <note>
            Fru talman! Frågan är fortfarande fel ställd. Den övergripande
            finansieringen till länsstyrelsen ligger under statsrådet Stefan
            Attefall. Landsbygdsdepartementet har kortsiktigt hjälpt till
            att få fram pengar och har gjort det på ett förtjänstfullt sätt.
          </note>
          <note>
            Miljödepartementet har ansvar för miljöfrågorna, och där har
            jag försökt att se till att vi har ett vetenskapligt underlag,
            att vi har satt ramar för var, när och hur myggbekämpning ska
            kunna ske och att rapporterna från årets myggsäsong ska kunna
            komma tidigare så att vi också får ett tidigare beslut så att
            vi alltid är ute i tid. Dessa beslut har regelmässigt varit mycket
            sena på våren. Det innebär att bekämpningsåtgärderna inte har
            haft den effekt som man hade velat ha.
          </note>
          <note>
            Vi gör alltså det som vi ska göra på Miljödepartementet, Landsbygdsdepartementet
            bidrar, och finansieringen går under den allmänna länsstyrelsefinansieringen.
          </note>
          <note>
            Den 8 november kommer det att bli ett möte med statssekreterarna
            på dessa tre departement för att vi gemensamt ska kunna se hur
            vi kan underlätta och hjälpa till i denna fråga.
          </note>
          <note>
            Jag vill avslutningsvis säga att det inte är så lätt. Det är
            ett sammansatt problem som handlar om vattenreglering, myggbekämpning
            och betesstrukturen och hur många djur som går omkring i dessa
            olika områden. Vi ska vara uppmärksamma och se till att vi inte
            får en resistens som förvärrar problemen längre fram.
          </note>
          <note>
            Insatser för arbetslösa
          </note>
          <note type="speaker">
            Anf. 50 BERIT HÖGMAN (S):
          </note>
          <note>
            Fru talman! Min fråga går till näringsminister Annie Lööf.
          </note>
          <note>
            I går kom alltså beskedet: 400 jobb försvinner i Säffle när Volvo
            lägger ned sin bussfabrik. I Säffle är ungdomsarbetslösheten 28
            procent, trots jobben på fiket och på Ica. Den totala arbetslösheten
            är 11 procent. Skulle vi överföra detta till den region där vi
            nu befinner oss skulle det handla om 31 000 jobb som försvinner.
            I hela Värmland har det nu försvunnit över 1 000 jobb bara inom
            IF Metalls avtalsområde från juli till oktober. Värst av allt
            är att Värmland inte är ensamt. I exempelvis Kronoberg ligger
            varslen på 650700 personer. Då har vi klart för oss att alla varsel
            inte syns än.
          </note>
          <note>
            Min fråga är: När tänker regeringen och näringsministern på allvar
            ta till vara människors vilja att arbeta?
          </note>
          <note type="speaker">
            Anf. 51 Näringsminister ANNIE LÖÖF (C):
          </note>
          <note>
            Fru talman! Jag tackar Berit Högman för frågan. Varsel och liknande
            är de frågor som jag har hanterat mycket under den senaste tiden.
            Jag känner starkt för de medarbetare som drabbas av dessa oerhört
            tråkiga besked. Ibland jobbar flera familjemedlemmar på samma
            fabrik.
          </note>
          <note>
            Jag har haft tät kontakt med och träffade fysiskt Olof Persson,
            vd på Volvo, i går när det gäller denna fråga. Min statssekreterare
            kommer också inom kort att åka till Säffle. Detta berör Säffle
            hårt, inte minst för att det är en liten kommun.
          </note>
          <note>
            Jag har varit noga med att ha en tät kontakt med kommunledningen
            och med landshövdingen i Värmland. Jag vet att de nu sitter på
            ett samordnande möte för att se vad som kan göras med de statliga
            och regionala tillväxtresurserna och hur Arbetsförmedlingens resurser
            kan användas mer flexibelt, vilket de kan, för att man ska få
            de stödinsatser som behövs när anläggningen eventuellt läggs ned
            vid halvårsskiftet nästa år.
          </note>
          <note type="speaker">
            Anf. 52 BERIT HÖGMAN (S):
          </note>
          <note>
            Fru talman! Under den förra krisen 2009 uppfattade vi att Annie
            Lööfs företrädare inte lyssnade särskilt mycket på vare sig facket,
            kommunalpolitiker eller näringsliv. Då fanns det nämligen mängder
            med idéer som kan sammanfattas i samverkan mellan näringsliv,
            akademi och samhälle.
          </note>
          <note>
            Det är naturligtvis min förhoppning att näringsministern är beredd
            att lära om och lära nytt, att ta till vara de krafter och det
            engagemang som finns hos ungdomar och andra, vilket nämndes här
            tidigare, när det gäller idéer om framtiden och att också se utanför
            stuprören. Den verklighet som Anders Borg beskriver, alltså att
            arbetslösheten inte är ett problem, är inte vår verklighet på
            många platser ute i landet.
          </note>
          <note>
            Jag vill därför understryka vikten av att regeringen tar till
            vara varje människas vilja att arbeta. Finns det andra förslag
            än sänkt bolagsskatt för lånade pengar och sänkt krogmoms, eftersom
            det inte hjälper Säffleborna?
          </note>
          <note type="speaker">
            Anf. 53 Näringsminister ANNIE LÖÖF (C):
          </note>
          <note>
            Fru talman! Det finns i dag stora resurser på Arbetsförmedlingen
            vad gäller arbetsmarknadsinsatser. Regeringen har dessutom lagt
            på extra pengar vad gäller utbildning, både inom det reguljära
            utbildningssystemet, universitet och högskolor, men också inom
            yrkeshögskolor för att ge möjlighet till omställning och att gå
            vidare.
          </note>
          <note>
            Sedan är det naturligtvis kostnadstrycket som avgör om produktionen
            blir kvar i Sverige eller om den flyttar utomlands. Det är det
            tydliga beskedet när jag talar med de företagsledare som väljer
            att göra detta.
          </note>
          <note>
            I detta läge när regeringen sänker bolagsskatten är det klart
            att det påverkar möjligheterna att behålla företag och jobb i
            Sverige. Socialdemokraterna gör tvärtom. De höjer kostnaderna
            med 30 miljarder. Det kommer inte att innebära att Volvo i Braås,
            Volvo i Avesta eller Volvo i Säffle kommer att kunna fortsätta
            sin verksamhet. Det innebär svårigheter.
          </note>
          <note>
            Vi har en aktiv politik för fler jobb inom tjänstesektorn och
            inom industrin. Det är detta fokus som denna regering har.
          </note>
          <note>
            Vargarna i Sverige
          </note>
          <note type="speaker">
            Anf. 54 HELENA LEANDER (MP):
          </note>
          <note>
            Fru talman! Hur många vargar som utgör gynnsam bevarandestatus
            är en knäckfråga, både när det gäller rovdjurspolitiken i stort
            och när det gäller den kritik som EU-kommissionen har riktat mot
            Sverige. Den senaste rovdjursutredningen landade i att det skulle
            vara 450 vargar. Det är ett mindre antal än utredningens internationella
            forskarpanel föreslog, men det tycks ändå ha varit för många för
            regeringen.
          </note>
          <note>
            Nyligen rapporterade nämligen jakttidningar om att Naturvårdsverket
            fått ett nytt uppdrag om att ta fram gynnsam bevarandestatus för
            varg. Men vad detta uppdrag egentligen innebär vad man ska räkna
            på och utifrån vilka kriterier är inte så lätt att få reda på.
            När Världsnaturfonden begärde ut papper fanns det plötsligt inga
            papper. Det är förstås bra att regeringen är sparsam med papper,
            men det finns också en poäng i att man kan följa vilka uppdrag
            som regeringen ger till sina myndigheter och utifrån vilka förutsättningar
            man sedan kan tolka svaren.
          </note>
          <note>
            Jag skulle därför vilja ge miljöministern chans att berätta lite
            mer om vad detta är för uppdrag.
          </note>
          <note type="speaker">
            Anf. 55 Miljöminister LENA EK (C):
          </note>
          <note>
            Fru talman! Det är alltid svårt att kommentera en fråga som bereds
            i Regeringskansliet. Jag kan dra bakgrunden.
          </note>
          <note>
            Först har det fattats ett beslut i Sveriges riksdag som grundar
            sig på tre hörnstenar. Den första handlar om att vi ska ha livskraftiga
            rovdjurspopulationer på deras naturliga utbredningsområden. Den
            andra handlar om att detta ska ske med så stor hänsyn till människor,
            miljö och bygder som möjligt. Den tredje handlar om att det ska
            vara en så lokal beslutandemakt som möjligt över detta.
          </note>
          <note>
            Sedan har Sverige blivit anmält till EU för brott mot art- och
            habitatdirektivet. Den frågan bereds just nu i kommissionen. Vi
            försöker att lägga in det material som kommissionen säger att
            man behöver. Av den anledningen har vi begärt fram rätt mycket
            vetenskapligt underlag. Jag ber att få återkomma i nästa inlägg.
          </note>
          <note type="speaker">
            Anf. 56 HELENA LEANDER (MP):
          </note>
          <note>
            Fru talman! Det är nog inte bakgrunden som är okänd utan mer
            detta uppdrag som svävar lite grann för sig självt, och det var
            det som jag ville ha information om.
          </note>
          <note>
            Det är viktigt för legitimiteten för rovdjurspolitiken att det
            är en demokratisk och transparent process när man tar fram de
            beslutsunderlag som man har. Om man ställer frågor som ingen får
            se är det svårt att sedan veta hur man ska tolka svaret. Tidigare
            gavs ett uppdrag till Naturvårdsverket att ta fram siffror när
            det gäller varg som sedan dömdes ut från forskare för att man
            hade räknat på ett konstigt sätt. Man hade inte alls tagit hänsyn
            till genetiken, trots att det är ett av de verkligt stora problem
            som vi har med den svenska vargstammen. Då blir man lite nervös
            när det kommer så diffusa uppdrag.
          </note>
          <note>
            Jag tycker att det är viktigt att vi har en process där man kan
            skilja på vad som är vetenskap och vad som är politik och där
            olika intressen kan komma till tals. Jag tycker inte att det känns
            bra att man hastar igenom detta på ett lite småsuspekt sätt. Jag
            undrar lite grann över denna brådska. Är det en ny licensjakt
            till vintern som hägrar, eller varför kan man inte göra det ordentligt?
          </note>
          <note type="speaker">
            Anf. 57 Miljöminister LENA EK (C):
          </note>
          <note>
            Fru talman! Jag tror att få svenska medborgare skulle hålla med
            om att det hastats i rovdjurspolitiken när frågan har diskuterats
            i tiotals år.
          </note>
          <note>
            Det vi gjort är att vi har sett till att beställa fram det vetenskapliga
            underlag som förvaltningsplaner enligt regelsystemet ska grundas
            på. Det hoppas jag att också Miljöpartiet tycker är bra.
          </note>
          <note>
            De förvaltningsplaner som ska visa hur vi hanterar olika hotade
            arter i Sverige ska innehålla tre olika nivåer.
          </note>
          <note>
            Den första siffran gäller hur arten i fråga ska överleva, hur
            många djur som behövs för att ha en stam som överlever och oavsett
            allt annat har de mest idealiska förhållandena. Tre forskargrupper
            har kommit fram till siffran 40.
          </note>
          <note>
            Den andra siffran gäller vad som händer givet det genetiska det
            är ju så mycket inavel. Man har kommit fram till siffran 100.
          </note>
          <note>
            Det som nu återstår, det tredje och sista uppdraget, är att fastställa
            gynnsam bevarandestatus, det vill säga: Vad är, givet kalla vintrar
            och alla andra olika utmaningar, den nivå som behövs för att det
            ska vara en livskraftig population i dess naturliga utbredningsområden?
          </note>
          <note>
            Det materialet kommer inom några veckor. Då återkommer jag gärna
            och diskuterar frågan. Det är viktigt att vi diskuterar frågan
            hur vi klarar våra hotade arter och hur människor ska klara sin
            överlevnad på landsbygden utan att känna sig hotade. De här intressena
            måste sammanjämkas på ett bra sätt.
          </note>
          <note type="speaker">
            Anf. 58 FÖRSTE VICE TALMANNEN:
          </note>
          <note>
            Därmed tackar jag deltagande statsråd för dagens frågestund.
          </note>
          <note>
            2 § Val till Nordiska rådets svenska delegation
          </note>
          <note>
            Företogs val av 20 ledamöter i Nordiska rådets svenska delegation.
          </note>
          <note>
            Valberedningen hade enhälligt beslutat om gemensam lista för
            val av ledamöter i Nordiska rådets svenska delegation.
          </note>
          <note>
            Sedan en promemoria innehållande den gemensamma listan delats
            ut och godkänts av kammaren befanns följande personer, vilkas
            namn i här angiven ordning upptagits på listan, valda till ledamöter
            i Nordiska rådets svenska delegation för riksmötet 2012/13:
          </note>
          <note>
            Företogs val av 20 suppleanter i Nordiska rådets svenska delegation.
          </note>
          <note>
            Valberedningen hade enhälligt beslutat om gemensam lista för
            val av suppleanter i Nordiska rådets svenska delegation.
          </note>
          <note>
            Sedan en promemoria innehållande den gemensamma listan delats
            ut och godkänts av kammaren befanns följande personer, vilkas
            namn i här angiven ordning upptagits på listan, valda till suppleanter
            i Nordiska rådets svenska delegation för riksmötet 2012/13:
          </note>
          <note>
            3 § Justering av protokoll
          </note>
          <note>
            Justerades protokollen för den 27 och 28 september.
          </note>
          <note>
            4 § Avsägelser
          </note>
          <note>
            Förste vice talmannen meddelade
          </note>
          <note>
            att Magdalena Andersson (M) avsagt sig uppdraget som ledamot
            i civilutskottet från och med den 17 oktober,
          </note>
          <note>
            att Jonas Eriksson (MP) avsagt sig uppdraget som ledamot i näringsutskottet
            från och med den 8 oktober,
          </note>
          <note>
            att Mats Gerdau (M) avsagt sig uppdraget som ledamot i socialutskottet,
          </note>
          <note>
            att Anna Steele (FP) avsagt sig uppdraget som suppleant i civilutskottet,
          </note>
          <note>
            att Lise Nordin (MP) avsagt sig uppdraget som suppleant i näringsutskottet
            från och med den 8 oktober och
          </note>
          <note>
            att Pia Hallström (M) avsagt sig uppdraget som suppleant i arbetsmarknadsutskottet.
          </note>
          <note>
            Kammaren biföll dessa avsägelser.
          </note>
          <note>
            5 § Anmälan om kompletteringsval till näringsutskottet och civilutskottet
          </note>
          <note>
            Förste vice talmannen meddelade att Miljöpartiet de grönas riksdagsgrupp
            på grund av uppkommen vakans anmält Lise Nordin som ledamot i
            näringsutskottet från och med den 8 oktober och att Folkpartiet
            liberalernas riksdagsgrupp på grund av uppkommen vakans anmält
            Jan Ertsborn som suppleant i civilutskottet.
          </note>
          <note>
            Förste vice talmannen förklarade vald från och med den 8 oktober
            till
          </note>
          <note>
            ledamot i näringsutskottet
          </note>
          <note>
            Förste vice talmannen förklarade vald till
          </note>
          <note>
            suppleant i civilutskottet
          </note>
          <note>
            6 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att fredagen den 5 oktober skulle
            interpellationssvar utgå.
          </note>
          <note>
            7 § Meddelande om partiledardebatt
          </note>
          <note>
            Förste vice talmannen meddelade att partiledardebatt skulle äga
            rum onsdagen den 17 oktober kl. 9.00 .
          </note>
          <note>
            8 § Anmälan om inkomna protokollsutdrag från utskott
          </note>
          <note>
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note>
            9 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            KOM(2012) 492
          </note>
          <note>
            10 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            den 27 november
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 4 oktober
          </note>
          <note>
            Bodil Ceballos
          </note>
          <note>
            Berit Högman
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 16 oktober.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 2 oktober
          </note>
          <note>
            Eva Sonidsson
          </note>
          <note>
            den 3 oktober
          </note>
          <note>
            Gunnar Sandberg
          </note>
          <note>
            Gunnar Sandberg
          </note>
          <note>
            den 4 oktober
          </note>
          <note>
            Hans Olsson
          </note>
          <note>
            Berit Högman
          </note>
          <note>
            Kent Härstedt
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 16 oktober.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 2 oktober
          </note>
          <note>
            Annika Lillemets
          </note>
          <note>
            Annika Lillemets
          </note>
          <note>
            den 3 oktober
          </note>
          <note>
            Marie Nordén
          </note>
          <note>
            Anders Karlsson
          </note>
          <note>
            Allan Widman
          </note>
          <note>
            Lennart Axelsson
          </note>
          <note>
            Lennart Axelsson
          </note>
          <note>
            Tina Ehn
          </note>
          <note>
            Jabar Amin
          </note>
          <note>
            den 4 oktober
          </note>
          <note>
            Mattias Jonsson
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 16 oktober.
          </note>
          <note>
            15 § Kammaren åtskildes kl. 15.04.
          </note>
          <note>
            Förhandlingarna leddes av förste vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
