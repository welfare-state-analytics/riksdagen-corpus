<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--74</head>
          <docDate when="2012-03-07">2012-03-07</docDate>
        </div>
      </front>
      <body>
        <div>
          <note n="fc8e92be">
            ﻿
          </note>
          <note n="dd038bf2">
            Riksdagens protokoll
          </note>
          <note n="8ea77736">
            2012/13:74
          </note>
          <note type="date" n="eae22b78">
            Torsdagen den 7 mars
          </note>
          <note n="d3604a5d">
            Kl. 12:00 - 21:02
          </note>
          <note n="19faa5ea">
            1 § Anmälan om kompletteringsval till utbildningsutskottet och
            trafikutskottet
          </note>
          <note n="4ab3dcb9">
            Tredje vice talmannen meddelade att Folkpartiet liberalernas
            riksdagsgrupp anmält Gulan Avci som suppleant i utbildningsutskottet
            under Fredrik Malms ledighet och att Moderata samlingspartiets
            riksdagsgrupp anmält Anna Rheyneuclaudes Kihlman som suppleant
            i trafikutskottet under Eliza Roszkowska Öbergs ledighet.
          </note>
          <note n="2845d16b">
            Tredje vice talmannen förklarade vald under tiden den 8 mars14
            augusti till
          </note>
          <note n="6eaa8f1d">
            suppleant i utbildningsutskottet
          </note>
          <note n="46e18511">
            Tredje vice talmannen förklarade vald under tiden den 8 mars31
            maj till
          </note>
          <note n="54bd4c7e">
            suppleant i trafikutskottet
          </note>
          <note n="7556a11e">
            2 § Straffrättsliga frågor
          </note>
          <note n="ede6356b">
            Föredrogs
          </note>
          <note type="speaker" n="7ad02cef">
            Anf. 1 KERSTIN HAGLÖ (S):
          </note>
          <u who="Q3372906" xml:id="i-cb460bcd4d834349-0" n="10385642">
            <seg n="8e201baf">
              Herr talman! I dagens debatt behandlar utskottet 130 motionsyrkanden
              om straffrättsliga frågor, men på vårt bord har vi ungefär 80
              motioner, för vi har ändå sett till att behandla en del förenklat.
              Vi har också 22 reservationer och en del särskilda yttranden.
              Det tycker jag visar på att det finns ett enormt engagemang bland
              våra riksdagsledamöter för just frågor som rör brott, straffmätning
              och påföljder.
            </seg>
            <seg n="7b61957e">
              Vi socialdemokrater står bakom våra reservationer och yttranden,
              men här och nu yrkar jag bifall till reservationerna 2 och 12.
            </seg>
            <seg n="b2022e7a">
              Den viktigaste och mest grundläggande rättspolitiska frågan är
              människors förtroende för och tilltro till rättsväsendet. Människor
              måste känna att det finns rättssäkerhet och rättstrygghet i vårt
              demokratiska samhälle och att det finns tydliga signaler om vilka
              normer och gemensamma spelregler som gäller. Straffet förväntas
              ha förebyggande effekter men också avskräckande effekter. Alla
              människor ska känna sig trygga i vardagen och slippa rädsla för
              att utsättas för brott. Vårt öppna samhälle bygger på demokratiska
              värderingar om alla människors lika värde och en ömsesidig respekt.
            </seg>
            <seg n="0d86affd">
              Den socialdemokratiska visionen att alla människor ska kunna
              leva i frihet, rättvisa och jämlikhet kränks och utmanas dagligen
              av brottslighet. Brott kan aldrig accepteras. Brott kränker rättigheter
              till liv och egendom. De kränker vårt öppna samhälle och tilliten
              mellan oss människor i samhället.
            </seg>
            <seg n="8a497922">
              Den som råkar ut för ett inbrott, en stöld, en grov kränkning
              eller fysiskt våld måste kunna lita på att samhället bryr sig
              om det lidande, den ilska och vanmakt som det innebär för brottsoffer.
              Det måste till ett snabbt stöd och möjligheter till upprättelse.
            </seg>
            <seg n="e1a717fd">
              Rättsväsendet måste också reagera mot den som begått brottet,
              som snabbt måste nås av en reaktion. Rättsväsendet måste stå upp
              för medborgarnas krav på effektivitet, rättssäkerhet och rättstrygghet.
              Då är det inte acceptabelt att rättskedjan inte fungerar som den
              borde med alltför långa genomströmningstider, polisutredningar
              som läggs ned, förundersökningar som brister i kvalitet, rättegångar
              som ställs in, brottsoffer som inte får det bemötande som de förtjänar
              och återfall i brott.
            </seg>
            <seg n="701ab5d2">
              Rättsväsendets arbete med att minska kriminaliteten blir då ineffektivt.
              Det är inte enbart jag och Socialdemokraterna som säger detta.
              Detta säger även Riksrevisionen i sin rapport Att hantera brottmål
              effektivt , som de lämnade i november 2011.
            </seg>
            <seg n="eb7dc42e">
              Brottslighet beror på en mängd faktorer i samhället. Men genom
              satsningar på välfärden kan vi skapa förutsättningar för en trygg
              uppväxt för våra barn och ungdomar som får dem att växa och utvecklas.
              Det handlar också om arbete, utbildning, boende och social gemenskap.
              Ett samhälle där alla får del av välfärden minskar också risken
              för unga människor och även vuxna att hamna i kriminalitet. Vi
              måste bekämpa både brotten och brottens orsaker. Därför är det
              brottsförebyggande arbetet för oss socialdemokrater A och O.
            </seg>
            <seg n="4290aff2">
              I dag saknar vi en effektiv arbetsmarknadspolitik, utbildningspolitik
              och bostadspolitik det är många som säger att de inte är med men
              vi saknar också en effektiv politik inom rättsväsendet.
            </seg>
            <seg n="6ca451c9">
              Herr talman! Till denna inledning kände jag mig nödd och tvungen.
              Vi socialdemokrater vägrar likt strutsen att stoppa huvudet i
              sanden och blunda för verkligheten.
            </seg>
            <seg n="31241dca">
              Nu går jag in på reservationerna, och då säger jag siffran 4,6
              miljoner. Vad säger det er? Jo, svaret är att varje år i Sverige
              görs så många onyktra resor. Varje timme dygnet runt görs 525
              onyktra resor. Varje år dödas ca 75 människor i Sverige på grund
              av alkohol i trafiken. Varje år skadas mer än 1 000 människor
              svårt på grund av alkohol- och drogrelaterade trafikolyckor.
            </seg>
            <seg n="05d79c76">
              För att visa allvaret med att köra bil påverkad vill vi införa
              två helt nya brottsrubriceringar vid rattfylleri: vållande till
              annans död vid fordonstrafik och vållande till kroppsskada eller
              sjukdom vid fordonstrafik.
            </seg>
            <seg n="9039d9a4">
              Vi vill också se en kriminalisering av eftersupning, ett behov
              som vi har hävdat länge. Det fanns ett färdigt förslag från den
              förra regeringen som denna regering valde att lägga i papperskorgen.
              Nu, efter ett tillkännagivande från riksdagen, hoppas vi att vi
              kan få se en lagstiftning framöver som kriminaliserar eftersupning.
            </seg>
            <seg n="8fda6cf3">
              Det är också mycket annat som behöver göras.
            </seg>
            <seg n="4748f0f3">
              Vi vill se att förverkandet av fordon skärps. Det är i dag möjligt
              att beslagta bilen från en förare som återfallit i rattfylleri,
              men förverkandet kräver att det inte är oskäligt. Det betyder
              att man gör en bedömning av bilens värde, vilket i praktiken innebär
              att en fordonsägare med en värdefull bil ofta får behålla den,
              medan en billigare bil kan beslagtas och förverkas, och detta
              vid likvärdiga brott. Vi vill se en lagstiftning som gör det möjligt
              att beslagta fordon från alla återfallsrattfyllerister. Vi vill
              också se kraftfulla åtgärder mot den som återfaller gång på gång.
              Det handlar inte enbart om straff och längre straff. Det handlar
              också om att dessa människor får den vård och behandling som de
              behöver.
            </seg>
            <seg n="39006551">
              Herr talman! Det finns människor som man aldrig glömmer, som
              fallit offer för brutaliteten i vårt samhälle. Fadimes död är
              inte glömd för mig.
            </seg>
            <seg n="e89daf83">
              Den 20 nov 2001 höll Fadime ett tal här i riksdagen. Två månader
              senare mördades hon brutalt av sin pappa. Fadime och hennes pojkvän
              Patrik hade då levt under hot i fyra år.
            </seg>
            <seg n="03ade5bc">
              Under senare år har vi sett hur hedersrelaterat förtryck och
              våld med dödlig utgång och hedersrelaterade hot har ökat.
            </seg>
            <seg n="d622d1d1">
              Vi måste se allvarligt på hedersvåld och hedersförtryck. Hederskulturen
              drabbar främst flickor och kvinnor. Det handlar om kontroll över
              deras liv, begränsningar i vardagen som ställer krav på hur de
              klär sig, vilka de umgås med och om deltagande i skolaktiviteter.
              Det handlar om livsval, utbildning, vem de gifter sig med, frågor
              om skilsmässa och sexualitet. Om de bryter mot familjens regler
              drabbas de av sanktioner, hot och i värsta fall våld.
            </seg>
            <seg n="992cf35a">
              Det finns ingen statistik över omfattningen av det hedersrelaterade
              våldet. Mörkertalet är jättestort. Därför måste det brottsförebyggande
              arbetet bli bättre.
            </seg>
            <seg n="9e59351f">
              Skolan har en viktig roll, inte minst i att ge det stöd som många
              föräldrar som kommer hit till oss i Sverige behöver.
            </seg>
            <seg n="129ac425">
              Det behövs också samverkan mellan myndigheter och kommuner. Socialtjänsten
              måste vara kunskapsinriktad när det gäller hedersproblematik och
              måste samverka med andra kommuner kring skyddat boende.
            </seg>
            <seg n="16c9f003">
              Visst är det viktigt med hot- och riskbedömningar. Men hur blir
              det när socialtjänsten gör sin riskbedömning och polisen gör sin?
              Ibland skiljer de sig åt, vilket leder till att den som känner
              sig hotad kan råka mycket illa ut.
            </seg>
            <seg n="1edb608c">
              I vår reservation tillsammans med Vänsterpartiet och Miljöpartiet
              tar vi också upp frågan att det är dags att vi i den svenska lagstiftningen
              erkänner brott som begåtts i hederns namn. Vi menar att det bör
              införas en tydlig straffskärpningsgrund för brott som har hedersrelaterade
              motiv.
            </seg>
            <seg n="9a852292">
              Vi välkomnar att Carin Götblad har fått i uppdrag att se över
              detta, och vi kommer att följa det noga. Det är nämligen dags
              att vi erkänner brott som begås i hederns namn. Det måste vara
              tydligt från politiskt håll att problemet existerar och att uppfattningar
              som har sin grund i hederskulturer aldrig kan vara accepterade
              i ett jämställt samhälle som har sin grund i mänskliga fri- och
              rättigheter.
            </seg>
            <seg n="919dd7dd">
              Herr talman! Låt mig avsluta med några ord ur Fadimes tal här
              i riksdagen 2001.
            </seg>
            <seg n="32f3f3a6">
              Jag har valt att berätta min historia här för er i förhoppning
              om att det kan hjälpa andra invandrartjejer. Oavsett vilken kulturell
              bakgrund man har bör det vara en självklarhet för varje ung kvinna
              att både få ha sin familj och det liv man önskar sig. Men tyvärr
              är det ingen självklarhet för många tjejer. Och jag hoppas att
              ni inte vänder dem ryggen, att ni inte blundar för dem.
            </seg>
          </u>
          <note n="fe56cbe2">
            I detta anförande instämde Christer Adelsbo, Arhe Hamednaca,
            Mattias Jonsson och Elin Lundgren (alla S).
          </note>
          <note type="speaker" n="4688e4ac">
            Anf. 2 AGNETA BÖRJESSON (MP):
          </note>
          <u who="Q4941553" xml:id="i-7381baff67ed38d9-0" n="5225b26e">
            <seg n="c17e9cc5">
              Herr talman! Vi debatterar nu justitieutskottets betänkande nr
              10, Straffrättsliga frågor . Precis som Kerstin Haglö sade handlar
              det om knappt 130 motionsyrkanden från 2011 och 2012 om brott,
              straff och påföljder. Jag kommer att fatta mig kort.
            </seg>
            <seg n="e74b6cf7">
              Vi i Miljöpartiet står givetvis bakom våra två reservationer
              och det särskilda yttrande som vi har tillsammans med Socialdemokraterna
              och Vänsterpartiet. Vi står förstås också bakom de synpunkter
              vi angivit för motionsförslag som nu behandlas förenklat. För
              att spara tid yrkar jag dock enbart på reservation nr 2 som vi
              har tillsammans med S och V.
            </seg>
            <seg n="ecdd4374">
              Jag instämmer också i det som Kerstin Haglö sade om brottsförebyggande
              och eftersupning, där vi har gemensamma skrivningar.
            </seg>
            <seg n="719f5905">
              I reservation nr 2 skriver vi om behovet av att man får till
              stånd en särskild brottskod som anger om brottet har anknytning
              till skam eller heder. Vi pekar också på behovet av en straffskärpningsgrund
              för denna typ av brott.
            </seg>
            <seg n="e0362a7d">
              Kerstin Haglö argumenterade för den gemensamma reservationen,
              och jag instämmer helt i det hon sade.
            </seg>
            <seg n="baa080c9">
              Det är först under 2000-talet som denna problematik uppmärksammats
              i Sverige och av våra myndigheter. Det är därför inte konstigt
              att brottskodningen hänger efter.
            </seg>
            <seg n="3364f4d7">
              Nu har dock arbetet pågått ett tag, men det finns fortfarande
              mycket okunskap. När polisen kodar misshandel så får de ett nummer
              från Brottsförebyggande rådet. Det finns dock ingen kodning för
              hedersrelaterade dåd, utan de sorteras under rubriker som till
              exempel Misshandel av kvinna.
            </seg>
            <seg n="984dc781">
              Hur ska man då kunna få en uppfattning om problematikens omfattning?
              Ja, det kan man bara spekulera i.
            </seg>
            <seg n="eb128f6e">
              Jag och Miljöpartiet menar att det är centralt att man synliggör
              den här typen av brott i statistiken. Det är först när man vet
              omfattningen som man kan klargöra orsakssambanden och bättre förebygga
              brott.
            </seg>
          </u>
          <note n="2486d687">
            Jag yrkar som sagt bifall till reservation nr 2.
          </note>
          <note type="speaker" n="d1a5c562">
            Anf. 3 LENA OLSSON (V):
          </note>
          <u who="Q4971169" xml:id="i-141bcc436298f8d1-0" n="7e75dcdc">
            <seg n="8d3796ed">
              Herr talman! I dag debatterar vi hela tre betänkanden från justitieutskottet
              i kammaren. Jag ska därför inte förlänga denna debatt så mycket.
            </seg>
            <seg n="6dd13b7f">
              Det handlar som sagt om 130 motionsyrkanden på straffrättsliga
              områden och en förenklad behandling på en del som vi har sedan
              tidigare.
            </seg>
            <seg n="ebf14fa0">
              När det gäller de straffrättsliga frågorna hade Kerstin Haglö
              från Socialdemokraterna en bra inledning om betydelsen av ett
              fungerande rättsväsen i ett demokratiskt land.
            </seg>
            <seg n="65cb3739">
              För Vänsterpartiet är det viktigt att man bekämpar brott när
              de begås. Det är dock minst lika viktigt, om inte viktigare, att
              vidta förebyggande åtgärder. Vad som kan vara förebyggande åtgärder
              har tagits upp i talarstolen. Det är att det finns bostäder och
              jobb och att vi ser till att våra barn klarar sin skolgång. Framför
              allt måste vi förhindra att de blir rekryterade till kriminella
              nätverk eller organiserad brottslighet, som det stod om i tidningen
              häromdagen.
            </seg>
            <seg n="e5bf680a">
              Jag står givetvis bakom våra reservationer och det särskilda
              yttrandet om eftersupning. Eftersom vi tycker att det finns ett
              akut behov av att förändra detta och kunna klassa eftersupande
              som kriminellt vill jag passa på att fråga Alliansen: När kommer
              det ett förslag om detta?
            </seg>
            <seg n="00156de9">
              Regeringen har ju ett tillkännagivande från riksdagen om att
              återkomma och göra något åt detta.
            </seg>
            <seg n="8bd467c2">
              Det har också påpekats i talarstolen att det är många som framför
              fordon i onyktert tillstånd. I dag finns det mycket man kan stoppa
              i sig. Det är inte bara öl, vin och sprit, utan det finns en uppsjö
              av droger som man kan beställa på nätet.
            </seg>
            <seg n="144686b3">
              Vi har en reservation som handlar om vållande till annans död.
              Det händer saker vid bilkörning. Folk kör påverkade, och människor
              får sätta livet till. Det ser Vänsterpartiet allvarligt på.
            </seg>
            <seg n="543173be">
              I detta sammanhang frågar jag: Finns det funderingar åt detta
              håll i Alliansen? Ni har ju gjort en del skärpningar, men vi tycker
              att ni borde ta ett steg till och betrakta det som vållande till
              annans död. Att ha dödspiloter på vägarna är allvarligt.
            </seg>
            <seg n="829b8ffe">
              Det har sagts mycket om reservation 2. Alliansen tycker att man
              redan i dag tar hänsyn till detta i motiven. Det är försvårande
              omständigheter. Men om domstolarna redan i praktiken tar hänsyn
              till detta vid straffmätningen kan man väl förtydliga det genom
              att också ha med det i lagstiftningen.
            </seg>
          </u>
          <note type="speaker" n="d5deeffc">
            Anf. 4 JOHAN PEHRSON (FP):
          </note>
          <u who="Q6039678" xml:id="i-563d950a7f3522c4-0" n="e647910d">
            <seg n="9b6918c9">
              Herr talman! Man får väl konstatera att det är korrekt beskrivet
              av tidigare talare att det är mycket som påverkar kriminaliteten
              i vårt samhälle. Det är därför viktigt att lyfta fram den svenska
              politiken när det gäller social inkludering och att ge människor
              goda livschanser.
            </seg>
            <seg n="ac8f9bce">
              Det börjar på MVC. Det går vidare till BVC och vidare till förskolor.
              Vi kan väl konstatera att det är ganska många människor i världen
              som gärna skulle vilja ha de förutsättningar som vi har i Sverige
              för att ge inte minst unga människor en god start. Detta är sedan
              kopplat till förutsättningar för utbildning, egenmakt i livet,
              restriktiv syn på droger och att se till att man har en arbetsmarknad
              som förhoppningsvis utvecklas och där man kan säga att mycket
              är gjort men mer naturligtvis är att göra.
            </seg>
            <seg n="af95f0c4">
              Men jag tänkte, herr talman, ändå släppa detta och inte heller
              gå in så mycket på den breda reformagenda som alliansregeringen
              har för polis, brottsofferskydd, kriminalvård, åklagare, domstolar
              eller för den delen särskilda brottstyper och utsatta människor
              i övrigt, utan jag tänkte fokusera på de straffrättsliga frågor
              som betänkandet handlar om.
            </seg>
            <seg n="68fec448">
              När vi smalnar av det så kan man väl konstatera att det är fyra
              partier som står bakom alliansregeringen och har gått till val
              tillsammans två gånger för att markera att det är vissa straff
              som trots allt behöver skärpas i Sverige. Det motsäger inte att
              vi, som jag sade tidigare, ser detta bara som en del av rättspolitiken
              och att det aldrig går att bortse från att det förebyggande arbetet
              på rättsområdet också är viktigt. Hur jobbar polisen? Inte minst
              kan det kopplas ihop med skola och socialtjänst.
            </seg>
            <seg n="2549438b">
              Här måste man lyfta in något annat. Jag gör en reflexion och
              noterar det vi har gjort till exempel vad gäller tidigare och
              tydliga insatser. Det har inte handlat om skärpta straff utan
              om att se till att föräldrar får ökat ansvar för de skador som
              deras barn orsakar. Vi har sett till att skapa sociala insatsgrupper
              för att mycket snabbt kunna gripa in i unga människors liv när
              det håller på att gå åt pipan. Vi har brutit ned sekretesshinder
              för att göra det möjligare att agera snabbt för att hjälpa unga.
            </seg>
            <seg n="f3d68122">
              Vi har skärpt möjligheterna för att till exempel polisen ska
              kunna ta hand om barn i allvarliga sociala miljöer som definitivt
              är skadliga. Vi har förbättrat och fokuserat förutsättningarna
              för kommunerna att ta ansvar för utslussningen, för det fall att
              ungdomar har varit inlåsta på statlig institution. Det sker en
              bättre utslussning. Vi har sett till att polisen ska utreda alla
              allvarliga brott av ungdomar, även under 15 år, för att ingen
              ska kunna hamna emellan och glömmas bort, utan tanken är att det
              första brottet ska vara det sista brottet.
            </seg>
            <seg n="3323ab77">
              Dessa tidiga och tydliga insatser har lett till att vi i dag
              kanske ser en fallande ungdomskriminalitet, åtminstone enligt
              Brå. Det välkomnar vi, och jag tar det som en intäkt för att tidiga
              och tydliga insatser är viktigt. Det handlar inte bara om skärpta
              straff.
            </seg>
            <seg n="834b1aaa">
              Men tillbaka till vilka utmaningar vi ser. Alliansregeringen
              ville skärpa straffen för inte minst grova våldsbrott. Vi ville
              trycka upp straffskalorna något. Vi ville markera vilka tydliga
              försvårande och förmildrande omständigheter vi ser. Vi ville också
              markera att organiserad brottslighet ska ses som mycket mer allvarlig
              än människor som begår brott av rent sociala skäl, det vill säga
              att man själv är sjuk eller missbrukare eller har hamnat i en
              miljö där man har svårt att hitta någon annan väg ut än brott.
              Däremot kan vi beträffande just organiserad brottslighet ta av
              oss silkesvantarna och snarare använda stålhandskarna.
            </seg>
            <seg n="e4c7d56c">
              Vi kan nu konstatera att den förändring som vi gjorde inte riktigt
              har lett till den skärpta syn som vi hade önskat. Därför har vi
              från alliansregeringen aviserat att vi avser att återkomma till
              detta. Vi ger oss inte in i några diskussioner med Högsta domstolen
              om vems felet är, om det var dålig produkt och vad detta beror
              på. Vi konstaterar att vi kommer tillbaka med tydligare direktiv,
              så att domstolen lättare kan se till att markera mot det vi tycker
              är allvarligt upprepad brottslighet, många brott, organiserad
              brottslighet och så vidare och verkligen skärper synen på vissa
              grova våldsbrott som ändå är de ultimata integritetskränkningarna.
            </seg>
            <seg n="9774c86a">
              Där har vi en bred puck som passar in på de flesta av de punkter
              som tidigare har lyfts fram av oppositionen.
            </seg>
            <seg n="0eaa68e1">
              Jag säger inte att oppositionen skulle vara emot detta. Men vid
              en genomläsning kan jag redan nu konstatera att man för att vara
              snäll kan beskriva oppositionens synpunkter på detta som lite
              spretiga. Det finns förslag om både sänkta straff och skärpta
              straff kanske inte i det här betänkandet, men vi vet vart de fyra
              oppositionspartierna vill gå, och det är definitivt åt olika håll.
            </seg>
            <seg n="bad37538">
              Men, herr talman, det handlar inte bara om grova våldsbrott och
              organiserad brottslighet, där vi tror att straffen behöver skärpas.
              Vi har också tillsatt en utredning för att titta på hela straffrättspolitiken.
              Vi är övertygade om att en ansvarsfull kriminalpolitik i dagens
              rättssamhälle kräver att människors rätt till integritet i privatlivet
              får ett tydligt genomslag. Vi vill inte sticka under stol med
              att behovet av att skydda medborgarna med straffrätt alltid måste
              vägas mot människors intresse av skydd för den personliga integriteten
              och att straffrätt endast ska användas i sista hand.
            </seg>
            <seg n="2dfbb0a4">
              Därför har vi en särskild utredare som tittar på hela komplexet
              av straffrätt och har sin utgångspunkt i vad som har hänt inom
              straffrätten sedan vi tillskapade själva brottsbalken. Det är
              kanske strukturer och omfattningar som behöver ändras så att det
              blir optimalt. Den utredningen ska redovisas senare under året.
              Det är den breda synen, för det är klart att mycket har hänt.
              Jag ska kommentera några saker speciellt.
            </seg>
            <seg n="716d458f">
              Vi har olaga hot uppe i betänkandet. Det gäller om man ska skärpa
              synen på detta, inte minst redan på förberedelsestadiet. Det är
              väl verkligen aktuellt. De hot som framförs i den digitala världen
              är lika obehagliga som de som framförs i den verkliga världen,
              så här finns det väl all anledning att försöka ta ett bredare
              grepp för att titta på såväl rekvisit som straffvärde. Jag hoppas
              att regeringen snart kan återkomma till det.
            </seg>
            <seg n="71c5f1b4">
              Flera talare innan har nämnt de hedersrelaterade brotten. Jag
              vill understryka att det inte finns något som hindrar att man
              ser allvarligare på det faktum att människor är utsatta, är ensamma
              och befinner sig i ett underläge gentemot en starkare part som
              begår dessa brott. Detta används redan i dag.
            </seg>
            <seg n="46306d55">
              Jag vill understryka en sak beträffande den typ av brottslighet
              där det finns livstid i straffskalan. När till exempel tingsrätten
              i Örebro ska tidsbestämma ett straff ser de inte milt på den här
              typen av brott, utan snarare går de tillbaka och ser att brottet
              har varit allvarligt. Det handlar oftast om en del gubbar som
              är dömda, och de är inlåsta.
            </seg>
            <seg n="8cf079d9">
              Det nämndes också att vi har tillsatt den tidigare länspolismästaren
              för att gå igenom allt detta och kunna återkomma med förslag på
              frågan om hur man ska kunna komma till rätta med den så kallade
              hedersvåldskulturen. Det är minst 70 000 unga människor i Sverige
              i dag som får sina liv kraftigt begränsade beroende på detta.
            </seg>
            <seg n="2a07f97d">
              Rattfylleribrotten har också varit uppe. Vi tittar på eftersupningen.
              Det ska bli en redovisning den 30 april. Jag hoppas att det är
              snabbt nog.
            </seg>
            <seg n="9843232c">
              Det efterfrågas också skärpta straff. Vi har skärpt straffen,
              och jag kan tänka mig att göra det igen. Jag vill också understryka
              att det är viktigt med det förebyggande arbetet, som görs ute
              i många landsting och många regioner. Där försöker man hela tiden
              ta hand om de personer som har kört rattfulla, så att de snabbt
              kommer i kontakt med både polis och sjukvård för att få hjälp
              med sitt ofta underliggande alkoholproblem. Det är en minst lika
              viktig väg att gå framåt som att bara ropa på skärpta straff.
            </seg>
            <seg n="507e23e4">
              Det gäller att vara tydlig i lagstiftningen där har vi genomfört
              skärpningar men också se till att jobba med att komma åt problemet,
              vilket är människors ohållbara förhållande till alkohol, framför
              allt på våra vägar.
            </seg>
            <seg n="51eb8be9">
              Vi bereder också den fråga som nyss togs upp om förverkande av
              fordon. Där delar jag Kerstin Haglös tankar om att det naturligtvis
              är stötande att vissa bilar kan tas om hand.
            </seg>
            <seg n="a68679a5">
              När det gäller att komma till rätta med narkotikabrotten ser
              vi att det sannolikt finns en del utvecklingsmöjligheter. Men
              för tids vinnande återger jag inte alla reflexioner som man kan
              göra om detta. Men jag tror att vi snart behöver komma tillbaka
              till detta eftersom det inte finns någon riktig förklaring till
              Högsta domstolens åtgärd att så att säga trycka ned straffskalorna,
              kanske inte ned i källaren men ganska långt ned.
            </seg>
            <seg n="db382ab1">
              Det finns också andra frågor som gäller straffmätningen generellt,
              som har nämnts här, och preskriptionstider. Men min talartid är
              slut, och jag nöjer mig med att konstatera att regeringen har
              en agenda för att få straffvärden i paritet med integritetskränkningen
              av drabbade människor. Men vi är också tydliga med att det inte
              bara handlar om att peka ut vilka straff som kan påverka på ett
              sådant sätt att samhället blir mer lagligt och friare. Det finns
              även andra åtgärder.
            </seg>
            <seg n="28182006">
              Jag kan konstatera att oppositionens förslag spretar. Det är
              dessa alternativ som står mot varandra.
            </seg>
            <seg n="af9612a4">
              Som sades är intresset stort från oppositionen för dessa frågor,
              vilket gläder mig. Jag kan också konstatera att intresset bland
              medborgarna är stort för dessa frågor.
            </seg>
          </u>
          <note n="a0478e4c">
            Herr talman! Jag yrkar bifall till förslaget i betänkandet och
            avslag på samtliga reservationer.
          </note>
          <note type="speaker" n="365d7ae1">
            Anf. 5 KERSTIN HAGLÖ (S) replik:
          </note>
          <u who="Q3372906" xml:id="i-cb460bcd4d834349-1" n="10385642">
            <seg n="daeb79b4">
              Herr talman! Johan Pehrson står här och raljerar och säger att
              oppositionens politik spretar ena minuten vill vi ha lägre straff,
              andra vill vi ha högre straff. Jag trodde faktiskt att rättspolitiken
              och de straffrättsliga frågorna handlade om att man hela tiden
              ska hålla ett öga på hur straffen ligger i förhållande till begångna
              brott.
            </seg>
            <seg n="c395e36b">
              Johan Pehrson säger att regeringen har en agenda. Ibland undrar
              jag hur denna agenda ser ut.
            </seg>
            <seg n="0a6b1d52">
              Jag ska ta ett exempel som jag gärna vill att Johan Pehrson kommenterar.
              I Riksrevisionens rapport om att hantera brottmål effektivt står
              det att det inte finns någon statistik om återfall i brott från
              2006 fram till 2011. Det är sex år utan statistik på hur många
              människor som återfaller i brott. Jag har sökt efter det. Efter
              att regeringen har fått denna rapport borde man ha tänkt till.
              Jag har försökt leta. Har regeringen gett något uppdrag om att
              se till att denna statistik förs? Det borde man ha gjort 2012
              eller nu 2013.
            </seg>
            <seg n="2dd49d9e">
              Min fråga till Johan Pehrson är: Vad vet du om detta? Är du beredd
              att driva på? Sitter du kanske inne med upplysningar om att detta
              nu är i gång? Det är helt oacceptabelt att vi saknar statistik
              för sex år om återfall i brott. Jag vill gärna ha en kommentar
              från Johan Pehrson.
            </seg>
          </u>
          <note type="speaker" n="bd51e60b">
            Anf. 6 JOHAN PEHRSON (FP) replik:
          </note>
          <u who="Q6039678" xml:id="i-563d950a7f3522c4-1" n="e647910d">
            <seg n="d1a628e8">
              Herr talman! Man kan i en sådan här diskussion ta avstamp i att
              Sverige i internationella sammanhang kommer mycket högt upp och
              kanske är bäst i världen när det gäller olika jämförelser av hur
              rättsstaten fungerar. The World Justice Project har pekat på detta.
              Det visar också att Sverige har nått långt och kanske längst men
              att det finns mer att göra. Vi har det som utgångspunkt. Därför
              tycker jag att de frågor som tas upp här är fullt relevanta.
            </seg>
            <seg n="96123e0b">
              Vi ser att Brottsförebyggande rådet och andra myndigheter kan
              göra mycket mer, inte minst när det gäller statistik och forskning.
              Jag ger Kerstin Haglö rätt i att Brå kanske ska få ett förtydligande.
              Jag tycker att vi borde ha en bättre statistik på en mängd områden.
              Det kan finnas nya brottskoder. Brottskoder formas av Brå. Det
              är Brå som har uppgiften. Det står inte i grundlagen att det är
              Sveriges riksdag som ska fastställa brottskoder, utan det gör
              Brottsförebyggande rådet tillsammans med Tullverket, polisen,
              Ekobrottsmyndigheten och ytterligare någon myndighet årligen.
              Det kommer till nya, och några försvinner. Det kan vi alltid diskutera.
              Men det är deras uppgift, och jag tycker att det är viktigt att
              vi håller isär detta.
            </seg>
            <seg n="247fc5d4">
              Men när det gäller statistiken finns det mycket mer att önska.
              Jag hoppas att vi snart kan få se den förbättring som Kerstin
              Haglö efterfrågar. Jag tror inte att det finns någon skillnad
              mellan oss. Både Kerstin Haglö, Socialdemokraterna, Folkpartiet
              och alliansregeringen vill se fakta på vad som händer i fråga
              om återfallen och vad de beror på. Men jag vill understryka att
              det är ett problem att människor återfaller i brott och att domstolarna,
              enligt Folkpartiets och Alliansens uppfattning, inte ser tillräckligt
              allvarligt på återfall. Det är det som vi försöker åtgärda, oavsett
              om det handlar om tre eller tio personer.
            </seg>
          </u>
          <note type="speaker" n="222d62f3">
            Anf. 7 KERSTIN HAGLÖ (S) replik:
          </note>
          <u who="Q3372906" xml:id="i-cb460bcd4d834349-2" n="10385642">
            <seg n="26e85ebf">
              Herr talman! Jag tycker inte att du svarade på min fråga, Johan
              Pehrson, om du tycker att det är acceptabelt att vi inte har haft
              denna statistik under sex år. Under vår tid fanns denna statistik.
              Den saknas sedan 2006. Jag ställer frågan: Har regeringen tagit
              några initiativ i denna fråga? Men jag får inget svar från Johan
              Pehrson. Alltså känner Johan Pehrson inte till om det finns statistik
              eller inte från 2012. Men nu glömmer vi det och går vidare.
            </seg>
            <seg n="107f694d">
              Johan Pehrson säger att Brå kan göra så mycket mer. Ja, det kan
              Brå göra. För oss är brottsförebyggande arbete A och O. Det handlar
              om att både titta på brottets orsaker och ta itu med brottet.
            </seg>
            <seg n="60809366">
              Därför är det också märkligt att regeringen faktiskt får kritik
              från Riksrevisionen även i fråga om detta, nämligen att man inte
              har någon uppföljning och inte har gett några uppdrag vad gäller
              den nationella samverkan om brottsförebyggande arbete.
            </seg>
            <seg n="32936d07">
              Där har vi klart och tydligt talat om att vi är beredda. Vi har
              till och med avsatt resurser för en nationell samordnare därför
              att vi tycker att det är så otroligt viktigt att detta samordnas
              och att man syr ihop säcken. Johan Pehrson säger själv att Brå
              kan göra mycket mer. Det tycker vi också. Vi tror att Brå kan
              få ett särskilt uppdrag och också vara en drivande kraft i fråga
              om en nationell samordnare, där man utifrån kunskaper, erfarenheter
              och mer forskning i brottsförebyggande arbete kan vara den kraft
              som kan driva dessa frågor framåt och också komma med förslag
              till åtgärder som ska vidtas.
            </seg>
            <seg n="f4cf8747">
              Då är det märkligt att regeringen får kritik även från Riksrevisionen.
              Regeringen har inte gett något som helst uppdrag eller följt upp
              frågan om en nationell samordning om det brottsförebyggande arbetet.
              Det bevisar bara att det inte finns någon agenda i den politik
              som ni för, Johan Pehrson.
            </seg>
          </u>
          <note type="speaker" n="c081013b">
            Anf. 8 JOHAN PEHRSON (FP) replik:
          </note>
          <u who="Q6039678" xml:id="i-563d950a7f3522c4-2" n="e647910d">
            <seg n="71720b9a">
              Herr talman! Vi stärker nu Brå som får extra resurser. Vi har
              sett till att det finns samverkansavtal mellan polisen och kommunerna
              för att förstärka det förebyggande arbetet med skola och socialtjänst.
              Vi har vidtagit en rad åtgärder, som jag nyss räknade upp, för
              att det ska ske tidigare och tydligare insatser för att brottsligheten
              ska minska. Vi ska kunna förebygga det är viktigt och se till
              att små olyckor aldrig får bli stora katastrofer. Det är detta
              det handlar om. Vi måste se till att unga människor som begår
              ett brott stoppas tidigt i stället för att bara låta det gå vidare.
              Det är detta vi har gjort.
            </seg>
            <seg n="e032abc3">
              Det är klart att man kan göra ännu mer. Men om man vill ha evidens
              kan jag konstatera att den statistik som Brå producerar jag vill
              understryka att de gör mycket statistik visar att ungdomsbrottsligheten
              minskar och alltså går åt rätt håll. Det kan nog finnas något
              mer som Kerstin Haglö kan sakna. Då ska jag försöka ta fram det,
              så att hon kan få en bra politik.
            </seg>
            <seg n="053af32e">
              Men detta är inte tillräckligt. Så länge det finns unga människor
              som dras in, fostras och växer upp i kriminella miljöer förstör
              de sina egna liv och andras i rasande fart, och det är oacceptabelt.
            </seg>
            <seg n="fbec8cf9">
              När man påstår att regeringen inte gör något på det förebyggande
              området för att unga ska slippa dras in och bli kanonmat, som
              jag brukar beskriva det, i den grova organiserade brottsligheten
              är helt felaktigt.
            </seg>
            <seg n="521cb236">
              Jag tycker att detta räcker som svar på detta.
            </seg>
            <seg n="533683c4">
              Sedan må det vara så att Riksrevisionen hittar områden där det
              kan finnas mer att göra. Vi försöker hela tiden via våra regleringsbrev
              se till att man täpper till de luckor som finns.
            </seg>
            <seg n="ee7be3bb">
              Herr talman! Jag återkommer till att vi har en rättsstat i världsklass
              enligt The World Justice Project och att vi har gjort en hel del
              för att förebygga brottsligheten. Det är viktigt att komma ihåg
              även en dag då vi talar om straffrätten.
            </seg>
          </u>
          <note type="speaker" n="056969b3">
            Anf. 9 KRISTER HAMMARBERGH (M):
          </note>
          <u who="Q5786666" xml:id="i-e447346c0ea742bf-0" n="b9ae9d5c">
            <seg n="e7bd7590">
              Herr talman! År 2006 gick vi till val med en tydlig reformagenda
              för rättsväsendet. Vi har kvar en tydlig reformagenda. Mycket
              har gjorts, och i den bästa av världar skulle man som politiker
              önska att det räckte med att fatta beslut för att saker och ting
              skulle bli verkställda och att allting skulle hända ute i samhället.
            </seg>
            <seg n="60a9ce2c">
              Jag tror dock att även de partier som har suttit i regeringen
              tidigare vet och märker att det ibland finns en tröghet som gör
              att de demokratiska beslut vi fattar och de reformer vi antar
              i riksdagen ibland tar väldigt lång tid att genomföra. Ibland
              är det också en tröghet i systemet, där det ibland inte ens får
              genomslag. Det betyder inte att vi som politiker ska ge upp, utan
              vi måste fortsätta att ha en reformagenda: se till att laga det
              som är trasigt och låta bli det som är helt.
            </seg>
            <seg n="2fae6a75">
              Johan Pehrson talade mycket om det förebyggande arbetet. Jag
              lämnar det därhän. Vi hade en reformagenda vad gäller polisen
              som var väldigt tydlig. Vi har tillfört resurser och utbildat
              fler. Vi ser nu till att vi kan få fler kompetenta utredare. Samtidigt
              ser vi en tröghet i systemet, och vi har tydligt signalerat att
              vi inte är nöjda med de resultat som har kommit. Det gäller också
              de, om man ska vara ärlig, faktiskt sänkta resultat vi kan se
              när det gäller den utredande verksamheten och personuppklaring.
              Detta är inte önskvärt, och det är inte acceptabelt. Det innebär
              att vi som politiker säger att vi inte är nöjda utan att vi kommer
              att fortsätta trycka på.
            </seg>
            <seg n="b9fbf481">
              En av anledningarna till att vi nu utreder och kommer att sjösätta
              en ny myndighet en ny nationell polis är just de problem vi ser
              inom den brottsutredande delen. Vi har tryckt mycket på mängdbrotten.
              Vi har varit ute i de olika länspolismyndigheterna och frågat
              vad man gör. Signalen till polisen är väldigt tydlig: Det måste
              bli fler brottsplatsundersökningar. Personuppklaringen måste upp.
              Brottsoffren måste märka och känna att polisen är på plats. Det
              är en kraftig och tydlig signal för vår del, och det är en del
              av reformagendan.
            </seg>
            <seg n="e08bd5a9">
              Vad har detta med straffrätten att göra? Jo, naturligtvis är
              det så att brott måste utredas innan det är på sin plats att diskutera
              om straff över huvud taget kan utmätas. Vi såg problem inom straffrätten
              framför allt när det gäller misshandel och andra grova våldsbrott
              när vi kom till makten. Det innebar att vi gjorde den största
              straffskärpningsreformen på detta område redan 2010. Det var väldigt
              tydligt i och med att vi införde en ny brottstyp, synnerligen
              grov misshandel.
            </seg>
            <seg n="2d95638e">
              Vi gjorde också tydligt i förarbetena att försvårande och förmildrande
              omständigheter måste få ett större genomslag när domar fälls.
              Varför? Jo, vi upptäckte att det egentligen inte var något större
              fel på de straffskalor som fanns men att det var en alldeles för
              snäv bedömning och för liten rörelse i dem. Straffskalorna har
              inte använts. Vi pekade även på att återfall i brott måste ha
              betydelse i dömandet.
            </seg>
            <seg n="dfab42d4">
              Under sex månader skedde en förändring inom tillämpningen i rättsväsendet
              och i domstolarna. Därefter föll det tillbaka, och det verkar
              uppenbart att reformen inte har fått effekt. Det innebär inte
              att vi släpper reformagendan. Vi är angelägna om att driva igenom
              reformen när det gäller allvarliga våldsbrott och straffskärpningar,
              och därför kommer vi att följa upp det hela.
            </seg>
            <seg n="e7dc97d4">
              Vi har ett system som vi ska värna om i Sverige. Det ska vara
              rättssäkert. Vi har en lagstiftande del med demokratiskt valda
              politiker, och vi har en fristående dömande verksamhet i form
              av domstolarna. Vi har också verkställande myndigheter i form
              av både de utredande myndigheterna, som Polisen, EBM med flera,
              och den verkställande delen, alltså Kriminalvården. Dessa delar
              ska inte blandas ihop. Som politiker ska vi inte, som man gör
              i en del andra länder, sätta fingrarna i syltburken så fort det
              händer någonting. Vi ska inte gå in och leta, försöka styra upp
              ett pågående fall eller lägga oss i hur domstolen dömer i varje
              enskilt fall.
            </seg>
            <seg n="73c60698">
              Samtidigt är det vi i denna församling som talar om hur allvarligt
              samhället ser på olika brott. Därför är det om systemet ska fungera
              lika väsentligt att den dömande makten har respekt för lagstiftaren
              och lagstiftarens intentioner. Annars hänger nämligen inte systemet
              ihop. Det är riksdagen som fattar beslut om vilka lagar som gäller,
              och domstolarna ska se till att dessa lagar upprätthålls. Vi kan
              diskutera straffskärpning och strafflindring hur mycket som helst
              i denna församling om vi inte samtidigt får ett genomslag i praktiken.
            </seg>
            <seg n="f31a7d5f">
              Vi behåller dock reformagendan: Vi ska laga det som är trasigt
              och låta bli det som är helt. Vi kommer att fortsätta att jobba
              vidare, som Johan Pehrson nämnde. Vi tittar nu på förslag som
              ska se till att den skärpta synen när det gäller allvarliga våldsbrott
              faktiskt får effekt. Det gäller brott som grov misshandel, grova
              rån, grov utpressning och andra allvarliga våldsbrott. Det gäller
              att hålla tempot uppe och inte låta sig nedslås, även om man är
              politiker.
            </seg>
            <seg n="247b5ea3">
              Detta betänkande är inget lagstiftningsbetänkande i sig, utan
              det är ett så kallat motionsbetänkande. Det är ett antal motioner
              som har lämnats in under den allmänna motionsperioden. Som har
              sagts är det många som är engagerade i detta, och tittar man på
              det ser man att väldigt många moderata ledamöter är intresserade
              av dessa frågor. Vänsterpartiet och Miljöpartiet är lite mer passiva.
            </seg>
            <seg n="9a051cff">
              Socialdemokraterna kan man se med lite större intresse på. Vi
              kan konstatera att de i första hand hämtar inspiration från Alliansen.
              De föreslår ofta samma saker som vi redan har sagt att vi ska
              göra, följer gärna de utredningar som är tillsatta och skyndar
              sig att lägga fram samma förslag innan utredningen är klar, för
              att på det sättet framstå som något uppfinningsrika. I sig är
              detta inget problem, för det innebär att Socialdemokraterna hela
              tiden anpassar sig till Alliansens politik på rättsområdet. Det
              är i grund och botten positivt. Mycket av det flum som tidigare
              kännetecknat politiken har släppts i och med att Socialdemokraterna
              alltmer talar om straffskärpningar. Alliansen har haft betydelse
              och påverkat det politiska klimatet.
            </seg>
            <seg n="58da116c">
              Sverigedemokraterna har efter en ganska trevande start med väldigt
              få motioner blivit mer aktiva och skrivit fler saker. Ibland har
              man kanske kopierat det som har skrivits från andra partier. Det
              som är tråkigt med Sverigedemokraterna är dock att man huvudsakligen
              fokuserar på förslag som har sin udd riktad mot nya svenskar.
              Det är klart att vi ska bekämpa alla typer av brott, men det som
              är tråkigt med Sverigedemokraterna är att man verkar mindre intresserade
              av annan brottslighet än den som begås av dem som nyligen kommit
              till landet. En mer nyanserad syn skulle vara bra om man vill
              ha betydelse för hur vi bekämpar brott på det hela taget.
            </seg>
            <seg n="58b2483a">
              Ett par områden har tagits upp; Johan Pehrson har nämnt en del
              av dem. Tittar vi på reservationerna kan vi se att det gäller
              bland annat hedersrelaterade brott. Det konstateras att frågan
              redan utreds.
            </seg>
            <seg n="0a37e3cb">
              När det gäller olaga hot, vilket är viktigt att ta upp, kommer
              också detta att ses över i samband med att vi jobbar vidare med
              den grova organiserade brottsligheten.
            </seg>
            <seg n="341ef798">
              När det gäller penningtvätt kommer en proposition före propositionsstopp
              nästa år, alltså 2014. Det ligger inom verksamhetsplanen.
            </seg>
            <seg n="bce7a8a3">
              När det gäller förverkande av fordon pågår arbetet.
            </seg>
            <seg n="11120102">
              Om eftersupning står det i betänkandet, Lena Olsson, när utredningen
              kommer att lämnas. Det är den 30 april. Jag har kontrollerat datumet,
              och det kommer att hållas.
            </seg>
            <seg n="844aed2f">
              I det stora hela, herr talman, kan vi alltså konstatera att denna
              politiska församling är tämligen överens om vad som ska göras
              även om det finns lite fler reservationer än vad som speglar verkligheten.
            </seg>
          </u>
          <note n="d22942c0">
            Med detta, herr talman, yrkar jag bifall till förslaget i betänkandet.
          </note>
          <note n="16e2a018">
            I detta anförande instämde Pia Hallström och Patrick Reslow (båda
            M).
          </note>
          <note type="speaker" n="6aaec1ea">
            Anf. 10 JOHAN LINANDER (C):
          </note>
          <u who="Q5952656" xml:id="i-a4bada61040ac11d-0" n="6a61f7d0">
            <seg n="fd783bcf">
              Herr talman! Även om det egentligen inte handlar om den straffrättsliga
              debatten utan snarare om den kriminalvårdsrättsliga debatt vi
              ska ha efter denna måste jag börja med det Kerstin Haglö höjde
              rösten om, nämligen statistik över återfall i brott.
            </seg>
            <seg n="1ee38166">
              Det är inte så jättesvårt att söka på Brås hemsida. Under debatten
              här plockade jag fram den läsplatta vi har fått från riksdagen
              och hittade att Brå presenterade statistik i maj 2012. De kom
              då fram till att två av fem återfaller i brott, alltså omkring
              41 procent. Detta gällde återfall i brott under 20032009. Det
              presenterades alltså i maj förra året. I maj i år kommer nästa
              presentation från Brå. De jobbar alltså på.
            </seg>
            <seg n="f9cacf93">
              Man kan också utan större problem läsa att Brå har förbättrat
              sin statistik. Från och med 2012 publicerar man en ny statistik
              över återfall i brott. Statistiken har genom olika åtgärder förbättrats
              när det gäller tillförlitlighet, kvalitet och aktualitet.
            </seg>
            <seg n="80799d6d">
              Innan man höjer rösten kan man åtminstone leta lite själv. Tycker
              man att det är svårt att söka på nätet kan man plocka fram en
              tryckt version. Vi fick häromdagen, och jag antar att Kerstin
              Haglö också fått det, från Kriminalvården budgetunderlag för 2014.
              Här finns det preliminära siffror. Där säger Kriminalvården att
              preliminära återfallsstudier visar att andelen klienter som efter
              frigivning från anstalt återtas till anstalt inom ett till tre
              år har minskat markant under 2000-talet från 45 till 36 procent.
              Statistik finns, det gäller bara att man försöker leta lite.
            </seg>
            <seg n="50f61246">
              Herr talman! Det finns knappast något politiskt område som är
              så diskuterat som straffrätten. Man kan slå upp en dagstidning
              vilken dag som helst och läsa om vilka brott som har begåtts och
              vilka påföljder som har dömts ut.
            </seg>
            <seg n="11730c8a">
              Vi politiker och våra partier är duktiga på att tycka, tänka
              och lägga fram förslag på det här området. I dag hanterar vi nästan
              130 motionsyrkanden.
            </seg>
            <seg n="420c02aa">
              Frågan man borde ställa sig är: Vad vill vi uppnå med straffrätten?
              Ett givet svar är att den som begår ett brott ska få en påföljd,
              ett straff, som står i proportion till det brott som har begåtts.
              Det ska inte sammanblandas med att påföljden ska ses som en vedergällning,
              som en hämnd, för det som brottsoffret har utsatts för. Jag tycker
              att det är viktigt att poängtera det, eftersom det resonemanget
              är ofta återkommande i en del av den politiska debatten om straffrätten.
              Visst var den formen av straffteori vanlig för rätt många årtionden
              sedan. Nuförtiden är det mycket ovanligt i demokratier att man
              resonerar på det sättet. Det finns samhällen där man anser att
              straffet är till för att återupprätta brottsoffrets förlorade
              anseende eller människovärde, ett slags hämnd. De samhällena brukar
              vi kalla för hederskulturer. Vi i Sverige ska inte ha en straffrätt
              som bygger på hämndbegär.
            </seg>
            <seg n="0c138daa">
              Herr talman! Vad vill vi då uppnå med straffrätten? Svaret är
              delat. Givetvis finns det ett allmänpreventivt syfte. Alla ska
              känna en viss rädsla för påföljden och därför inte begå brott.
              Samtidigt kan man i det sammanhanget säga att det som vi kan kalla
              för det socialpreventiva i många fall är minst lika avskräckande
              som en eventuell påföljd, det vill säga att rädslan för omgivningens
              fördömande är ofta minst lika stark som rädslan för en påföljd
              enligt straffrätten.
            </seg>
            <seg n="66aaa4f8">
              Vidare finns det ett visst individualpreventivt syfte, till exempel
              att den som tidigare har begått brott avstår från att begå nya
              brott eftersom påföljden är så kännbar. Men de flesta som jobbar
              med dessa frågor är överens om att den effekten är ganska liten.
            </seg>
            <seg n="db8ede6e">
              En betydligt viktigare del, som också är en del av preventionen
              på individnivå, är att påföljderna ska ha ett sådant innehåll
              att den som har begått brott får en positiv förändring i sitt
              liv och därför väljer att leva laglydigt framöver, med andra ord
              påföljder som är anpassade för att hjälpa den som har begått brott
              att inte göra det igen. Vård, rehabilitering och behandlingsprogram
              inom kriminalvården är självklart viktiga. Att bli fri från sitt
              missbruk är ofta avgörande för att man ska kunna lämna kriminaliteten,
              liksom att få en relevant utbildning som öppnar arbetsmarknaden
              och möjligheter för att leva på ett annat sätt när man lämnar
              kriminalvården.
            </seg>
            <seg n="3d38c71a">
              Även den som har begått mindre allvarliga brott där anstaltsvistelse,
              alltså kriminalvård, inte är aktuell, måste få tillgång till lämpade
              behandlingsprogram och missbruksvård. Detta är oerhört kostnadseffektiva
              åtgärder. Det som är dyrt är när brott begås om och om igen. Pengar
              är inte det viktiga i sammanhanget, det viktiga är att långsiktigt
              minska brottsligheten och därmed öka tryggheten i samhället.
            </seg>
            <seg n="e9e97188">
              Viktigt är också, herr talman, att vi har proportionella påföljder.
              För de grövsta brotten finns inget annat än fängelsestraff som
              är tillräckligt ingripande. Det ska utdömas i ett antal månader
              eller år efter hur allvarligt brottet är, men med hänsyn till
              om det finns försvårande eller förmildrande omständigheter i fallet.
            </seg>
            <seg n="c6d23ca2">
              Därutöver måste det vara tydligt att den som har fått samhällets
              hjälp genom behandlingsprogram, missbruksvård och så vidare men
              ändå fortsätter att begå brott ska få en betydligt mer kännbar
              påföljd. Den hjälpande handen från samhällets sida ska finnas
              där, men den som inte är beredd att ta den hjälpande handen ska
              få en ytterligare påföljd. Man ska visa tydligt att brottsligheten
              inte accepteras, och i slutändan blir det ett längre fängelsestraff.
            </seg>
            <seg n="db417134">
              Vad blir då slutsatsen, herr talman? Jo, slutsatsen är att hårdare
              straff generellt inte är någon hållbar lösning för att långsiktigt
              minska brottsligheten. Det är innehållet i påföljden som är avgörande
              för att man ska kunna minska brottsligheten och öka tryggheten
              i samhället.
            </seg>
          </u>
          <note n="4ddc378a">
            Med detta, herr talman, yrkar jag bifall till förslaget i betänkandet
            och avslag på samtliga reservationer.
          </note>
          <note type="speaker" n="702ebd29">
            Anf. 11 CAROLINE SZYBER (KD):
          </note>
          <u who="Q4981717" xml:id="i-68bfd80115508c3d-0" n="407c6303">
            <seg n="14555629">
              Herr talman! Många motioner skrivs under allmänna motionstiden
              och speciellt många på rättsområdet. För mig som sitter i justitieutskottet
              är det extra intressant att se vilka motioner som läggs under
              allmänna motionstiden som berör mitt politikområde. Det blir nu
              under våren ett antal debatter, och de är indelade ämnesvis.
            </seg>
            <seg n="f4c4eda2">
              I det här betänkandet behandlas flera viktiga motioner, men det
              som är viktigt i politiken är att inte slå in öppna dörrar genom
              att föregå utredningar och politiska processer. Mina allianskolleger
              har redogjort bra för de reservationer som oppositionen har lämnat.
              Därför väljer jag, herr talman, att tala lite om bostadsinbrott.
            </seg>
            <seg n="7b114b92">
              Bostadsinbrott oroar många runt om i vårt land, inte minst dem
              som bor i enskilt belägna villor. De senaste åren har vi sett
              en utveckling där det allt oftare är välorganiserade ligor som
              utför en större del av inbrotten. Dessa brott måste prioriteras,
              och straffen måste skärpas för att markera mot denna kränkning.
            </seg>
            <seg n="7d77f310">
              Varje år anmäls nära 30 000 bostadsinbrott i Sverige. Varje inbrott
              är en fruktansvärd upplevelse för den som drabbas. Det värsta
              är inte att ens tillhörigheter försvinner. Det värsta är upplevelsen
              av kränkning, känslan av att någon har varit inne i ens hem utan
              att fråga om lov, otryggheten. Inte sällan flyttar den som råkar
              ut för ett inbrott känslan av intrång är alltför stor och blir
              därmed dubbelt drabbad. Enligt Brås nationella trygghetsundersökning
              är bostadsinbrott det brott som flest människor oroar sig över
              att råka ut för. Inte minst är oron stor när man reser bort till
              exempel under julen, sommaren eller, vissa kanske, under sportlovet.
            </seg>
            <seg n="d3c48f67">
              Inbrott är sällan en engångsgrej. Förövarna är i regel återfallsförbrytare.
              Ändå döms de i allmänhet bara för enstaka brottstillfällen även
              om det finns bevisning för betydligt fler likartade brott. Denna
              så kallade mängdrabatt på brottslighet går inte hand i hand med
              det allmänna rättsmedvetandet. En person som begått ett flertal
              likartade brott borde därför dömas till maxstraffet eller till
              ett strängare straff än vad som kan utdömas för varje enskilt
              brott av samma slag. En statlig utredning har tillsatts för att
              titta på straffsatser för systematisk brottslighet. Jag hoppas
              att utredningen presenterar förslag som innebär hårdare straff
              för den som upprepade gånger kränker andras hem och ägodelar.
            </seg>
            <seg n="a2a4e538">
              Inbrottstjuvar ingår ofta i olika typer av kriminella nätverk.
              Polisen har på senaste tiden lyckats spränga flera internationella
              ligor som genomfört stöldturnéer i landet. Samtidigt har vi sett
              en framväxt av en inhemsk organiserad brottslighet i form av gatugäng.
              Bostadsinbrott är i allmänhet en av flera olika inkomstkällor
              för dessa kriminella nätverk.
            </seg>
            <seg n="ab367042">
              Bekämpningen av den organiserade brottsligheten, både den lokala
              och den mobila, måste prioriteras om vi ska minska antalet inbrott.
              I dag är bostadsinbrott en av de brottstyper som har lägst uppklaringsgrad,
              endast 4 procent. Brottslighetens mobilitet och organiseringsgrad
              kräver samarbete mellan flera myndigheter om vi ska kunna hejda
              villainbrotten. Det är uppenbart att polisen behöver samarbeta
              över geografiska och organisatoriska gränser. På några håll har
              polisen och socialtjänsten inlett ett samarbete tillsammans med
              åklagarmyndigheten. Sådana samarbeten bör fortsätta.
            </seg>
            <seg n="c833c3d7">
              Parallellt behöver målen för polisens arbete omformuleras. I
              dag är det alltför stort fokus på mätbara resultat, vilket lätt
              gör att man enbart fokuserar på brott med hög uppklaringsprocent
              i stället för att prioritera de svåra brotten.
            </seg>
            <seg n="62b1ac6f">
              Jag anser att arbetet mot mängdbrott bör vidareutvecklas. Stöld,
              skadegörelse och andra vanliga brott som drabbar människor i vardagen
              bör prioriteras. Fler brott måste klaras upp, och handläggningstiderna
              måste bli kortare.
            </seg>
          </u>
          <note n="8e256692">
            Jag yrkar bifall till förslaget i betänkandet och avslag på samtliga
            motioner.
          </note>
          <note type="speaker" n="d0ff945c">
            Anf. 12 MARIA ABRAHAMSSON (M):
          </note>
          <u who="Q4933653" xml:id="i-9b2baf804321e7be-0" n="d62d7920">
            <seg n="c606a6fa">
              Herr talman! I justitieutskottets betänkande nr 10 föreslår utskottet
              att riksdagen ska avslå mitt motionsyrkande om vad som avses med
              barn i brottsbalkens bestämmelse om barnpornografi. Jag finner
              mig i det men vill ändå använda det här tillfället till att förklara,
              påverka och bilda opinion så att vi så snart som möjligt ska kunna
              ha en rimligare lagstiftning.
            </seg>
            <seg n="e97d1b69">
              Med snart 15 års perspektiv kan det som borde ha varit självklart
              redan från början sägas, nämligen att det måste vara lika tillåtet
              att skildra fiktiva barn i tecknad form som det är att skildra
              fiktiva barn i skrift, vilket det alltså inte är enligt den svenska
              barnpornografilagstiftningen.
            </seg>
            <seg n="544e5ff4">
              Låt oss backa bandet till den 28 januari 2011. Svea hovrätt har
              fastställt tingsrättens dom mot serieexperten Simon Lundström.
              Lundström döms även i hovrätten för barnpornografibrott eftersom
              han i sin dator har lagrat tecknade mangabilder som föreställer
              barn i sexuella situationer. Det hjälps inte att barnen som skildras
              är rena fantasiprodukter och att teckningarna har lagrats som
              ett led i Lundströms yrkesutövning. Riksdagen har beslutat att
              innehav av teckningar, även sådana utan någon som helst verklighetsbakgrund,
              ska vara lika straffbart som innehav av foton och filmer med verkliga
              barnpornografiska motiv.
            </seg>
            <seg n="385c1888">
              Med pedofilstämpel i pannan begär Lundström prövningstillstånd
              i Högsta domstolen. Högsta domstolen bollade över frågan till
              riksåklagaren för yttrande. Riksåklagaren returnerar med en uppmaning
              till HD som lyder: Pröva hur bestämmelserna om barnpornografibrott
              ska tolkas när det gäller tecknade barn!
            </seg>
            <seg n="aeea08b6">
              HD våndas och vill inte säga rent ut att bestämmelserna i detta
              avseende strider mot grundlagen, för när det gäller tecknade barn
              finns det inget motiverat undantag från tryck- och yttrandefriheten.
              Vissa saker komplicerar det hela, bland annat ett rambeslut i
              EU från 2004, det vill säga flera år efter det att den svenska
              lagen infördes. Rambeslutet har en rymlig definition av barnpornografi.
              Definitionen omfattar bland annat realistiska bilder på ett fiktivt
              barn som är inblandat i handling med tydlig sexuell innebörd.
            </seg>
            <seg n="73f36e51">
              Faktum är att i Lundströmfallet hade Högsta domstolen ett utmärkt
              tillfälle att ifrågasätta rådande rättsläge genom att låta EU-domstolen
              pröva om förbudet mot innehav av tecknade bilder är förenligt
              med grundläggande fri- och rättigheter som medborgarna är garanterade
              i Europakonventionen, i den svenska grundlagen och också i EU:s
              egen rättighetsstadga. Genom att problematisera kring dessa frågor
              kunde Högsta domstolen ha medverkat till att vrida tiden rätt,
              men det gjorde man inte.
            </seg>
            <seg n="911fbbad">
              Efter ett snårigt proportionalitetsresonemang, där de höga juristerna
              väger in den japanska mangatraditionen och amatörmässigt funderar
              över bildernas konstnärliga kvalitet, landar HD i att just i det
              här fallet, just när det gäller Simon Lundström, ska den grundlagsskyddade
              yttrandefriheten väga tyngre än de skyddsmotiv för barn som var
              anledningen till att lagstiftningen infördes på 90-talet.
            </seg>
            <seg n="9dcad6cf">
              Motivet som åberopades då, för snart 15 år sedan, var alltså
              att avbildningar av barn i sexuella situationer, även tecknade
              barn, är en kränkning av alla barn, av alla barn i hela världen.
              Men det resonemanget var förstås nonsens då, och det är lika mycket
              nonsens i dag. Varför skulle barn i allmänhet känna sig personligen
              kränkta om de råkar se en sådan teckning?
            </seg>
            <seg n="565ea453">
              Är det så illa att moralpaniken och indoktrineringen har gått
              så långt att riksdagens ledamöter inte vågar lita på sitt sunda
              förnuft? Eller varför jämställer annars riksdagen rena fantasiteckningar
              av påhittade barnfigurer i sexuella situationer med foton på verkliga
              barn som utsätts för verkliga sexuella övergrepp?
            </seg>
            <seg n="4880d3ed">
              Det finns bara riksdagen att ställa till svars för denna orimliga
              svenska lagstiftning som förbjuder konstnärer att visa sina teckningar.
              Och det avgörande i sammanhanget är alltså att förbudet mot spridning
              av tecknade barnfigurer stämmer dåligt överens med den grundlagsgaranterade
              yttrandefriheten.
            </seg>
            <seg n="9f454d25">
              Herr talman! När nu Högsta domstolen inte rent ut ville underkänna
              lagstiftningen, och inte heller gav någon vägledning alls för
              bedömningen av andra fall som liknar men inte är identiska med
              mangafallet, vilar ett tungt ansvar på riksdagen, på oss lagstiftare,
              att ändra lagen och lösa den konstnärliga friheten från dessa
              påtvingande bojor.
            </seg>
            <seg n="9035e4b8">
              Herr talman! Inte minst i tider av politiska omprövningar är
              det är viktigt att stå fast vid försvaret av de medborgerliga
              rättigheterna. Dit hör yttrandefriheten, och det var skäl nog
              för mig att bestämma att i dag skulle jag ta plats i talarstolen.
            </seg>
            <seg n="5b25fdc1">
              Tack för ordet! Och för tids vinnande: Det behövs inga applåder.
            </seg>
          </u>
          <note n="d9d250a4">
            I detta anförande instämde Marianne Berg (V).
          </note>
          <note type="speaker" n="b060af64">
            Anf. 13 RICHARD JOMSHOF (SD):
          </note>
          <u who="Q5890031" xml:id="i-ed388d83f8512b43-0" n="c5710dab">
            <seg n="b1e0ee00">
              Herr talman! Jag står naturligtvis bakom alla reservationer,
              men ska göra som andra brukar göra och bara yrka bifall till ett
              fåtal. Det blir några stycken ändå även om det bara är hälften.
              Jag yrkar bifall till reservation 1, 7, 9, 17, 18, 19 och 20.
            </seg>
            <seg n="adfbc80e">
              Jag glömde att sätta upp mig på talarlistan, så jag har rätt
              ont om tid i dag. Det beklagar jag. Jag tänker därför koncentrera
              mig på en av reservationerna, och det gäller lagstiftningen om
              hets mot folkgrupp.
            </seg>
            <seg n="e88d1218">
              Herr talman! Uppfattningen att alla medborgare ska vara lika
              inför lagen och att ingen ska behöva utså diskriminering på grund
              av exempelvis etnisk tillhörighet är inte bara en allmänt erkänd
              princip i Sverige utan något som också är stadgat i 1 kap. 9 §
              regeringsformen. Jag tänker citera den. Många av er kan det säkert
              redan, men där står det: Domstolar samt förvaltningsmyndigheter
              och andra som fullgör uppgifter inom den offentliga förvaltningen
              skall i sin verksamhet beakta allas likhet inför lagen samt iakttaga
              saklighet och opartiskhet.
            </seg>
            <seg n="a318589e">
              I realiteten finns det dock ett tydligt exempel på lagstiftning
              som gör skillnad mellan svenska medborgare på basis av deras etniska
              tillhörighet. Ett sådant exempel är bestämmelsen om hets mot folkgrupp
              i 16 kap. 8 § brottsbalken. Det framgår i och för sig inte när
              man läser själva texten. Jag tänker citera igen. Där står: Den
              som i uttalande eller i annat meddelande som sprids hotar eller
              uttrycker missaktning för folkgrupp eller annan sådan grupp av
              personer med anspelning på ras, hudfärg, nationellt eller etniskt
              ursprung, trosbekännelse eller sexuell läggning, döms för hets
              mot folkgrupp till fängelse i högst två år eller om brottet är
              ringa, till böter.
            </seg>
            <seg n="da9862df">
              Men verkligheten är en annan. För några år sedan gjordes en anmälan
              med anledning av en insändare i tidningen Mitt i Södermalm, som
              innehöll grovt nedsättande påståenden om svenskar. Då skrev Justitiekanslern,
              alltså den 5 november 2003, att syftet vid tillkomsten av straffstadgandet
              om hets mot folkgrupp var att tillförsäkra minoritetsgrupper av
              skilda sammansättningar och bekännare av olika trosuppfattningar
              ett rättsskydd och så vidare. Sedan säger han i slutet att innehållet
              i insändaren inte kan anses utgöra hets mot folkgrupp just för
              att svenskar inte omfattas av skyddet.
            </seg>
            <seg n="52e5762d">
              Så sent som den 21 januari i år konstaterade Justitiekanslern
              samma sak, detta trots att det finns svenskar som faktiskt lever
              i minoritet i Sverige. Det finns till och med skolor där andelen
              svenskar kanske kan räknas på ena handens fingrar, och det finns
              bostadsområden där svenskarna lever i minoritet. Trots det omfattas
              inte svenskar av det här skyddet. Jag beklagar det.
            </seg>
            <seg n="39e3921f">
              Jag menar att det strider mot FN:s deklaration om de mänskliga
              rättigheterna. I artikel 7 står nämligen: Alla är lika inför lagen
              och är berättigade till samma skydd av lagen utan diskriminering
              av något slag. Alla är berättigade till samma skydd mot alla former
              av diskriminering som strider mot denna förklaring och mot varje
              anstiftan till sådan diskriminering. Jag menar att vår lagstiftning
              tyvärr inte lever upp till det. Vår lagstiftning är diskriminerande.
              I min värld har alla grupper, så långt det är möjligt, exakt samma
              möjligheter, samma rättigheter och samma skyldigheter. I min värld
              är det lika illa att diskriminera en svensk som att diskriminera
              någon med invandrarbakgrund. Därför är det beklagligt att lagstiftningen
              ser ut som den gör. Jag tycker att det är en självklarhet att
              alla människor i det här landet ska vara lika inför lagen. Det
              borde vara en självklarhet för alla partier i denna församling,
              och jag beklagar att övriga partier inte delar den uppfattningen.
            </seg>
            <seg n="ba3d5b2d">
              Jag beklagar också att jag inte har mer talartid för jag har
              så mycket intressanta saker att säga, men jag får väl återkomma
              i nästa ärendedebatt.
            </seg>
          </u>
          <note type="speaker" n="bcd695ae">
            Anf. 14 JOHAN LINANDER (C) replik:
          </note>
          <u who="Q5952656" xml:id="i-a4bada61040ac11d-1" n="6a61f7d0">
            <seg n="c4becf42">
              Herr talman! Jag lyssnade på Richard Jomshof. Han talade om hur
              många som var svenskar på en skola eller i en klass, att det kanske
              var en handfull i en hel skola. Därför skulle jag vilja fråga
              Richard Jomshof vilka han då tycker är svenskar. Är alla barn
              som är svenska medborgare svenskar? Det vore intressant att höra.
              För mig är såklart alla som är svenska medborgare svenskar. Det
              är möjligt att Richard Jomshof inte håller med om det.
            </seg>
            <seg n="26a8d1ff">
              När det gäller den lagstiftning som Richard Jomshof lyfter upp
              kan man i betänkandet läsa att det i förarbetena till lagen finns
              exempel på detta, att om någon angriper någon eller några just
              för att de är svenskar kan lagen användas. I de fall som Justitiekanslern
              har prövat har det väl inte varit fallet, men lagen kan användas
              på det sättet som Richard Jomshof efterfrågar.
            </seg>
          </u>
          <note type="speaker" n="75047ed3">
            Anf. 15 RICHARD JOMSHOF (SD) replik:
          </note>
          <u who="Q5890031" xml:id="i-ed388d83f8512b43-1" n="c5710dab">
            <seg n="76e9e5d3">
              Herr talman! Det är helt rätt. Jag läste det i går och hade en
              diskussion om just det som står i förarbetena. Problemet är att
              jag inte har hittat något exempel på att lagen använts på det
              viset. Det är därför jag och vi menar att vi måste se över detta
              för att verkligen försäkra oss om att lagen ger ett likartat skydd
              för alla medborgare i det här landet. Det är precis det jag säger.
              Så är det inte i dag. Man kan skratta hur mycket man vill åt detta,
              men det finns flera exempel på hur svenskar blivit misshandlade,
              utsatta, enkom för att de är svenskar och därmed inte åtnjuter
              det skydd som den med invandrarbakgrund åtnjuter. Jag tycker att
              det är beklagligt, för så är det, och det har som sagt Justitiekanslern
              konstaterat. Det finns fler exempel på det. Jag beklagar att det
              är så.
            </seg>
            <seg n="19f96c4b">
              Vad gäller huruvida någon är svensk eller inte kan man såklart
              diskutera det. Jag menar att det finns många människor i det här
              landet som är medborgare men som inte är svenskar. Jag har träffat
              jättemånga medborgare med invandrarbakgrund som till mig sagt
              att de inte är svenskar, så det är inte speciellt konstigt. Jag
              menar att det kanske krävs mer än att bara sätta foten i ett annat
              land, även om man skulle få medborgarskap, för att kunna säga
              att man är svensk eller någonting annat.
            </seg>
            <seg n="9439f798">
              Målet med vår politik är att de som får stanna i landet ska bli
              svenskar. Vi företräder en assimileringspolitik, vilket man gjorde
              i det här landet fram till mitten av 70-talet. Målet är att de
              som kommer hit och får stanna i vårt land ska bli svenskar, men
              det finns jättemånga människor där ute som inte vill vara svenskar.
              De ser sig inte som svenskar. De struntar fullständigt i samhället.
              Jag har träffat äldre människor, men framför allt många unga killar,
              ofta unga killar, som är födda i landet, har invandrade föräldrar
              och absolut inte ser sig som svenskar. Sådan är verkligheten i
              dag.
            </seg>
          </u>
          <note type="speaker" n="9f00c1ea">
            Anf. 16 JOHAN LINANDER (C) replik:
          </note>
          <u who="Q5952656" xml:id="i-a4bada61040ac11d-2" n="6a61f7d0">
            <seg n="c3858fda">
              Herr talman! Jag kom nästan av mig, så chockad blev jag av det
              som sades.
            </seg>
            <seg n="2927fed8">
              Det är klart att det finns många som lever i Sverige, är svenska
              medborgare men har exempelvis finska rötter. De har kommit hit
              men ser sig fortfarande som finländare. De är ändå svenskar; de
              bor i Sverige och är svenska medborgare. Med det resonemang som
              Richard Jomshof här för skulle alltså hets mot folkgrupp mot svenskar
              inte kunna ske mot alla dem som är svenska medborgare, utan hets
              mot folkgrupp mot svenskar skulle bara kunna ske om den som är
              utsatt ser ut så som Richard Jomshof tänker sig att svenskar ser
              ut. I annat fall skulle de inte kunna omfattas, alltså om de säger
              att de inte är svenskar, kanske talar ett annat språk eller har
              en annan religion.
            </seg>
            <seg n="50be8130">
              Det är inte det samhället jag vill ha. Tvärtom ska lagstiftningen
              omfatta alla oavsett vilken religion du har, oavsett hur du ser
              ut, oavsett etnicitet, oavsett varifrån du kommer och oavsett
              vad du själv kallar dig. Då kan man inte göra den typen av begränsningar
              i lagstiftningen, det vill säga vem som är svensk och vem som
              inte är svensk. Men det är tydligen det som Richard Jomshof efterfrågar.
              Det kommer vi inte att uppfylla, det lovar jag.
            </seg>
          </u>
          <note type="speaker" n="00f10c0e">
            Anf. 17 RICHARD JOMSHOF (SD) replik:
          </note>
          <u who="Q5890031" xml:id="i-ed388d83f8512b43-2" n="c5710dab">
            <seg n="54bb8652">
              Herr talman! Det här blir faktiskt lite löjeväckande. Själva
              lagstiftningen rörande hets mot folkgrupp är exkluderande. I lagstiftningen
              räknas ett antal grupper upp som ska ha ett särskilt skydd. I
              och med att du räknar upp ett antal grupper finns det en massa
              grupper som därmed exkluderas, de som inte räknas upp.
            </seg>
            <seg n="9974e163">
              Jag skulle helst vilja se att lagstiftningen togs bort helt och
              hållet just för att vi ska kunna försäkra oss om att den som bor
              i Sverige och är medborgare i landet oavsett bakgrund, oavsett
              om man ser sig som svensk eller inte ska ha precis samma skydd,
              samma möjligheter, samma rättigheter, samma skyldigheter. Det
              gäller alla medborgare. Det har inte med hudfärg att göra. Det
              har inte med huruvida du ser dig som svensk eller inte att göra.
              Om du är medborgare ska du omfattas av exakt samma skydd. Den
              lagstiftning som Johan stöder är exkluderande. Den räknar upp
              ett antal grupper. Det innebär att det finns andra grupper. Det
              har tillförts grupper efter hand. Varför det? Jo, för att man
              insett att den här lagstiftningen inte gäller just den eller den
              gruppen. Den är exkluderande till sin natur, och det är problemet.
            </seg>
            <seg n="736c3c6c">
              I och med att du stöder lagstiftningen, Johan, innebär det att
              du tyvärr inte ställer upp på principen att alla människor ska
              ha exakt samma rättsskydd i det här landet. Så är det. De har
              inte det. Det finns exempel på unga svenska killar som har blivit
              misshandlade av förövare med invandrarbakgrund enbart för att
              de är svenskar. Men inte har de som misshandlat dem tilldömts
              ett hårdare straff för det. Däremot finns det exempel på motsatsen.
              Det kan jag inte acceptera. Den som misshandlar ska dömas till
              ett straff. Det gäller oavsett vem som misshandlar. Så enkelt
              är det. Som lagstiftningen nu ser ut är den inte bra. Den är exkluderande,
              och det kan jag inte acceptera.
            </seg>
          </u>
          <note type="speaker" n="6fdc98ad">
            Anf. 18 KENT EKEROTH (SD):
          </note>
          <u who="Q3369252" xml:id="i-6f6dffe67c444b24-0" n="6ccf3bf3">
            <seg n="3b3e793e">
              Herr talman! Det är intressant hur debatten kan gå från år till
              år i den här kammaren. Allt fler partiföreträdare talar nu om
              hårdare straff, partiföreträdare som i denna talarstol och i replikskiftena
              varit emot hårdare straff. Nu har till och med regeringen erkänt
              att de hårda straffen som man var så stolt över när de infördes
              2010 inte gett någon effekt. Det är inte alls förvånande. Det
              har jag stått och sagt i den här talarstolen i ungefär två och
              ett halvt år. Jag har väckt otaliga motioner och deltagit i många
              debatter gällande just detta. I varenda debatt har jag fått höra
              att straffen är bra. Jag hade en debatt med Beatrice Ask i höstas
              straffen är bra, allting är jättebra.
            </seg>
            <seg n="7056c58f">
              Men nu börjar SD ligga på 1015 procent i opinionsundersökningarna.
              Analysen av väljarströmmarna visar att de går bland annat från
              Moderaterna till SD. När man frågar de moderata väljarna varför
              de går till SD säger de att den viktigaste frågan för dem är kriminalpolitiken.
              Då börjar det helt plötsligt hända saker, vilket är bra. Det är
              såklart positivt att fler och fler personer får denna insikt.
            </seg>
            <seg n="c3d21d38">
              Jag ska ta några exempel på vad som hänt här i kammaren innan.
            </seg>
            <seg n="32b593fa">
              När jag väckte en motion om att slopa tvåtredjedelsfrigivningen,
              den så kallade villkorliga frigivningen, gick Ewa Thalén Finné
              upp och sade att det var ett jättedåligt förslag som inte kunde
              accepteras. Oj, vad hemska vi var! Sedan går Beatrice Ask ut och
              säger: Det ska vi göra! Och då är det helt plötsligt bra.
            </seg>
            <seg n="6d4a8de1">
              För något år sedan eller två hade jag ett replikskifte med Roger
              Haddad där han var väldigt tydlig med att Folkpartiet inte ville
              ha skärpta straff. Men häromdagen gick Folkpartiet ut och sade
              att de vill ha skärpta straff för våldsbrott vilket var just det
              vi pratade om.
            </seg>
            <seg n="28cdcfba">
              Caroline Szyber gick nyligen upp och pratade om att mängdrabatten
              ska bort, visserligen kanske bara för inbrott. Men det är ett
              steg i rätt riktning.
            </seg>
            <seg n="9f60c981">
              Någon annan hade jag en debatt med om ungdomsrabatt. I min motion
              skrev jag att den ungdomsrabatt som gäller mellan 18 och 21 år
              bör tas bort. Alla partier var emot det. Sedan går Beatrice Ask
              ut och säger: Nu ska rabatten mellan 18 och 21 år tas bort.
            </seg>
            <seg n="5379c8bc">
              Mönstret upprepar sig hela tiden. Vi säger en sak, och alla andra
              säger emot. Sedan går till slut Beatrice Ask ut och säger: Vi
              ska göra det ändå.
            </seg>
            <seg n="991d30cc">
              Väljare går till SD. Det har vi sett. Vi ligger nu på 1015 procent
              i opinionsundersökningarna. Det är klart att andra partier börjar
              anpassa sig, vilket som sagt är väldigt bra.
            </seg>
            <seg n="cbcddd5b">
              Vad händer då när man skickar upp dessa testballonger? Det är
              inte ens så att man kommer med konkreta förslag. Nej, det handlar
              om arbetsgrupper internt i partiet. Det påminner mig om när Folkpartiet
              2002 pratade om ett språktest som de aldrig ville genomföra, aldrig
              genomförde och aldrig gjorde någonting för att genomföra. Ett
              annat exempel är Moderaterna 2009, när Billström gick ut i en
              debattartikel och hör och häpna skrev att man ska ta tillbaka
              medborgarskapet från kriminella invandrare. Men det blev ingenting
              av det heller. Dessa testballonger brukar skickas upp något år
              före valet, som 2002, 2009 och nu 2013. Men jag vill påpeka att
              de oftast brukar spricka väldigt snart efter valet, när debatten
              lagt sig och väljarna har fått tron på att de andra partierna
              de facto vill göra någonting.
            </seg>
            <seg n="a01289de">
              Jag har stått i den här kammaren hur många gånger som helst och
              läst upp vad som hela tiden händer i Sveriges domstolar med de
              extremt låga straff vi har. Alla vet min förkärlek för det. Man
              kan skjuta sin flickvän på 15 centimeters avstånd i pannan och
              få ett år och nio månader. Om man nästan slår ihjäl en sjukpensionär
              i Kortedala kan man få 130 timmars samhällstjänst. Det är dessa
              straff som ni har suttit och försvarat i två och ett halvt år,
              och det är dessa straff som ni låtsas vilja göra någonting åt
              nu, ett år före valet. Men vi vet alla att det där bara är tomt
              prat. Jag var tvungen att gå upp och säga det.
            </seg>
            <seg n="780ba787">
              Jag yrkar bifall till reservation 18, som ligger lite i linje
              med vad jag stått här och sagt.
            </seg>
          </u>
          <note type="speaker" n="fb6c5a02">
            Anf. 19 KRISTER HAMMARBERGH (M) replik:
          </note>
          <u who="Q5786666" xml:id="i-e447346c0ea742bf-1" n="b9ae9d5c">
            <seg n="af3da8c2">
              Herr talman! Jag vet inte om jag ska hälsa Kent Ekeroth välkommen
              tillbaka till justitieområdet. Ni har bytt personal tidigare,
              men nu kanske ni kommer att delta i debatterna båda två.
            </seg>
            <seg n="18ea8330">
              Jag har en liten fundering om hur Kent Ekeroth resonerar. Du
              har till exempel funnits med i referensgruppen för Påföljdsutredningen
              och suttit och lyssnat på den diskussion som bland annat Johan
              Linander och jag fört om de saker som du själv nämner. Det sades
              inte så mycket från SD då, men ni kanske lyssnar. Det är så här
              politiskt arbete går till. Vi tittar, vi genomför, vi utreder
              och vi utvärderar. Sedan lägger vi fram genomarbetade förslag.
              Vi skjuter inte från höften.
            </seg>
            <seg n="d6af2f82">
              Du kan själv konstatera att den här regeringen har fattat beslut
              om straffskärpningar. Men som jag och andra har nämnt tidigare
              i dag ser vi problem med tillämpningen i domstolen. Vad är det
              egentligen du vill göra med domstolen? Vad innebär det du sade?
              Vill du gå direkt in och bestämma hur domstolen ska döma? Vilken
              var innebörden?
            </seg>
          </u>
          <note type="speaker" n="e071764a">
            Anf. 20 KENT EKEROTH (SD) replik:
          </note>
          <u who="Q3369252" xml:id="i-6f6dffe67c444b24-1" n="6ccf3bf3">
            <seg n="5bae7db2">
              Herr talman! Det är roligt att vara tillbaka i kriminalpolitiken,
              även om jag aldrig har slutat arbeta med den. Det finns mycket
              att göra. Jag har skrivit många debattartiklar och så vidare.
              Det är alltid roligt att diskutera kriminalpolitik.
            </seg>
            <seg n="851a3039">
              Vad vill vi göra? Vi väckte 68 motioner i höstas, tror jag, om
              vad vi vill göra. Det har framkommit att praxis till exempel i
              misshandelsfall innebär att man i 90 procent av fallen dömer i
              den nedersta fjärdedelen av straffskalan. Vi har väckt en del
              motioner för att minska utrymmet för domstolarna att alltid lägga
              sig lägst, till exempel genom tredje-gången-gillt-principen, det
              vill säga att man ska få maxstraff om man begår tre brott i samma
              kategori inom en viss tidsrymd.
            </seg>
            <seg n="7b89e62e">
              Vi har väckt en motion om riktiga livstidsstraff för vissa brott.
              Man åker in på livstid, sitter där och kommer helt enkelt aldrig
              ut igen. Vi har lagt fram förslag om att förändra mängdrabatten.
              Dels handlar det om ackumulationsprincipen, dels om att utöka
              tilläggsstraffskalan. Vi har en mängd förslag. Vi vill höja miniminivåerna
              för vissa straff, så att domstolarna får mindre utrymme att utdöma
              de löjeväckande låga straffen.
            </seg>
            <seg n="0aa933b0">
              Vi har givetvis lagt fram förslag om att ta bort rabatten för
              dem mellan 18 och 21 år, vilket ni var emot och nu helt plötsligt
              är för. Vi har också lagt fram ett förslag om att 1518-åringar
              ska kunna dömas som vuxna vid speciella fall. Och så vidare.
            </seg>
            <seg n="9e65fd25">
              Vi har lagt fram en hel rad förslag på att höja miniminivåerna
              och skärpa straffen för att styra domstolarna till att utdöma
              straff som helt enkelt är moraliskt riktiga. Jag tror att du vet
              om det. Jag vet inte riktigt varför du ställer frågan. Du har
              ändå suttit i justitieutskottet under samma tid som jag under
              de senaste två och ett halvt åren ungefär.
            </seg>
          </u>
          <note type="speaker" n="7644bcc1">
            Anf. 21 KRISTER HAMMARBERGH (M) replik:
          </note>
          <u who="Q5786666" xml:id="i-e447346c0ea742bf-2" n="b9ae9d5c">
            <seg n="249b95e0">
              Herr talman! Vad gäller straffrabatterna vill jag repetera att
              Kent Ekeroth har haft möjlighet att under ett tidigt skede följa
              de diskussioner som förts under utredningsarbetet. Jag vet att
              du har lyssnat på oss. Eller hur?
            </seg>
            <seg n="2c754baf">
              Min fråga var vad du menade när det gällde domstolarna. Tycker
              du att riksdagen ska ha större makt att gå in direkt i domstolens
              förhandlingar och vara med i avgörandena av domarna? Var det detta
              du menade? Det är viktigt att få klarlagt i så fall.
            </seg>
            <seg n="8ef41135">
              Jag har en fråga till. Din partikamrat sade tidigare att han
              helst inte skulle vilja ha kvar lagstiftningen om hets mot folkgrupp
              därför att alla ska behandlas lika. Samtidigt har ni en motion
              om våld mot kulturarbetare. Tydligen ska våld mot kulturarbetare
              ske på ett annat sätt än mot andra arbetare. Gör man inte skillnad
              på folk i det fallet? Eller är det så att er politik kanske inte
              är så genomarbetad?
            </seg>
          </u>
          <note type="speaker" n="7bf527c3">
            Anf. 22 KENT EKEROTH (SD) replik:
          </note>
          <u who="Q3369252" xml:id="i-6f6dffe67c444b24-2" n="6ccf3bf3">
            <seg n="71406c81">
              Herr talman! Ärligt talat förstår jag inte riktigt Hammarberghs
              frågor när han pratar om domar i domstolarna. Jag använde precis
              två minuter till att gå igenom de motioner som Hammarbergh säkert
              har sett under årens lopp och berätta vad vi vill göra. Vi vill
              använda lagstiftningen till att styra domstolarna. Lagstiftningen
              är till för att styra domstolarna.
            </seg>
            <seg n="732ef3fe">
              Vi har lagt fram förslag som är mycket bättre och mer långtgående
              än de så kallade straffskärpningar som Moderaterna var så stolta
              över. Det visade sig att ingenting hände, vilket vem som helst
              kunde ha fattat för länge sedan och vilket vi gjorde. Det var
              därför vi lade fram alla de här förslagen före det moderata nyuppvaknande
              som uppenbarligen har skett under de senaste veckorna. Det var
              ingen nyhet att det här inte skulle påverka speciellt mycket.
              Annars skulle vi inte ha lagt fram alla de förslag som vi lagt
              fram. Det gjorde vi därför att det inte var så svårt att se den
              utvecklingen för lång tid sedan.
            </seg>
            <seg n="08051643">
              Lagstiftningen om hets mot folkgrupp skulle jag precis som Richard
              vilja ta bort. I själva lagstiftningen står det att det beror
              på ras, etnicitet, religion och allt vad det nu är. Redan där
              säger lagstiftningen att man kan peka ut vissa grupper. Om någon
              uttrycker ringaktning eller hotar någon på grund av ras eller
              etnicitet måste uppenbarligen domstolen kunna definiera ras och
              etnicitet. Hur ska de annars kunna tillämpa den lag som ni står
              här och försvarar? Det går inte.
            </seg>
            <seg n="fe7d1bb3">
              Linander var uppe innan och ifrågasatte hur man definierar detta.
              Men eftersom det står i lagen har ni valt att man ska definiera
              det. Det är ni som har bestämt det. Det är ni som har sagt till
              domstolarna att de ska avgöra när någon är utsatt på grund av
              sin ras, etnicitet, kultur, religion eller vad det nu kan vara.
              Det var ni som införde den lagstiftningen. Det är ni som har sagt
              till domstolarna att definiera vilken ras eller etnicitet någon
              tillhör. Om det inte finns några sådana, som Linander var inne
              på, hur ska man då kunna använda lagstiftningen över huvud taget?
              Det är en helt ologisk lagstiftning från första början, speciellt
              med tanke på vad ni står här och säger i talarstolen.
            </seg>
          </u>
          <note n="9b11f3fd">
            Överläggningen var härmed avslutad.
          </note>
          <note n="25376f19">
            3 § Kriminalvårdsfrågor
          </note>
          <note n="ede6356b">
            Föredrogs
          </note>
          <note type="speaker" n="bfb6fe4c">
            Anf. 23 CHRISTER ADELSBO (S):
          </note>
          <u who="Q3363842" xml:id="i-44a97b9d113929d2-0" n="e4e67c4d">
            <seg n="0c8875d3">
              Herr talman! Kriminalvården är en av rättsväsendets absolut viktigaste
              verksamheter. Det är samtidigt en av de allra svåraste, för när
              alla andra samhällsinsatser har misslyckats kommer man till Kriminalvården.
            </seg>
            <seg n="088cd183">
              Det är Kriminalvården som ska verkställa utdömda påföljder och
              sedan göra allt den kan för att de dömda efteråt ska vara bättre
              rustade att leva ett liv utan kriminalitet.
            </seg>
            <seg n="6fbd0ab5">
              Att bara låsa in människor utan rehabilitering tror jag inte
              att det är många som förespråkar. Det är bra varken för samhället
              eller för den enskilde eftersom alla intagna ska ut i samhället
              någon gång igen.
            </seg>
            <seg n="a4d32514">
              Därför är det viktigt att Kriminalvården har resurser och möjligheter
              att satsa på de dömda så att de är så rustade som möjligt att
              leva ett liv utan kriminalitet efter sin tid i Kriminalvården.
            </seg>
            <seg n="03835bd2">
              Herr talman! När vi ökade antalet poliser till för närvarande
              ca 20 000 trodde vi väl alla att detta skulle få konsekvenser
              även för Kriminalvården. Fler poliser borde normalt innebära fler
              uppklarade brott, fler fällda och större tryck på våra häkten
              och fängelser.
            </seg>
            <seg n="cad19015">
              Nu vet vi alla att det inte har blivit så. År 2012 levererade
              polisen färre förundersökningar än man gjort tidigare. Situationen
              inom kriminalvården är i dag lite speciell. I stället för ett
              beräknat tryck och behov av minst 1 000 nya platser till i år,
              vilket var rättsväsendets bedömning så sent som 2011, hade vi
              2012 det lägsta antalet personer i fängelse sedan 2001, närmare
              bestämt 4 852 personer.
            </seg>
            <seg n="c1d26d60">
              Kriminalvården har själv svårt att förklara den minskning som
              vi nu kan se. Vi hoppas såklart att det beror på en minskad brottlighet,
              men det är nog inte hela förklaringen.
            </seg>
            <seg n="2fc1d5a0">
              Vissa menar att det beror på att rättsväsendet oftare ger åtalsunderlåtelse
              eller dömer till böter. Andra menar att Högsta domstolen har ändrat
              praxis för narkotikabrott och att strafftiden därför har minskat.
            </seg>
            <seg n="26c4e9ce">
              En undersökning från Brå visar också att straffskärpningen för
              våldsbrott inte har lett till att domstolarna dömer ut längre
              straff, vilket man trodde skulle ske.
            </seg>
            <seg n="ea786beb">
              Detta sammantaget innebär att det akuta tryck vi hade för ett
              par år sedan på fler platser inom Kriminalvården har minskat,
              och vi har i stället ett överskott på flera håll. Den beräknade
              genomsnittliga beläggningen 2013 är 84 procent på såväl häkte
              som anstalt, vilket är historiskt lågt.
            </seg>
            <seg n="ca966722">
              Nu är det så att även om det totalt sett finns ett överskott
              på platser finns det problem. Exempelvis har projektet Ersättningsanstalt
              Skåne lagts på is.
            </seg>
            <seg n="4607f340">
              Här handlar det om ersättning av ett antal äldre anstalter som
              är från 1800-talet och början av 1900-talet. Dessa gamla lokaler
              måste kanske avvecklas eller totalrenoveras även utan ersättningsplatser.
              Detta skulle kunna innebära en platsbrist i södra Sverige.
            </seg>
            <seg n="fe6223c2">
              Sedan är det viktigt att man inte förivrar sig och börjar stänga
              och lägga ned fängelser innan man har en långsiktig och klar bild
              över situationen. Nu gäller det att använda den goda platssituationen
              till att åtgärda det omfattande och sedan lång tid eftersatta
              behovet av renovering och underhåll av just gamla och slitna lokaler.
            </seg>
            <seg n="5c34bdaa">
              Herr talman! Vi har åtta reservationer i detta betänkande. Vi
              står självklart bakom samtliga, men jag nöjer mig med att yrka
              bifall till reservation 5. Jag tänker trots allt ta upp lite om
              några av våra reservationer.
            </seg>
            <seg n="df4f1c59">
              Först har vi särskilda handlingsplaner vid återfall i brott.
              Tyvärr är återfallsmängden förhållandevis stor. Arbetet för att
              förhindra återfall kan därför inte sägas vara fullgott. Vi har
              därför den uppfattningen att Kriminalvården bör ta fram särskilda
              handlingsplaner för de personer som döms för återfall i likartad
              brottslighet.
            </seg>
            <seg n="d53fa68f">
              Ett av de största problemen för intagna inom Kriminalvården är
              den utbredda sysslolösheten. Det är hög tid att vi försöker komma
              till rätta med denna problematik.
            </seg>
            <seg n="629e74c0">
              Regeringen bör i regleringsbrevet till Kriminalvården eller på
              annat sätt ge myndigheten i uppdrag att ta fram en nationell strategi
              som innebär att alla personer som har möjlighet att delta i någon
              form av relevant sysselsättning ska ges möjligheter till det.
            </seg>
            <seg n="cc63c392">
              Sedan har vi frågan om häktesrestriktioner för barn. Europarådets
              tortyrkommitté har kritiserat Sverige för det sätt som barn hålls
              häktade på. Drygt 80 procent av 1517-åringar i häkte är belagda
              med restriktioner.
            </seg>
            <seg n="9b7be96b">
              Även om det ibland kan finnas skäl till restriktioner mot unga
              som häktas måste det vägas mot de negativa konsekvenser det kan
              bli för dessa barn. Vi menar att regeringen måste låta utreda
              hur skadeverkningar som sker via restriktioner kan begränsas och
              anpassa såväl lagstiftning som häkten efter detta.
            </seg>
            <seg n="be124034">
              Vi lyfter också upp frågan om användning av straffregisterutdrag.
              Inom allt fler sektorer krävs i dag att arbetssökande ska visa
              upp straffregisterutdrag. Detta sker i syfte att öka tryggheten
              inom bland annat vård, skola och omsorg. Men det innebär också
              ett nervärderande och utpekande av den som redan har avtjänat
              sitt straff.
            </seg>
            <seg n="e0e6a531">
              Denna utveckling är bekymmersam. Effekterna av det ökande användandet
              av olika registerutdrag för dem som avtjänat sitt straff och deras
              möjligheter att rehabiliteras bör enligt vår uppfattning utvärderas.
            </seg>
            <seg n="e2ca1987">
              Herr talman! Sedan måste jag också lyfta upp frågan om utslussningsavtal.
              Det är en mycket viktig fråga. I många fall kan det vara helt
              avgörande för en lyckad övergång från anstalt till frihet. Förberedelserna
              för den intagnes frigivning ska vara särskilt inriktade på konkreta
              åtgärder för att underlätta denna övergång.
            </seg>
            <seg n="7567a8b6">
              Det är viktigt att kommuner har en god beredskap för att kunna
              erbjuda bostad och utbildning samt stöd och den vård som kan behövas
              efter frigivandet. För att underlätta kommunernas möjlighet till
              detta menar vi att det bör utredas hur alla de resurser som finns
              inom missbruksvård, socialtjänst, arbetsförmedling etcetera kan
              samordnas på ett bättre sätt.
            </seg>
            <seg n="f69c00dc">
              Sedan bör man införa utslussningsavtal, detta för att kunna ge
              varje individ ett så bra stöd som möjligt i samband med frigivningen.
              Stödet ska vara individuellt, och insatserna ska vara riktade
              mot exempelvis fortsatt missbruksvård, arbetspraktik, utbildning
              och boende. Insatserna ska vara dokumenterade i en handlingsplan
              som skrivits under av den enskilde, Kriminalvården och kommunen.
            </seg>
            <seg n="d866f014">
              Regeringen bör initiera samverkan mellan exempelvis Arbetsförmedlingen
              och Kriminalvården. Det är också angeläget att Kriminalvården
              samverkar med Sveriges Kommuner och Landsting, SKL, för att förbättra
              samverkan kring de intagna i kriminalvården.
            </seg>
            <seg n="ea9ac41a">
              Avslutningsvis vill jag betona vikten av att samhället satsar
              mer på förebyggande arbete så att de som har avtjänat sitt fängelsestraff
              inte återfaller i kriminalitet. Det är viktigt att övergången
              mellan anstalten, frigivningen och häktet förbättras och utvecklas.
            </seg>
            <seg n="2a31c993">
              Jag är övertygad om att införande av utslussningsavtal är en
              åtgärd som skulle vara till stor hjälp i detta arbete.
            </seg>
          </u>
          <note type="speaker" n="9494a493">
            Anf. 24 AGNETA BÖRJESSON (MP):
          </note>
          <u who="Q4941553" xml:id="i-7381baff67ed38d9-1" n="5225b26e">
            <seg n="b8667709">
              Herr talman! Vi debatterar justitieutskottets betänkande 12 Kriminalvårdsfrågor
              . Det är ett betänkande som behandlar drygt 50 motionsyrkanden
              om kriminalvård.
            </seg>
            <seg n="6fab025a">
              Jag står givetvis bakom samtliga Miljöpartiets reservationer.
              Här i kammaren yrkar jag bifall till reservationerna 1, 2 och
              6, trots att det finns mycket att säga om de andra reservationerna.
              Christer Adelsbo har här motiverat en hel del av dem som vi har
              gemensamt. Jag kommer att här att fokusera på de tre reservationerna.
            </seg>
            <seg n="2511dff1">
              Inför årets allmänna motionstid skrev vi i Miljöpartiet en ganska
              omfattande kommittémotion om kriminalvård. Vi menar att det finns
              ganska mycket som talar för att det går att göra betydligt mer
              än vad som görs i dag när det gäller att förebygga återfall i
              brott och få tidigare brottslingar att börja ett liv i samhället
              i stället för utanför.
            </seg>
            <seg n="620532f3">
              När man ser på vilka grupper av personer som i dag finns i fängelse
              vet vi att det finns en tydlig överrepresentation av personer
              som missbrukar eller har adhd eller andra neuropsykiatriska diagnoser.
              Det finns också en överrepresentation av personer med läs- och
              skrivsvårigheter och en del psykiska problem. En stor andel är
              också själva brottsoffer. De har ekonomiska problem och trassel
              med jobb, boende och familj.
            </seg>
            <seg n="b2c3840f">
              Alla dessa siffror blir alldeles särskilt tydliga när man tittar
              på återfallsförbrytare och dem som återfaller i brott väldigt
              många gånger, de så kallade livstidskriminella.
            </seg>
            <seg n="dc51f0ed">
              För några veckor sedan var halva justitieutskottet i Kanada för
              att titta på deras kriminalvård. Det var mycket där som var svårt
              att ta till sig: de trånga cellerna, som dessutom kunde vara dubbel-
              eller trippelbelagda, och det faktum att barn från tolv års ålder
              kan hamna i särskilda ungdomsfängelser.
            </seg>
            <seg n="accf18c4">
              Men en sak som jag tror att vi som var med i delegationen var
              eniga om och grundligt imponerade av var den gedigna utredning
              som varje dömd person gick igenom efter det att personen blivit
              dömd men innan den dömde fått sin påföljd. Där gick man igenom
              allting i detalj från fysisk och psykisk hälsa, bakgrund vad gäller
              utbildning och jobb till familjesituation och boende med mera
              för att hitta de nycklar som skulle kunna vara det som skulle
              kunna få den dömde tillbaka till ett liv i samhället. Det handlade
              både om att kunna hitta motivation till att bryta sin kriminalitet
              och starta ett program och, förstås, om att hitta ett relevant
              program, en relevant utbildning eller en jobbsatsning som skulle
              kunna vara vägen ut ur det kriminella livet.
            </seg>
            <seg n="2fe79343">
              Utredningen pågick ganska länge, oftast i över en vecka, och
              det blev uppenbart hur nyckeln till en god rehabilitering låg
              i en grundlig plan och just i denna utredning som kunde motivera
              den dömde till att fullfölja planen. Det var uppenbart att det
              var just för de tyngre kriminella, som genom att de hade ett längre
              straff också kunde genomföra ett längre program, som man lyckades
              förhindra återfall i brott. Jag tror också att det var detta vi
              var särskilt imponerade av.
            </seg>
            <seg n="72194c5a">
              Mot denna bakgrund känns det särskilt angeläget att yrka bifall
              till reservation 1 och 2, som just handlar om att få till stånd
              bättre handlingsplaner och en kontaktperson.
            </seg>
            <seg n="cb2c07f6">
              Vi har en hel del verksamma program inom svensk kriminalvård
              i dag. I vårt betänkande redovisas att det finns ca 5 800 program
              som genomfördes på anstalt och 3 700 i frivård bara under förra
              året. Redan genom att få in en enda återfallsförbrytare i ett
              program kan man minska risken för återfall avsevärt. Ett exempel
              är användningen av tolvstegsbehandlingen, som beräknas minska
              återfallsrisken med 17 procent. Andra program som visar signifikanta
              resultat är One-to-One och Våga Välja. Men det behövs fler verksamma
              program, och jag hoppas mycket på de försök som har gjorts på
              till exempel Södertäljeanstalten med adhd och att den typen av
              program ska få större spridning.
            </seg>
            <seg n="8ab35e70">
              Droger och missbruk är förklaringen till en stor del av de brott
              som begås. Ett liv utan droger och missbruk är i de allra flesta
              fall en grundförutsättning för att bryta med det kriminella livet.
              Att kunna bryta under fängelsetiden kan därför tyckas vara en
              självklarhet. Trots det är inte våra fängelser i dag fullständigt
              drogfria. Vi tycker att det behövs en nolltolerans mot droger
              och missbruk inne på anstalterna. Därför yrkar jag bifall till
              reservation nr 6.
            </seg>
          </u>
          <note type="speaker" n="7612bdb8">
            Anf. 25 RICHARD JOMSHOF (SD):
          </note>
          <u who="Q5890031" xml:id="i-de3974828be41bc1-0" n="c5710dab" next="i-c2f08257b436561b-0">
            <seg n="d01aef37">
              Herr talman! Jag yrkar bifall till tre reservationer, nämligen
              reservationerna 8, 9 och 14. Jag tänker kort hålla mig till dessa
              tre reservationer här i dag.
            </seg>
            <seg n="33a19538">
              Enligt Brottsförebyggande rådets uppgifter från 2012 jag tror
              att siffrorna nämndes i den förra debatten återfaller 41 procent
              av alla dem som döms för brott inom tre år efter lagföringstillfället.
              Det är ganska aktuella siffror. Jag hittade dem i går; de finns
              att hitta på internet om man letar. I de flesta fall verkar dessutom
              återfallen komma inom ett år. Och då ska vi komma ihåg att procentsatsen
              bygger på de återfallsbrott som kommer till polisens kännedom.
              Den skulle alltså i teorin kunna vara högre än så.
            </seg>
            <seg n="b4e276d4">
              Statistiken visar att risken för återfall ökar med de lagförda
              personernas tidigare brottsbelastning. Det är ett mönster som
              kan observeras över en längre tidsperiod. Med anledning av detta
              föreslår Sverigedemokraterna att grova våldsbrottslingar och sexualbrottslingar
              men också narkotikabrottslingar vid frisläppandet förses med elektronisk
              fotboja. Tanken är att den tid de ska bära bojan ska stå i proportion
              till hur länge de har suttit i fängelse. De ska ha full frihet
              såklart, men fotbojan innebär att samhället har en viss kontroll
              över individerna under en tid efter frisläppandet. Vi tror att
              det kommer att sätta större press på dessa individer att sköta
              sig. Fotbojan ska naturligtvis kunna kombineras med andra metoder
              för att få dessa människor in i samhället. Men vi tror att fotbojan
              kan vara en viktig faktor för att se till att de inte återfaller.
            </seg>
            <seg n="f87b391c">
              Jag går nu över till reservation 9. Jag såg också på nätet i
              går, Johan Linander, att antalet människor som rymmer har minskat
              ganska kraftigt de senaste åren. Det är glädjande. Det finns statistik
              på detta också. 2012 rymde en person från en högsäkerhetsanstalt,
              och 25 personer avvek från anstalter med säkerhetsklass 3. Det
              är ganska få om man jämför med hur det var bara några år tillbaka
              i tiden. Trots att det har minskat menar jag att det finns en
              viktig sak att ta upp i sammanhanget, nämligen att det i dag inte
              är brottsligt att rymma. Det tycker jag är ganska konstigt.
            </seg>
            <seg n="dabd49cb">
              Genom att brottslingen tar emot och avtjänar ett straff som står
              i proportion till det begångna brottet är tanken att han eller
              hon ska få möjlighet till förlåtelse. Man ska försonas med brottsoffer
              och med samhälle, och man ska betala sin skuld till samhället.
              Det finns många sätt att uttrycka det på. Det är såklart viktigt.
            </seg>
            <seg n="e2c77021">
              Om man då rymmer från sitt fängelsestraff må vara att det är
              ganska få som gör det är det att göra det motsatta. Om man till
              och med begår brott efter det att man har rymt är det definitivt
              ett bevis på att man inte har förstått vad det handlar om. Man
              signalerar att man inte bryr sig. Man signalerar att man inte
              ställer upp på rättssamhällets grundvalar. Man söker inte botgöring
              för de brott man har begått. Detta är ett jätteklandervärt beteende,
              och jag menar att det borde kriminaliseras i lag.
            </seg>
            <seg n="91a81628">
              Efter att ha läst på har jag förstått att man kan få sin fängelsevistelse
              förlängd en kortare tid vid sådana här tillfällen. Men det är
              att anse som en mycket liten disciplinåtgärd i sammanhanget. Därför
              menar jag att vi i likhet med våra grannländer helt enkelt bör
              kriminalisera rymning och avvikelse från permission. När det gäller
              straffen kan man titta på hur våra grannländer har gjort. Där
              kan detta ge fängelse i maximalt två till tre år, enligt den information
              jag har kunnat hitta. Jag tycker att det är fullt rimligt att
              kriminalisera rymning och se till att de som rymmer får ett straff.
            </seg>
            <seg n="88248b33">
              Jag kommer nu till den sista reservationen, nämligen nr 14. Jag
              skulle vilja säga följande: På grund av Schengensamarbetets uppluckring
              av vårt gränsskydd har utländska ligor fått en betydligt större
              chans att härja i vårt land, att komma hit och att begå brott.
              Det är en uppenbar nackdel. Man kan tycka att Schengensamarbetet
              är bra, och man kan tycka att det är dåligt. Men utländska ligor
              finns i större omfattning i Sverige och begår brott.
            </seg>
            <seg n="84757f51">
              Svensk kriminalvård ska vara human. Jag tror på det. Jag delar
              uppfattningen om Kanada; det finns saker som vi upplevde där som
              känns ungefär som i Sverige, och det finns andra saker där det
              känns som att det skiljer sig ganska mycket även om länderna har
              mycket gemensamt. Detta påpekade också många.
            </seg>
            <seg n="53575ef6">
              Vi ska ha en human svensk kriminalvård; så är det. Men jag menar
              också att den ska anpassas efter verkligheten. Därför vill jag
              föreslå att regeringen återkommer med ett förslag om att bygga
              en ny form av kriminalvårdsanstalt där utländska medborgare kan
              placeras. Det gäller utländska medborgare som kommer till Sverige
              och begår brott i väntan på att avvisas eller utvisas eller i
              väntan på beslut om en sådan åtgärd. Där ska de kunna placeras.
              Det tycker jag att regeringen bör titta på och återkomma med ett
              förslag om.
            </seg>
            <seg n="d3b0f2cc">
              Tanken är också att den här sortens anstalt i och för sig ska
              vara human, men den ska kunna vara mer spartansk. Man ska ge mat
              och husrum, men det är i stort sett allt.
            </seg>
            <seg n="550d1b4e">
              Jag ser två fördelar med detta. De blir billigare att bygga,
              de blir billigare i drift, och vi kan ha fler platser till ett
              lägre pris. Jag tror också att eftersom standarden blir lägre
              kommer det att bli mindre attraktivt att sitta inlåst som utländsk
              medborgare.
            </seg>
            <seg n="7f189395">
              Förslagsvis skulle man kunna placera de här förvaringsplatserna
              eller kriminalvårdsanstalterna i närheten av våra gränspassager
              detta för att underlätta hanteringen.
            </seg>
            <seg n="158f3b74">
              Jag vill också kort nämna att detta inte är något som vi är ensamma
              om att tycka. Detta är något som är på gång i våra grannländer,
              både i Norge och i Danmark. I Aftenposten den 17 september 2012
              kunde man läsa att man funderar på att införa B-fengsel för utlänningar,
              och man diskuterar att det ska kunna vara lägre standard på de
              anstalterna. Till och med i Danmark har socialdemokraterna föreslagit
              att man skulle kunna bygga den här sortens anstalt.
            </seg>
            <seg n="bb2b0ac6">
              Jag tycker att det är ett väldigt bra förslag, och jag skulle
              önska att vi kunde tänka oss att göra samma sak här i Sverige.
              Ni kanske redan tittar på det, vem vet? Annars får ni hemskt gärna
              låna vårt förslag. Till skillnad från Kent tycker jag att det
              i det här fallet vore bra. Jag tycker att det är ett jättebra
              förslag som ni bör titta på och återkomma. Jag skulle kunna sätta
              mig i morgon och diskutera detta med vår regering, om ni kan tänka
              er det. Vi är gärna samarbetspartner i de här frågorna. Bollen
              ligger hos er.
            </seg>
          </u>
          <note n="3c37c02f">
            Ajournering
          </note>
          <note n="754ef24d">
            Kammaren beslutade kl. 13.52 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="Q5890031" xml:id="i-c2f08257b436561b-0" n="c5710dab" prev="i-de3974828be41bc1-0">
            <seg n="a80c4e4d">
              Återupptagna förhandlingar
            </seg>
            <seg n="32c5c656">
              Jag vill hälsa statsråden välkomna.
            </seg>
            <seg n="9c5692ab">
              Arbetslösheten
            </seg>
          </u>
          <note n="44bd5243">
            Förhandlingarna återupptogs kl. 14.00.
          </note>
          <note n="d617d867">
            4 § Frågestund
          </note>
          <note n="dd626447" type="speaker">
            Anf. 26 FÖRSTE VICE TALMANNEN:
          </note>
          <note type="speaker" n="aa6839d8">
            Anf. 27 BERIT HÖGMAN (S):
          </note>
          <u who="Q3375804" xml:id="i-e498222721d84c0d-0" n="6edf8931">
            <seg n="974caf8a">
              Fru talman! Min fråga går till finansminister Anders Borg.
            </seg>
            <seg n="0f0731d9">
              Arbetslösheten är hög i Sverige. Det är ingen nyhet. Det påverkar
              naturligtvis landets ekonomi, och det påverkar hundratusentals
              människor som är arbetslösa. Men det påverkar mer än så. Det påverkar
              familjeförhållanden. Det påverkar hela vårt samhälle. För första
              gången har vi en vuxengeneration som inte tror att deras barn
              får det bättre än vad de själva har haft det.
            </seg>
            <seg n="ca161f53">
              Kommer det att finnas pensionspengar till mig när jag blir gammal?
              Har jag råd att skaffa barn? Har jag råd att skaffa bostad? Det
              är vardagstankar hos unga vuxna i dag.
            </seg>
            <seg n="272f4f2c">
              Nu visar nya siffror att Sverige ligger väldigt dåligt till.
              Det finns en rad länder som har lägre arbetslöshet än vad Sverige
              har. Det är Finland, Danmark, Norge, Tyskland, Nederländerna med
              flera. Då måste jag fråga finansministern: Hur kan det komma sig
              att Sveriges regering inte klarar av det som många andra regeringar
              i jämförbara länder har klarat av, nämligen att dämpa arbetslösheten?
            </seg>
          </u>
          <note type="speaker" n="e93e8088">
            Anf. 28 Finansminister ANDERS BORG (M):
          </note>
          <u who="Q182050" xml:id="i-68bfd80115508c3d-1" n="dd42b82a">
            <seg n="c1c3effb">
              Fru talman! Låt oss konstatera att svensk arbetsmarknad har stått
              sig väl under krisen. Vi ska inte ge intrycket av att den svenska
              modellen har fungerat sämre än andra.
            </seg>
            <seg n="960c96e3">
              Sedan var det så att vi när krisen började låg sämre till än
              vad många andra länder gjorde. Vi hade haft en arbetslöshet från
              2002 till 2006 som steg medan den minskade i många andra länder.
            </seg>
            <seg n="9da69466">
              Under den här perioden, när vi har gått igenom den värsta krisen
              sedan depressionen, har alltså Sverige varit ett av de länder
              där arbetslösheten har ökat minst. Och vi har faktiskt haft bland
              den största uppgången i privat sysselsättning efter krisen.
            </seg>
            <seg n="7b84e4a7">
              Men det betyder inte att vi inte behöver göra mer. Vi måste föra
              en politik som ger energi åt ekonomin genom att tillföra efterfrågan.
              Vi måste föra en aktiv arbetsmarknadspolitik som gör att de som
              är i arbetslöshet får aktiva åtgärder. Vi måste förstärka arbetslinjen,
              så att vi fortsätter att bygga breda vägar tillbaka till arbetsmarknaden.
            </seg>
          </u>
          <note type="speaker" n="c15ac6fa">
            Anf. 29 BERIT HÖGMAN (S):
          </note>
          <u who="Q3375804" xml:id="i-e498222721d84c0d-1" n="6edf8931">
            <seg n="2b73c74b">
              Fru talman! Faktum kvarstår. Det är många länder som vi kan jämföra
              oss med som har lyckats bättre, som har lägre arbetslöshet än
              vad Sverige har nu.
            </seg>
            <seg n="a58936ef">
              Runt om i landet sitter i dessa dagar kommunalråd, landstingsråd
              och regionråd och vrider sig i funderingar. De undrar hur de ska
              klara inkomster och utgifter för 2014 och framåt. De undrar hur
              de ska kunna skapa en trygghet hos medborgarna så att de kan säga:
              Jodå, ambulansen kommer när det behövs. Jodå, det finns vårdplatser
              så att det räcker. Det är ingen som ska bli kvarglömd på toaletten.
            </seg>
            <seg n="c8b2aaa7">
              Bekymren kan inte överlåtas till kommunalråd och landstingsråd
              eller till de arbetslösa. Regeringen har ett ansvar för detta,
              och jag förväntar mig att finansministern och regeringen lär av
              de andra regeringarna, inte minst i våra nordiska länder. Hur
              bekämpas arbetslösheten? Är finansministern beredd att ta den
              kursen hos kollegerna runt om i Europa?
            </seg>
          </u>
          <note type="speaker" n="91318a94">
            Anf. 30 Finansminister ANDERS BORG (M):
          </note>
          <u who="Q182050" xml:id="i-68bfd80115508c3d-2" n="dd42b82a">
            <seg n="588f469d">
              Fru talman! Sverige har alltså klarat krisen bättre även på arbetsmarknaden
              än de flesta andra länder. Vi har bland de lägsta långtidsarbetslöshetssiffrorna.
              Vi har ett arbetskraftsdeltagande för både män och kvinnor som
              är bland de högsta. Vi har ett deltagande i arbetslivet som är
              bland de längsta. Vi har haft en sammanhållning på arbetsmarknaden
              som är bland de bästa. Vi har haft en av de starkaste återhämtningarna
              i privat sysselsättning bland alla industriländerna.
            </seg>
            <seg n="bac617ff">
              Sedan nämner Berit Högman ett antal länder som alla har egenheten
              att de hade lägre arbetslöshet redan när den här regeringen tillträdde
              och som därtill har egenheten att de i allt väsentligt styrs av
              regeringar som har samma partifärg som den här regeringen har.
            </seg>
            <seg n="bc6721e5">
              Det faktum att Angela Merkel gör ett bra jobb i Tyskland kan
              knappast vara ett argument för något annat än att man ska ge den
              här regeringen i Sverige fortsatt förtroende för samma politik.
            </seg>
            <seg n="513abcbd">
              Sverige har haft en av de minsta uppgångarna i arbetslöshet,
              en av de bästa sysselsättningsutvecklingarna och en av de starkaste
              bnp-tillväxterna. Men vi är inte nöjda med det. När andra nu får
              strama åt, skära ned i välfärd och höja skatter har vi en möjlighet
              att blicka framåt och stimulera arbetsutbud och förbättra välfärden.
            </seg>
            <seg n="6129ac52">
              Djurskyddslagstiftningen
            </seg>
          </u>
          <note type="speaker" n="b4db2854">
            Anf. 31 HELENA LEANDER (MP):
          </note>
          <u who="Q4961406" xml:id="i-98320501c3cc60b3-0" n="b57b2587">
            <seg n="a6694114">
              Fru talman! Det börjar nu bli rätt många år som landsbygdsministern
              har sagt nej till alla förslag om att förbättra djurens välfärd.
              Först var det med hänvisning till att djurskyddslagen skulle utredas.
              Och när den var utredd var det med hänvisning till att den skulle
              beredas.
            </seg>
            <seg n="fd335f0b">
              Vi är många som nu hoppas på lite verkstad. Vi såg med spänning
              fram emot att det skulle komma en proposition den 26 mars. Sedan
              fick vi läsa i tidningen att det bara skulle vara några mindre
              ändringar. Det handlar till exempel om det förbud mot djursex
              som landsbygdsministern tidigare, till slut, lovat. Alla de andra
              konkreta förslagen för att förbättra för djuren skjuts på framtiden.
            </seg>
            <seg n="6fbca9a8">
              Jag kan känna en stor oro för den stora strukturförändring som
              föreslås när det gäller djurskyddslagstiftningen. Man kan gärna
              lämna den biten åt sidan. Men däremot förstår jag inte varför
              vi ska behöva vänta så länge på alla de andra förslagen. Utredaren
              har gått igenom område efter område där djur i dag far illa och
              lagt fram konkreta förslag på förbättringar. När kommer de?
            </seg>
          </u>
          <note type="speaker" n="7b88bc18">
            Anf. 32 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-3" n="a4bfa8af">
            <seg n="0217c52a">
              Fru talman! Den utredning som överlämnades till regeringen för
              drygt ett år sedan omspann drygt 1 000 sidor med rejält många
              förslag till förändringar och förbättringar av de lagstiftningar
              som styr djur och djurs välfärd.
            </seg>
            <seg n="729edf2c">
              Detta mycket omfattande material har varit ute på en ganska lång
              remiss, som i sin tur har resulterat i en stor mängd yttranden.
            </seg>
            <seg n="674ef045">
              Delar av detta kommer regeringen att lägga fram en proposition
              om under mars månad. Vilka delar det kommer att omfatta är ännu
              ej klart beroende på att propositionen bereds i Regeringskansliet.
              Den beredningsprocessen är inte avslutad.
            </seg>
          </u>
          <note type="speaker" n="b520e254">
            Anf. 33 HELENA LEANDER (MP):
          </note>
          <u who="Q4961406" xml:id="i-98320501c3cc60b3-1" n="b57b2587">
            <seg n="478f1066">
              Fru talman! Jag har stor förståelse för att den övergripande
              strukturförändringen behöver beredas. Här handlar det om att man
              i så fall skulle flytta mycket makt från politiker ned till myndigheter.
              Det är någonting som man behöver tänka noga på innan man gör det
              och helst kanske man inte ska göra det alls.
            </seg>
            <seg n="8bc66d43">
              Men det fanns också lite enklare förslag som man inom ramen för
              den djurskyddslagstiftning vi har i dag skulle kunna genomföra.
              Med hyfsat enkla medel skulle man kunna förbättra för hemlösa
              katter, minska missförhållanden inom travsporten och komma till
              rätta med sönderavlade djur. Det var en rad olika områden som
              utredaren tog upp där man på punkt efter punkt skulle kunna förbättra
              för djuren.
            </seg>
            <seg n="df45f3da">
              Jag ser ingen anledning till att de här förslagen ska behöva
              vänta bara för att man tittar vidare på den större strukturförändringen.
            </seg>
            <seg n="790595c5">
              Det är säkert mycket att göra på ett landsbygdsdepartement. Men
              det har trots allt gått ganska långsamt. Och jag tror att det
              är många som tycker att det börjar bli dags att göra någonting
              nu, med tanke på att det tog så lång tid innan vi över huvud taget
              kom fram till det här och ingenting hände när det gällde djuren.
            </seg>
          </u>
          <note type="speaker" n="095aa536">
            Anf. 34 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-4" n="a4bfa8af">
            <seg n="c90774ad">
              Fru talman! Jag tycker att Helena Leander på ett bra sätt exemplifierar
              en del av alla de förslag som fanns i det här utredningspaketet.
            </seg>
            <seg n="6cabc687">
              Alla de förslagen måste beredas på det sätt som våra riksdagsordningar
              och regeringsföreskrifter föreskriver. De måste alltså beredas
              på ett korrekt sätt som bland annat innefattar att vi måste ta
              in remissvar som bland annat organisationer har att inge. Och
              de vill ofta ha ganska lång tid på sig. Därefter ska saker och
              ting beredas i Regeringskansliet, så att vi kan ta ställning till
              vilka förslag vi ska lägga fram för riksdagen.
            </seg>
            <seg n="7b1529c7">
              Med detta är det inte sagt att det inte händer någonting på djurskyddsområdet.
              Det ändras ganska ofta föreskrifter på det här området utan att
              riksdagen är inblandad. Bland annat gör Jordbruksverket enligt
              min uppfattning den är personlig ett mycket gott arbete på det
              här området. Det innefattar ständiga förändringar och förbättringar
              när det gäller djur och djurs välbefinnande, och det är jag tacksam
              över.
            </seg>
            <seg n="4aaa0203">
              Stödet till flyktingar
            </seg>
          </u>
          <note type="speaker" n="21f741a7">
            Anf. 35 JULIA KRONLID (SD):
          </note>
          <u who="Q4959972" xml:id="i-3e66eef86ba03089-0" n="afca5734">
            <seg n="974caf8a">
              Fru talman! Min fråga går till finansminister Anders Borg.
            </seg>
            <seg n="39c444db">
              Anders Borg har framfört att han tänker verka för att Sverige
              ska minska sitt bistånd till olika FN-organ med upp till 10 procent
              för att finansiera ökade flyktingkostnader i Sverige.
            </seg>
            <seg n="d62cbffd">
              Regeringen lägger redan runt 4,4 miljarder av biståndskassan
              på flyktingkostnader i Sverige, och nu ska den siffran tydligen
              öka.
            </seg>
            <seg n="9ffe18bf">
              Samtidigt erhåller flyktingorganet UNHCR som ansvarar för över
              43 miljoner flyktingar världen över endast runt 600 miljoner kronor
              i budgetstöd från regeringen årligen. Avses den nu föreslagna
              minskningen till FN-organ även gälla UNHCR som står inför akuta
              behov av resurser? Nästan en miljon människor från Syrien har
              tvingats lämna sina hem för att söka skydd i grannländerna. Unicef
              deklarerade i förra veckan att det största hotet mot de syriska
              flyktingarna är brist på ekonomiska resurser, förutom direkta
              krigshandlingar mot hjälpen.
            </seg>
            <seg n="f627ae2e">
              Hur kan Anders Borg då motivera att ta ytterligare pengar från
              FN-organ till flyktingkostnader och asylmottagning i Sverige när
              vi i stället kraftigt borde öka bidragen till UNHCR?
            </seg>
          </u>
          <note type="speaker" n="addd8bf8">
            Anf. 36 Finansminister ANDERS BORG (M):
          </note>
          <u who="Q182050" xml:id="i-68bfd80115508c3d-5" n="dd42b82a">
            <seg n="57735a27">
              Fru talman! Sverige är kanske det mest solidariska landet av
              alla vad gäller bidrag till internationell solidaritet. Vi är
              det enda landet som ger så mycket som 1 procent av bnp, möjligtvis
              i konkurrens med våra grannar i Norge och Danmark. Det är jag
              stolt över. Jag tycker att det är väldigt bra. Sverige har en
              moralisk skyldighet att hjälpa människor i länder som har haft
              en sämre utveckling, och det ligger i vårt intresse långsiktigt
              att få en bättre ekonomisk utveckling globalt.
            </seg>
            <seg n="e9e84eb2">
              Biståndet har ökat mycket kraftigt under den period jag har varit
              finansminister. Jag tror att det rör sig om strax över 7 miljarder
              kronor, detta samtidigt som praktiskt taget alla andra länder
              skär ned på biståndet. Det gäller även gamla traditionella biståndsländer
              som Holland.
            </seg>
            <seg n="5acf5daf">
              När det gäller Syrien är det naturligtvis så att Sverige är en
              av de stora bidragsgivarna med extra resurser till just Syrien,
              därför att vi ska hjälpa människor på plats i Syrien. Det är naturligtvis
              inget skäl för att stänga gränserna för de flyktingar som behöver
              komma hit, men det är självklart att Sverige ska ställa upp brett
              och hjälpa till i Syrien.
            </seg>
          </u>
          <note type="speaker" n="808259dd">
            Anf. 37 JULIA KRONLID (SD):
          </note>
          <u who="Q4959972" xml:id="i-3e66eef86ba03089-1" n="afca5734">
            <seg n="2b2c897c">
              Fru talman! Tack för svaret, Anders Borg! Jag måste säga att
              jag är lite trött på att höra skryt om att Sverige är en av de
              största givarna till UNHCR och Syrien när bidragen till UNHCR
              är en spottstyver i jämförelse med de över 4 miljarder som regeringen
              lägger från biståndskassan till flyktingkostnader i Sverige.
            </seg>
            <seg n="81942482">
              Hur välvillig Sveriges flyktingpolitik än är eller försöker vara
              är det ett ofrånkomligt faktum att huvuddelen av världens flyktingar
              inte har möjlighet att förflytta sig över halva jordklotet för
              att kunna nå en fristad i Sverige. De allra flesta flyr till ett
              närliggande område, och dessutom är omkostnaden för flyktingmottagning
              per person i Sverige ca 2 000 kronor per dygn, medan kostnaden
              för att hjälpa en flykting på plats i närområdet där det också
              kan handla om att rädda liv i en akut situation är ca 7 kronor
              per dygn enligt UNHCR.
            </seg>
            <seg n="40f2bd6f">
              Anser finansminister Anders Borg det verkligen vara en human
              flyktingpolitik att lägga så stora pengar på att hjälpa några
              få i stället för att försöka rädda så många liv som möjligt och
              hjälpa så många som möjligt på plats?
            </seg>
          </u>
          <note type="speaker" n="b6567750">
            Anf. 38 Finansminister ANDERS BORG (M):
          </note>
          <u who="Q182050" xml:id="i-68bfd80115508c3d-6" n="dd42b82a">
            <seg n="299ec8c6">
              Fru talman! Jag vill tacka Julia Kronlid för hennes andra inlägg,
              för där fick vi en större tydlighet i vad det handlar om.
            </seg>
            <seg n="e3ceac75">
              Sverigedemokraternas bekymmer är att det kommer väldigt många
              syrier. Jag tycker att det är en skyldighet för Sverige att ha
              öppna gränser när ett land befinner sig i en så pass besvärlig
              väpnad konflikt som vi har i Syrien, där man alltså skjuter med
              tunga vapen på civilbefolkning. Då tycker jag att det är en självklarhet
              att vi ska ställa upp. Sedan har vi naturligtvis alla möjliga
              skäl att förstärka och förbättra vår integration så att människor
              kommer in på svensk arbetsmarknad bättre och att våra kommuner
              klarar uppgiften bättre.
            </seg>
            <seg n="f48e0cc4">
              Låt mig dock på nytt understryka: Det är möjligt att vi har olika
              perspektiv. Jag sitter med på Världsbanksmöten och andra internationella
              möten där man ständigt får höra hur andra länder backar från sina
              åtaganden. Sverige är om vi pratar om Afrikas horn, Syrien och
              Afghanistan en av de största bidragsgivarna för att hjälpa människor
              på plats. Det finns inte någon sådan konflikt.
            </seg>
            <seg n="54822bd7">
              Julia Kronlid och jag har olika uppfattningar när det gäller
              biståndspolitik. Jag tror på solidaritet och öppna gränser, och
              där har vi skiljelinjen mellan oss.
            </seg>
            <seg n="ea905516">
              Den statliga servicen på landsbygden
            </seg>
          </u>
          <note type="speaker" n="486d3db8">
            Anf. 39 LENA OLSSON (V):
          </note>
          <u who="Q4971169" xml:id="i-141bcc436298f8d1-1" n="7e75dcdc">
            <seg n="5ab651cb">
              Fru talman! Jag har en fråga till landsbygdsminister Eskil Erlandsson
              om landsbygden, där man kan prata om avveckling i stället för
              utveckling.
            </seg>
            <seg n="f5228435">
              Den statliga servicen har försämrats drastiskt under den här
              regeringsperioden. Det senaste vi har sett i min hemkommun Lima,
              där även Sixten Jernberg verkade, är att man har lagt ned apoteket.
              Två stora utredningar har gjorts, Landsbygdskommittén som höll
              på i 2 ½ år och så utredningen som regeringen själv tillsatte
              som kom med rapporten Se medborgarna och som föreslår att man
              ska bilda servicekontor för att upprätthålla servicen.
            </seg>
            <seg n="4de53635">
              Jag har inte sett någonting konkret av vare sig den ena eller
              den andra utredningen. Nu undrar nog många med mig: När kommer
              det några konkreta förslag?
            </seg>
          </u>
          <note type="speaker" n="62b45397">
            Anf. 40 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-7" n="a4bfa8af">
            <seg n="9900e023">
              Fru talman! Tack för frågeställningen! Den intresserar mig i
              allra högsta grad. Det är viktigt med några saker för att vi ska
              få utveckling i hela landet, enligt min uppfattning. Grunden i
              utveckling ligger i att det finns jobb för människor. Av det skälet
              gör regeringen stora insatser för att få fram jobb i verksamma
              och växande företag, större och mindre, i alla delar av landet.
              På mitt område vill jag särskilt peka på Matlandet och Skogsriket
              som i många delar av landet kan erbjuda många jobb.
            </seg>
            <seg n="e0c9b353">
              Därtill har regeringen till exempel lagt fram ett förslag som
              riksdagen har godkänt om att vi ger servicebidrag till den kommersiella
              servicen. Om inte minnet sviker mig är det under den här mandatperioden
              80 miljoner kronor som läggs på att få en ökad kommersiell service
              i alla delar av landet.
            </seg>
          </u>
          <note type="speaker" n="f2dd5e33">
            Anf. 41 LENA OLSSON (V):
          </note>
          <u who="Q4971169" xml:id="i-141bcc436298f8d1-2" n="7e75dcdc">
            <seg n="2a785604">
              Fru talman! Tack för svaret, om det nu var ett svar. Jag efterlyste
              konkreta åtgärder efter de här två utredningarna. Det blir väl
              inte fler jobb av att staten drar undan sin service i landsbygdskommunerna.
              Det tror jag leder i precis motsatt riktning. Det blir också svårt
              att driva företag. Man säger att företagen är viktiga för jobben,
              men om inte ens företagare känner att staten ställer upp med en
              rimlig service, vem ska då tro på landsbygden om staten inte gör
              det själv utan drar sig undan?
            </seg>
            <seg n="f202b30c">
              Vi från Vänsterpartiet har lagt extra pengar för att starta sådana
              här servicekontor. Jag skulle gärna vilja veta om det är någonting
              som ministern kommer att stödja. Finns det några flera konkreta,
              nya förslag?
            </seg>
          </u>
          <note type="speaker" n="1812eded">
            Anf. 42 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-8" n="a4bfa8af">
            <seg n="110f4c12">
              Fru talman! Utöver det jag sade tidigare är det att konstatera
              att för att service ska finnas, såväl offentlig som privat, måste
              det finnas jobb för människor som ska tillhandahållas den service
              som privata kommersiella företag ska ge oss likaväl som den offentliga
              servicen. Det är alltså grunden.
            </seg>
            <seg n="d3ed1c09">
              Svaret jag gav är att vi redan har sagt i en proposition till
              riksdagen att vi stöder den kommersiella servicen extra med 80
              miljoner kronor under den här mandatperioden. Det är ett exempel.
            </seg>
            <seg n="34af2716">
              Det andra exemplet jag vill ge som nu är i pipeline är att vi
              går in i en ny period där vi ska ha ett landsbygdsprogram som
              ska generera utveckling i alla delar av landet. Det förslag som
              finns inkluderar både offentlig service och kommersiell service
              förutom de areella näringarnas verksamheter som är grunden i väldigt
              stora och många delar av vårt land.
            </seg>
            <seg n="2678de8d">
              Försvarets personalförsörjning
            </seg>
          </u>
          <note type="speaker" n="7b26eaa3">
            Anf. 43 ANDERS HANSSON (M):
          </note>
          <u who="Q4753804" xml:id="i-e3f0a7869216192c-0" n="ae17c39d">
            <seg n="b01d2b46">
              Fru talman! Min fråga riktar sig till försvarsminister Karin
              Enström och handlar om Försvarsmaktens personalförsörjning.
            </seg>
            <seg n="5723199e">
              I förra veckan lämnade Försvarsmakten in sitt budgetunderlag
              för 2014 till regeringen. I budgetunderlaget framgår att Försvarsmakten
              planerar för att andelen tidvis tjänstgörande personal ska minska.
            </seg>
            <seg n="01f466dc">
              I regeringens proposition Ett användbart försvar från 2009 poängterade
              regeringen att för att möjliggöra en tillräcklig förbandsvolym
              och handlingsfrihet måste det finnas förband som till största
              delen bemannas med tidvis tjänstgörande soldater. Dessa soldater
              ska ha sin huvudsakliga sysselsättning i det civila men tidvis
              komma in och tjänstgöra under övningar, större beredskap och genomföra
              insatser. Formen påminner om reservofficerssystemet som har tjänat
              Sverige och Försvarsmakten väl.
            </seg>
            <seg n="8f8de3ec">
              På senare tid har vi i riksdagen kunnat följa hur Försvarsmakten
              gradvis har ökat målet för andelen heltidsanställda och minskat
              andelen tidvis anställd personal. I budgetunderlaget för 2014
              kan vi se hur Försvarsmakten bland annat har sänkt målet för antalet
              reservofficerare med 20 procent. Detta är en trend som oroar,
              och givet syftet med de här förbanden som ska bemannas med tidvis
              tjänstgörande personal kan jag tänka mig att det här måste kosta
              en del pengar.
            </seg>
            <seg n="67d36a5c">
              Min fråga är hur försvarsministern ser på denna utveckling.
            </seg>
          </u>
          <note type="speaker" n="e0a1c62a">
            Anf. 44 Försvarsminister KARIN ENSTRÖM (M):
          </note>
          <u who="Q3544279" xml:id="i-68bfd80115508c3d-9" n="79cfc1ac">
            <seg n="d31d4f76">
              Fru talman! Tack för frågan!
            </seg>
            <seg n="26164fa0">
              Försvarsmakten bygger nu upp en insatsorganisation som syftar
              till att ha tillgängliga förband med hög beredskap. Huvuddelen
              av gruppbefälen, soldaterna och sjömännen i de här förbanden ska
              vara tidvis tjänstgörande. Till det kommer reservofficerarna som
              också är tidvis tjänstgörande. Huvuddelen av insatsorganisationen
              blir därmed tidvis tjänstgörande.
            </seg>
            <seg n="9f60c736">
              Det vi kan konstatera i de underlag som nu kommer från Försvarsmakten
              är att man själv har förändrat bedömningen av personalbehoven
              sedan de tidigare underlag som hela den försvarspolitiska inriktningspropositionen
              bygger på. Särskilt kan nämnas, precis som frågeställaren gör,
              att Försvarsmakten bedömer att behovet av yrkesofficerare och
              civila ökar. Det är också de som kostar mer pengar. Det här är
              självklart kostnadsdrivande. Därför är det så viktigt att analysera
              hur det kan komma sig att man glider ifrån den inriktning som
              riksdagen har beslutat och mot en högre andel heltidsanställda.
            </seg>
          </u>
          <note type="speaker" n="c842f42a">
            Anf. 45 ANDERS HANSSON (M):
          </note>
          <u who="Q4753804" xml:id="i-e3f0a7869216192c-1" n="ae17c39d">
            <seg n="f07fe077">
              Fru talman! Tack för svaret! Jag är själv reservofficer så det
              kan kanske uppfattas som att jag pratar lite i egen sak, men faktum
              är att regeringen själv skrev i den här propositionen att reservofficerssystemet
              är en betydelsefull del i den nya personalförsörjningen.
            </seg>
            <seg n="18f29e78">
              Det finns mycket positivt med att ha reservare. Vi kostar bara
              när vi används vid övningar och insatser. Annars har vi civila
              jobb. Naturligtvis är vi också en del av den folkliga förankring
              som vi så väl behöver eftersom den reform vi genomför inte bara
              är en försvarsreform utan en samhällsreform.
            </seg>
            <seg n="90b3aba7">
              Av den anledningen blir jag lite bekymrad när jag läser att Försvarsmakten
              vill minska antalet reservare från 2 450 till 2 000 det är en
              minskning med 20 procent särskilt som man samtidigt ökar antalet
              heltidsanställda officerare med 700 jämfört med det planerade
              behovet när riksdagen beslutade om det nya försvaret.
            </seg>
            <seg n="812b355c">
              Jag skulle gärna vilja höra försvarsministerns åsikter om att
              just antalet reservofficerare minskar.
            </seg>
          </u>
          <note type="speaker" n="24f1a885">
            Anf. 46 Försvarsminister KARIN ENSTRÖM (M):
          </note>
          <u who="Q3544279" xml:id="i-68bfd80115508c3d-10" n="79cfc1ac">
            <seg n="ae3e9bc3">
              Fru talman! Grunden för den här reformen, och det är också den
              grund som lades här i riksdagen med stort stöd, var att skapa
              en insatsorganisation som är effektiv, som är tillgänglig och
              som har en hög beredskap. Men den ska också vara kostnadseffektiv
              och ha en förankring i hela samhället. Därför är den här reformen
              också en samhällsreform. Det är inte bara en angelägenhet för
              Försvarsmakten.
            </seg>
            <seg n="46baef37">
              Här gäller det att ha den bästa balansen mellan officerare, civila,
              heltidsanställda eller kontinuerligt tjänstgörande soldater, tidvis
              tjänstgörande soldater och tidvis tjänstgörande reservofficerare,
              inte minst för att kunna korsbefrukta, nämligen att ta erfarenheter
              från det civila in till den militära organisationen och tvärtom.
            </seg>
            <seg n="be9d00f0">
              Det är också en kostnadsfråga. Precis som frågeställaren säger
              blir det väldigt dyrt att ha en för stor andel heltidsanställda.
              Det här kommer vi att få återkomma till för att hitta den rätta
              balansen.
            </seg>
            <seg n="4ed90d89">
              EU:s fiskepolitik
            </seg>
          </u>
          <note type="speaker" n="0a996a05">
            Anf. 47 LARS TYSKLIND (FP):
          </note>
          <u who="Q6217745" xml:id="i-6898720f06c3263f-0" n="1a7a9270">
            <seg n="25ac9328">
              Fru talman! Jag har en fråga till landsbygdsminister Eskil Erlandsson.
              Den handlar om EU:s gemensamma fiskeripolitik och dess reformering,
              som man lugnt kan säga har kommit in i ett väldigt skarpt läge.
            </seg>
            <seg n="d80748a8">
              Tyvärr räcker det inte att kommissionen, EU-parlamentet och Sverige
              är överens. Det krävs att en hel del andra länder också är överens
              för att det ska gå att få en långtgående reformering. Vid jordbruks-
              och fiskerådet i förra veckan röstade Sverige nej till den överenskommelse
              man kom fram till. Orsaken var vad jag förstår att man inte gick
              tillräckligt långt när det gäller utkastfrågan.
            </seg>
            <seg n="86b68004">
              Om man ändå blickar framåt: Hur ser ministern på möjligheterna
              för Sverige att agera och påverka det fortsatta förhandlingsarbetet
              när nu rådet och EU-parlamentet ska förhandla i frågan, både när
              det gäller att komma ytterligare fram i frågan om utkast och även
              att bevaka andra frågor så att vi inte får några försämringar
              i och med reformeringen.
            </seg>
          </u>
          <note type="speaker" n="caea1d52">
            Anf. 48 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-11" n="a4bfa8af">
            <seg n="8de97c2e">
              Fru talman! Tack för en angelägen frågeställning!
            </seg>
            <seg n="0b98ec20">
              Vi i Sverige, där tror jag att vi i riksdagen är helt överens,
              är angelägna om att vi når målet att vi ska ha så mycket fisk
              som det bara går i våra hav. På fackspråk kallas det för att vi
              ska uppnå MSY, maximal sustainable yield, i våra vatten. Vi vill
              nå detta så fort som möjligt.
            </seg>
            <seg n="373f1d4f">
              Resultatet av förhandlingarna i Bryssel för någon knapp vecka
              sedan var att man skjuter de åtgärder som skulle ge mycket fisk
              i våra hav framåt i tiden och därtill ger en massa undantag för
              länder och vad gäller fiskarter och annat som gör att jag inte
              såg det som möjligt att stödja det förslag som låg på bordet.
            </seg>
            <seg n="8c733da8">
              Nu gäller det för oss alla, tycker jag, att se till att påverka
              de förhandlingar som äger rum mellan parlamentet och rådet i fortsättningen.
              Där måste vi hjälpas åt.
            </seg>
          </u>
          <note type="speaker" n="a9011f63">
            Anf. 49 LARS TYSKLIND (FP):
          </note>
          <u who="Q6217745" xml:id="i-6898720f06c3263f-1" n="1a7a9270">
            <seg n="9093191a">
              Fru talman! Precis som ministern påpekar har det kanske varit
              Sveriges största styrka genom hela den här processen att vi i
              grunden är eniga i Sveriges riksdag i den här frågan. Även våra
              EU-parlamentariker har ju visat att de är på exakt samma linje.
              Frågan är hur man kan utnyttja den enigheten för att kunna gå
              vidare. Det kanske ministern kan ha någon idé om.
            </seg>
            <seg n="987353b8">
              För övrigt kan jag egentligen bara önska ministern lycka till,
              för jag tror att detta kan bli ganska problematiskt.
            </seg>
          </u>
          <note type="speaker" n="9c56a0ab">
            Anf. 50 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-12" n="a4bfa8af">
            <seg n="f7b78329">
              Fru talman! Jag tycker att vi ska hjälpas åt att ge våra parlamentariker
              från skilda partier, verksamma i skilda partigrupper i Bryssel
              argument för att de ska hålla sig starka i de förhandlingar som
              nu pågår mellan rådet och parlamentet. Parlamentets ställningstagande
              så här långt ligger mycket nära det ställningstagande vi har gjort
              i Sveriges riksdag genom dess EU-nämnd.
            </seg>
            <seg n="d5bd9f08">
              Nu måste vi hjälpas åt att stärka våra parlamentariker så att
              de i sin tur kan stärka sina kamrater i de partigrupper som de
              verkar för i Bryssel.
            </seg>
            <seg n="646e40a2">
              Småföretagens momsredovisning
            </seg>
          </u>
          <note type="speaker" n="5c38ee14">
            Anf. 51 KARIN NILSSON (C):
          </note>
          <u who="Q4969654" xml:id="i-6c4f90299fd6fee0-0" n="0d28d95a">
            <seg n="4846ad6b">
              Fru talman! Jag har en fråga till finansminister Anders Borg.
            </seg>
            <seg n="bcdb7559">
              Skatteverket har skickat ut brev till en halv miljon småföretagare
              om att de ska göra sin årliga momsredovisning för verksamhetsåret
              2013 redan den 26 februari 2014. Det är en fråga som vi har behandlat
              i skatteutskottet i samband med den nya skatteförfarandelagen
              i november 2011. Då fick vi ett löfte om att Finansdepartementet
              skulle verka för en dispens från detta krav i EU:s momsdirektiv.
            </seg>
            <seg n="a8d6b864">
              Jag har följt frågan vid olika frågestunder och annat sedan 2011.
              Då fanns det gott om tid. Nu när det har kommit ut och börjat
              oroa folk känns det mer bråttom. Jag undrar därför hur det har
              gått med det här löftet.
            </seg>
          </u>
          <note type="speaker" n="91eb816c">
            Anf. 52 Finansminister ANDERS BORG (M):
          </note>
          <u who="Q182050" xml:id="i-68bfd80115508c3d-13" n="dd42b82a">
            <seg n="f0fe54d7">
              Fru talman! Det är ju en ny lagstiftning som ska komma på plats
              där vi på det sätt som är brukligt måste leva upp till de EU-direktiv
              vi har, i det här fallet ett momsdirektiv. Samtidigt har vi en
              lång tradition av att våra myndigheter är självstyrande utifrån
              lagar och förordningar, så det är naturligtvis ytterst Skatteverket
              som har ansvaret för hur man tillämpar lagstiftningen.
            </seg>
            <seg n="6a0cedb6">
              Jag kan naturligtvis hysa stor förståelse för att man måste försöka
              hitta ett bra sätt att införa en ny lagstiftning och ska gärna
              återkomma till Karin Nilsson i den här frågan.
            </seg>
          </u>
          <note type="speaker" n="114a4f6e">
            Anf. 53 KARIN NILSSON (C):
          </note>
          <u who="Q4969654" xml:id="i-6c4f90299fd6fee0-1" n="0d28d95a">
            <seg n="c4ac65a5">
              Fru talman! En halv miljon småföretagare berörs och en mängd
              revisorer berörs också av det här, och det har som sagt oroat
              dem ordentligt efter Skatteverkets besked.
            </seg>
            <seg n="cbf76dc4">
              Revisorerna har ju kunnat jobba med de här frågorna och företagen
              från den 1 januari fram till mitten av juni. Att få den tiden
              minskad till en och en halv månad betyder kaos för deras verksamhet.
              Det blir många gissningar och stora mängder rättelser för både
              företagen och revisorerna och mycket för Skatteverket att hantera.
            </seg>
            <seg n="5c54620f">
              Jag hoppas verkligen att finansministern kommer att ha framgång
              gentemot EU-kommissionen och snart också kan lämna ett slutligt
              positivt besked i den här frågan.
            </seg>
          </u>
          <note type="speaker" n="9d1ccd7d">
            Anf. 54 Finansminister ANDERS BORG (M):
          </note>
          <u who="Q182050" xml:id="i-68bfd80115508c3d-14" n="dd42b82a">
            <seg n="10c26cd2">
              Fru talman! Vi ska återkomma i den här frågan och se var man
              kan landa detta. Det är naturligtvis så att vi generellt sett
              har ett skattesystem med mycket låg nivå av krångel. Vi har ett
              av de effektivaste skattesystemen, och Skatteverket är en av de
              myndigheter som har bäst rykte och förtroende hos allmänheten.
              Det ska man naturligtvis vårda även framåt. Vi får återkomma i
              den frågan.
            </seg>
            <seg n="4cea4b01">
              Bullernivåer vid bostadsbyggande
            </seg>
          </u>
          <note type="speaker" n="13c6b0f1">
            Anf. 55 YVONNE ANDERSSON (KD):
          </note>
          <u who="Q4935945" xml:id="i-0206b96213bbac84-0" n="33b793c7">
            <seg n="a90c0876">
              Fru talman! Min fråga går till bostadsminister Stefan Attefall.
              Jag har en fråga angående bullernivåer.
            </seg>
            <seg n="acff9ac3">
              I Linköping liksom på andra ställen i landet har byggplaner gått
              i stå eftersom Naturvårdsverket och Boverket inte kan komma överens
              om vilka bullernivåer som ska tillåtas. Boverket har enligt min
              bedömning och enligt det man kan se internationellt bra villkor
              utifrån hälsoaspekter och andra samhällsintressen. I vilket fall
              får den här speciella situationen följder för samhället, för kommunen
              och för näringsverksamhet.
            </seg>
            <seg n="15f5507a">
              Nu har en utredning tillsatts, och man hoppas att frågan ska
              handhas av utredningen. Ändå är oron stor. Vad händer i det fall
              utredaren inte heller kan lägga fram något förslag på hur man
              kan samordna nivåerna?
            </seg>
          </u>
          <note type="speaker" n="d0b02609">
            Anf. 56 Statsrådet STEFAN ATTEFALL (KD):
          </note>
          <u who="unknown" xml:id="i-68bfd80115508c3d-15" n="566afb57">
            <seg n="329248ee">
              Fru talman! Det är helt korrekt att vi har en ordning i Sverige
              där riksdagen har fattat ett beslut om riktvärden för buller.
              Sedan har med sedvanlig praxis myndigheterna fått tolka besluten.
              I det här fallet finns tre myndigheter som tolkar besluten delvis
              motstridigt mot varandra. Det innebär att buller från vägar tolkas
              på ett sätt av en myndighet, och samma nivå av buller från industriverksamhet
              tolkas på ett helt annat sätt. Ibland möjliggörs och ibland omöjliggörs
              byggande av bostäder.
            </seg>
            <seg n="0adea30d">
              I Linköping finns också osäkerheten att om bostäder ska byggas
              enligt PBL går det bra, men om till exempel Saab söker tillstånd
              för en flygplats finns risk för skärpta regler. Det skapar osäkerhet.
            </seg>
            <seg n="97bed50b">
              Vi har därför tillsatt utredningen som ska vara färdig till den
              31 augusti för att försöka få ihop en gemensam tolkning mellan
              myndigheterna av plan- och bygglagen och miljöbalken. Jag är fast
              förvissad om att vi ska hitta en konstruktiv väg framåt så att
              det blir tydligt från statens sida. Nuvarande ordning är inte
              acceptabel.
            </seg>
          </u>
          <note type="speaker" n="4d9791f3">
            Anf. 57 YVONNE ANDERSSON (KD):
          </note>
          <u who="Q4935945" xml:id="i-0206b96213bbac84-1" n="33b793c7">
            <seg n="2e986134">
              Fru talman! Jag tackar för svaret!
            </seg>
            <seg n="465a8ad2">
              En kommun som har väntat flera år på att få ett besked om att
              byggandet kan fortsätta vill ändå få ett tidsperspektiv.
            </seg>
            <seg n="0f79b039">
              Om man kommer överens, vad är det för tidsperspektiv som gäller
              för att förverkliga och starta ett byggande?
            </seg>
          </u>
          <note type="speaker" n="10c8d96f">
            Anf. 58 Statsrådet STEFAN ATTEFALL (KD):
          </note>
          <u who="unknown" xml:id="i-68bfd80115508c3d-16" n="566afb57">
            <seg n="df161445">
              Fru talman! När jag var ny minister på området identifierade
              jag detta som ett av de stora problemen. Vi har jobbat med att
              få i gång utredningen. Den har en kort tidsrymd på sig till den
              31 augusti, vilket är snabbt marscherat. Sedan måste det självklart
              bli en remissbehandling av utredningen.
            </seg>
            <seg n="16f77a01">
              Jag hoppas att vi så snabbt som möjligt ska lägga fram entydiga
              riktlinjer från statens sida som gör det möjligt att öka bostadsbyggandet.
              Det ska självklart ske på rimliga villkor ur bullersynpunkt men
              så att det blir en gemensam tolkning. Det ska göra det möjligt
              att öka bostadsbyggandet i Linköping, Helsingborg och Värtahamnen
              i Helsingfors. Det är exempel på områden där det har varit motstridiga
              tolkningar som har skapat förvirring, osäkerheter och ibland omöjliggjort
              bostadsbyggande.
            </seg>
            <seg n="2fee8f41">
              Detta är en av de viktiga frågorna vi arbetar med för att underlätta
              byggande av bostäder i våra tätbefolkade områden.
            </seg>
            <seg n="b9c9bccc">
              Försvarsmaktens ledning
            </seg>
          </u>
          <note type="speaker" n="122df231">
            Anf. 59 PETER HULTQVIST (S):
          </note>
          <u who="Q3370162" xml:id="i-2176d408fbcaf87f-0" n="40ea4af4">
            <seg n="3cd7a958">
              Fru talman! Min fråga riktar sig till försvarsminister Karin
              Enström.
            </seg>
            <seg n="58716c3b">
              När Försvarsmakten senast skulle styra upp materielsituationen
              tillsattes en så kallad genomförandegrupp. Gruppens arbete kritiserades
              sedan hårt av Riksrevisionen för bristande rollfördelning mellan
              departement och myndighet, frånvaro av skriftliga direktiv, otillräcklig
              dokumentation och information till riksdagen.
            </seg>
            <seg n="afc25c17">
              Kritiken av hur regeringen behandlade Försvarsmakten och riksdagen
              var mycket skarp från Riksrevisionens sida. Det orsakade i sin
              tur turbulens av storartat slag. Just nu behandlas ärendet i försvarsutskottet.
            </seg>
            <seg n="41f25a7b">
              Sedan den tiden har det hänt en hel del. Det har varit återkommande
              offentliga meningsskiljaktigheter mellan Försvarsmaktens ledning
              och departementet. Det har gällt försvarets ekonomi, kostnader
              för försvarsmateriel, statsministerns uttalande om särintresse
              och debatten om enveckasförsvar.
            </seg>
            <seg n="af9f9f15">
              Den fråga som ligger under ytan gäller förtroendet. Har regeringen
              fullt förtroende för Försvarsmaktens ledning? Jag vill ha ett
              svar; ja eller nej.
            </seg>
          </u>
          <note type="speaker" n="c369e8a9">
            Anf. 60 Försvarsminister KARIN ENSTRÖM (M):
          </note>
          <u who="Q3544279" xml:id="i-68bfd80115508c3d-17" n="79cfc1ac">
            <seg n="d31d4f76">
              Fru talman! Tack för frågan!
            </seg>
            <seg n="0fd3024f">
              Peter Hultqvist tog upp flera frågor. Den grundläggande frågan,
              om jag har förstått rätt, är huruvida regeringen har förtroende
              för myndighetsledningen. Peter Hultqvist vet att svaret är att
              regeringen har förtroende för alla sina myndighetschefer tills
              något annat meddelas.
            </seg>
            <seg n="cbf2c872">
              Det är en viktig fråga hur Försvarsmakten ska kunna fullfölja
              den försvarsreform som nu har inletts. Det är också en viktig
              fråga hur det ska göras inom den ram som riksdag och regering
              har bestämt. Det är riksdagen som bestämmer både inriktning och
              fastställer statsbudgeten.
            </seg>
            <seg n="501997ae">
              På materielsidan har Försvarsmakten anmält att man på lång sikt
              ser ett behov av betydligt ökade nivåer. Det är naturligtvis allvarligt.
              Många frågor väcks. Därför har jag sagt att jag är beredd att
              överväga en ökad styrning av Försvarsmakten på det komplexa området
              materielplanering.
            </seg>
          </u>
          <note type="speaker" n="0ba16d99">
            Anf. 61 PETER HULTQVIST (S):
          </note>
          <u who="Q3370162" xml:id="i-2176d408fbcaf87f-1" n="40ea4af4">
            <seg n="801fc3c7">
              Fru talman! Jag noterar att formuleringen är tills annat meddelas.
              Jag är lite förvånad över att man inte kan svara ett rakt ja på
              frågan.
            </seg>
            <seg n="e1ac70a2">
              Låt oss utgå från att det råder fullt förtroende. Vad tänker
              ministern göra för att sänka konfliktnivån mellan Försvarsmaktens
              ledning och departementet samt de ständigt återkommande debatterna
              och meningsskiljaktigheter, som inte bara uppmärksammas i Sverige
              utan också uppmärksammas utanför vårt lands gränser? Det är ytterst
              ministerns ansvar att göra något åt detta. Vad tänker ministern
              göra för att sänka konfliktnivån och skapa ett mer konstruktivt
              klimat där man tillsammans försöker lösa de svåra problem vi har
              framför oss?
            </seg>
          </u>
          <note type="speaker" n="2a597bb1">
            Anf. 62 Försvarsminister KARIN ENSTRÖM (M):
          </note>
          <u who="Q3544279" xml:id="i-68bfd80115508c3d-18" n="79cfc1ac">
            <seg n="b938ae3e">
              Fru talman! Redan när jag tillträdde redovisade jag mina tre
              prioriteringar. Den första är att stärka robustheten i samhället
              och samhällets förmåga att möta kriser. Den andra är att genomföra
              försvarsreformen. Den tredje är att förbereda ett nytt försvarspolitiskt
              inriktningsbeslut från 2015 och framåt.
            </seg>
            <seg n="0c3be3c3">
              De tre prioriteringarna är lika viktiga. Det gäller att alla
              myndigheter följer det som riksdag och regering beslutar samt
              att vi från regeringens sida utvecklar vår styrning så att vi
              får de resultat vi har beslutat om.
            </seg>
            <seg n="ed23757c">
              För mig som försvarsminister är det på det militära försvarets
              område viktigast att vi får det moderna och effektiva försvaret
              som riksdagen har beställt. Försvaret ska utövas på ett kostnadseffektivt
              sätt. Här sker en ständig dialog med myndigheten Försvarsmakten
              och övriga myndigheter.
            </seg>
            <seg n="a384b8f8">
              Den nordiska modellens framtid
            </seg>
          </u>
          <note type="speaker" n="edccb83c">
            Anf. 63 KARIN ÅSTRÖM (S):
          </note>
          <u who="Q4563087" xml:id="i-2d89a15be8e65971-0" n="d8cf8976">
            <seg n="0ef8732b">
              Fru talman! Min fråga går till nordiska samarbetsministern Ewa
              Björling.
            </seg>
            <seg n="f1423400">
              Nordiska ministerrådet har under vintern startat ett projekt
              tillsammans med de nordiska arbetsgivarna om den nordiska modellens
              framtid. I projektplanen radas de så kallade utmaningarna till
              denna samhällsmodell upp. Bland annat tas formuleringar om att
              det råder för höga löner och för höga bidrag i Norden upp.
            </seg>
            <seg n="ac7c6b71">
              Medfinansiärer till projektet är de nordiska arbetsgivarföreningarna,
              bland annat Svenskt Näringsliv. De fackliga organisationerna har
              över huvud taget inte blivit tillfrågade av ministerrådet att
              vara med, vilket är oerhört märkligt eftersom det handlar om arbetsmarknadens
              frågor. Dessutom är det skattepengar som till största delen finansierar
              projektet.
            </seg>
            <seg n="0043787c">
              Hur kan det komma sig att man har valt bort de fackliga organisationerna
              och representanterna i ett så spännande projekt som ska handla
              om den nordiska modellens framtid?
            </seg>
          </u>
          <note type="speaker" n="b9814819">
            Anf. 64 Statsrådet EWA BJÖRLING (M):
          </note>
          <u who="unknown" xml:id="i-68bfd80115508c3d-19" n="566afb57">
            <seg n="f4678b62">
              Fru talman! Tack, Karin Åström, för en viktig fråga!
            </seg>
            <seg n="ca785471">
              Jag kan glädjande meddela att jag har haft konstruktiva samtal
              med de fackliga organisationerna. Vi har tagit upp frågan om hur
              vi kan öka delaktigheten för dem under vårt ordförandeskapsår
              och under de konferenser som kommer att anordnas.
            </seg>
            <seg n="5d8ff410">
              Vi kommer att fokusera på hur vi ser till att sänka arbetslösheten
              i Norden, framför allt för unga. Det kommer att vara ett specifikt
              jobbtoppmöte för statsministrar på det området och på flera andra
              nivåer. Jag anser att det är viktigt att alla relevanta organisationer
              får delta med inspel i debatten.
            </seg>
            <seg n="8cf7d08e">
              Om vi ska lyckas sänka arbetslösheten krävs att alla parter är
              med och bidrar.
            </seg>
          </u>
          <note type="speaker" n="18e96515">
            Anf. 65 KARIN ÅSTRÖM (S):
          </note>
          <u who="Q4563087" xml:id="i-2d89a15be8e65971-1" n="d8cf8976">
            <seg n="c9c043f0">
              Fru talman! Statsrådet innehar ordförandeskapet i Nordiska ministerrådet
              det här året. Det är ett oerhört spännande projekt som ska handla
              om den nordiska modellens framtid. Det är bra att Svenskt Näringsliv
              är med i detta. Vi nordister är inte vana vid det.
            </seg>
            <seg n="68a74e3b">
              Men det stora problemet i den här frågan är ju att Nordiska ministerrådet,
              som är en skattefinansierad verksamhet, har blivit en aktiv part
              i ett projekt och är huvudfinansiär. Det är ett tvåpartsprojekt
              mellan Nordiska ministerrådet och arbetsgivarorganisationerna
              som till största delen kommer att handla om arbetsmarknadens framtid
              i Norden. Huvudproblemet skulle, som sagt, vara att den nordiska
              lönebildningen har lett till för höga löner. Det är direktivet
              för den forskning och det projekt som ska tas fram.
            </seg>
            <seg n="f48afada">
              Jag önskar att statsrådet i egenskap av ordförande kunde säga
              så här: Nu river vi upp, gör om och gör bättre i den här frågan.
            </seg>
          </u>
          <note type="speaker" n="ab3dd01a">
            Anf. 66 Statsrådet EWA BJÖRLING (M):
          </note>
          <u who="unknown" xml:id="i-68bfd80115508c3d-20" n="566afb57">
            <seg n="ba18c8fb">
              Fru talman! Vi har satt upp några olika huvudprioriteringar för
              ordförandeskapsåret 2013. Dels handlar det om våra demografiska
              utmaningar, där allt färre ska försörja allt fler i framtiden,
              och hur vi löser det. Alla de nordiska länderna står inför ungefär
              samma problem. Dels handlar det om hållbar utveckling, hur vi
              ser till att vi får ekonomisk tillväxt samtidigt som vi har en
              hållbar utveckling, det vill säga att vi tänker: mindre fossila
              bränslen och mindre koldioxidutsläpp.
            </seg>
            <seg n="d3e63c55">
              Vi fokuserar mycket på gränshinder för att underlätta människors
              vardag. Som jag sade tidigare kommer också problemen med arbetslösheten,
              framför allt bland unga, att stå i fokus.
            </seg>
            <seg n="2998ffe0">
              Jag tycker att det är väldigt bra att Nordiska ministerrådet
              visar det stora engagemanget och att vi är delaktiga i detta.
              Det är en oerhört viktig fråga för hela Norden, och jag ser positivt
              på detta framöver. När vi har alla organisationer med, inklusive
              Nordiska ministerrådet, tror jag på nya idéer och en bra lösning.
            </seg>
            <seg n="25655aa5">
              Reglerna för fiskeredskap
            </seg>
          </u>
          <note type="speaker" n="192ffcd5">
            Anf. 67 RUNE WIKSTRÖM (M):
          </note>
          <u who="Q6241709" xml:id="i-697d1756e0dafdc4-0" n="70decd74">
            <seg n="2ecae208">
              Fru talman! Min fråga ställs till landsbygdsministern.
            </seg>
            <seg n="266883ca">
              Fiskebåtar får enligt EU-regler inte ha mer än en enda redskapstyp
              ombord samtidigt. Har man till exempel torskgarn ombord får man
              inte samtidigt ha siknät och abborrnät.
            </seg>
            <seg n="14edd956">
              Det här är mycket besvärande för dem som är beroende av många
              olika fiskarter i sin verksamhet, och det drabbar i främsta rummet
              det småskaliga kustfisket och då kombinationsfisket. Det storskaliga
              drabbas inte lika hårt av detta, för de har bara en redskapstyp
              ombord då de i regel är ute efter en och samma fiskart.
            </seg>
            <seg n="5990c36d">
              Min fråga till ministern är om ministern kan tänka sig att driva
              denna regelförenkling i EU. Eftersom ministern är en varm anhängare
              av regelförenklingar kan jag ha en förhoppning om att ministern
              vill driva frågan i EU.
            </seg>
          </u>
          <note type="speaker" n="f5e9cddb">
            Anf. 68 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-21" n="a4bfa8af">
            <seg n="40340571">
              Fru talman! Jag kan glädja Rune Wikström med att jag är en varm
              anhängare av regelförenklingar, speciellt på de verksamhetsområden
              som i någon mån är under mina vingar. Det inkluderar fisket.
            </seg>
            <seg n="9fc1b700">
              Jag kan därtill glädja Rune Wikström med att regeringen den 14
              februari gav Havs- och vattenmyndigheten i uppdrag att identifiera
              och föreslå regelförenklingar, både på nationell nivå och på EU-nivå,
              på fiskets område. Man ska göra detta dels för egen del, dels
              på områden som man i denna myndighet inte behärskar själv, och
              man har då att lämna förslag till regeringen så att vi kan arbeta
              vidare med dem, om det är vi som gör det eller om vi ska behöva
              driva saker och ting i Europeiska unionen.
            </seg>
            <seg n="b7db8bcf">
              Svaret, som är kort, är: Ja, jag är beredd att driva denna regelförenkling.
            </seg>
          </u>
          <note type="speaker" n="2356aeba">
            Anf. 69 RUNE WIKSTRÖM (M):
          </note>
          <u who="Q6241709" xml:id="i-697d1756e0dafdc4-1" n="70decd74">
            <seg n="50ef1778">
              Fru talman! Jag tackar så mycket för svaret, och det gläder mig.
              Det gläder mig också att ministern har gett myndigheten i uppdrag
              att se över vilka regelförenklingar som kan ske.
            </seg>
            <seg n="d27d3caa">
              Men det här är, som sagt, en regelförenkling. Tack för svaret!
            </seg>
          </u>
          <note type="speaker" n="499e089b">
            Anf. 70 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-22" n="a4bfa8af">
            <seg n="d9b6033a">
              Fru talman! Låt mig tillägga att det är speciellt angeläget med
              regelförenklingar på de områden som i någon mån är under Landsbygdsdepartementet,
              av skälet att många av de verksamheterna är små verksamheter,
              ibland till och med deltidsverksamheter, där regelbördor är speciellt
              betungande administrativt och personellt att följa och administrera.
            </seg>
            <seg n="04c65b8a">
              Det är därför jag är angelägen om att göra så mycket jag kan
              på alla de områden som ligger under mina vingar för att det ska
              vara så enkelt som möjligt att vara företagare men samtidigt så
              roligt som möjligt att vara företagare.
            </seg>
            <seg n="cc5ca49e">
              Vapenexporten till Saudiarabien
            </seg>
          </u>
          <note type="speaker" n="13409fb2">
            Anf. 71 PETER RÅDBERG (MP):
          </note>
          <u who="Q6086370" xml:id="i-6fd4d7c42629adea-0" n="1bdd906d">
            <seg n="1a42c8f0">
              Fru talman! Jag har en fråga till statsrådet Ewa Björling.
            </seg>
            <seg n="dac86184">
              Det har nu gått exakt ett år sedan Sveriges Radios avslöjande
              att Sverige och myndigheten FOI med hjälp av bulvanföretag planerade
              att hjälpa till att bygga en vapenfabrik i Saudiarabien. Det måste
              vara en av vår tids största skandaler.
            </seg>
            <seg n="42c94ed7">
              Avslöjandet har inte lett till några konsekvenser för synen på
              svensk vapenexport till diktaturer som till exempel Saudiarabien
              eller för myndigheten FOI. De har samma uppgifter i dag som de
              hade före skandalen.
            </seg>
            <seg n="88d5bd32">
              Att Sverige är villigt att hjälpa en av världens största diktaturer
              att bygga vapenfabriker var och är inte bara en skandal utan även
              ett exempel på en dubbelmoral som under många år genomsyrat svensk
              försvars- och säkerhetspolitik.
            </seg>
            <seg n="ace2986d">
              Min fråga till statsrådet är: Finns det några tankar från regeringens
              och ministerns sida på att säga upp det så kallade MOU-avtalet
              som vi har med Saudiarabien?
            </seg>
          </u>
          <note type="speaker" n="cffd4dc3">
            Anf. 72 Statsrådet EWA BJÖRLING (M):
          </note>
          <u who="unknown" xml:id="i-68bfd80115508c3d-23" n="566afb57">
            <seg n="82cbd08f">
              Fru talman! Tack för frågan, Peter Rådberg!
            </seg>
            <seg n="bcb579f5">
              MOU-avtalet, som Peter Rådberg talar om, är någonting som ligger
              hos Försvarsdepartementet, och frågan kanske inte ska riktas till
              mig som handelsminister.
            </seg>
            <seg n="7433fed9">
              När det handlar om vår försvarsmaterielexport kan vi se på uppgifterna
              över den export som skedde förra året att vi hade en minskning
              på 30 procent. Ungefär 1 procent av vår totala export är försvarsmaterielexport,
              och det varierar mycket från år till år eftersom det är stora
              enstaka system som exporteras. Förra året gick den då ned 30 procent.
            </seg>
            <seg n="54d3fd1b">
              Vi ser fortfarande att Saudiarabien, som Peter Rådberg tog upp,
              är en stor destination för övrig krigsmateriel. Detta beror på
              tidigare följdleveranser, också förra året.
            </seg>
          </u>
          <note type="speaker" n="93aec690">
            Anf. 73 PETER RÅDBERG (MP):
          </note>
          <u who="Q6086370" xml:id="i-6fd4d7c42629adea-1" n="1bdd906d">
            <seg n="cebb08f7">
              Fru talman! Den här minskningen beror inte på den svenska politiken,
              utan den beror på helt andra saker.
            </seg>
            <seg n="e8413b45">
              Att Saudiarabien är ett mottagarland står inte i överensstämmelse
              med den nationella lagstiftning som Sverige har. Det ligger inte
              heller i Sveriges intresse att militärt gynna auktoritära regimer.
              Men genom samarbetsavtalet har Sverige sålt stridsledningssystem
              och radarutrustning till Saudiarabien.
            </seg>
            <seg n="c3fa695a">
              Vapenexporten granskas av ISP, men om det gäller konsulttjänster
              är kontrollen obefintlig. När ett företag säljer kunskap om hur
              man tillverkar krigsmateriel utomlands kontrolleras det varken
              av Inspektionen för strategiska produkter eller av Exportkontrollrådet.
              Det är med andra ord helt lagligt att sälja dessa kunskaper till
              exempel till diktaturer som Saudiarabien. Denna lucka i lagen
              gör det möjligt för försvarsindustrin att sälja avancerad kunskap
              om vapentillverkningen även till länder som bryter mot mänskliga
              rättigheter.
            </seg>
            <seg n="0216d64e">
              Min fråga till ministern är: Tänker handelsministern ta några
              initiativ till att försöka täppa till just denna lucka i lagen?
            </seg>
          </u>
          <note type="speaker" n="43d9d624">
            Anf. 74 Statsrådet EWA BJÖRLING (M):
          </note>
          <u who="unknown" xml:id="i-68bfd80115508c3d-24" n="566afb57">
            <seg n="b4b60713">
              Fru talman! Det stämmer att Inspektionen för strategiska produkter,
              ISP, är en självständig myndighet som fattar självständiga beslut
              i varje enskilt fall om det ska förekomma försvarsmaterielexport
              eller ej. Deras bedömning görs på grund av flera olika faktorer,
              där mänskliga rättigheter är en av faktorerna. Till syvende och
              sist handlar det om Sveriges egen säkerhet. Man kan också ta hjälp
              av EKR, Exportkontrollrådet, som är ett rådgivande organ till
              Inspektionen för strategiska produkter, för att fatta besluten.
            </seg>
            <seg n="73f3bbd7">
              Som Peter Rådberg mycket väl vet pågår det nu en utredning där
              målet är att se över hur vi kan skärpa kontrollen av exporten
              till icke-demokratiska länder. Detta är en parlamentarisk utredning,
              och den kommer att vara färdig 2014. Men det är ingenting som
              hindrar att det kommer delutredningar.
            </seg>
            <seg n="43dd0bfa">
              Vi ser vad som händer i framtiden också när det gäller tjänsteexporten.
            </seg>
            <seg n="b472b343">
              Den nya försvarsorganisationen
            </seg>
          </u>
          <note type="speaker" n="3e75c259">
            Anf. 75 LEIF PETTERSSON (S):
          </note>
          <u who="Q3373346" xml:id="i-3290a21e1a7f65a4-0" n="fdd0cd0b">
            <seg n="b80ee8d8">
              Fru talman! Min fråga går till Karin Enström, försvarsministern.
            </seg>
            <seg n="7f64312b">
              I slutet av november hade jag en interpellationsdebatt med försvarsministern.
              Jag frågade då om det förelåg någon oro för rekryteringen till
              den nya försvarsorganisationen, då med Boden som utgångspunkt.
              Bakgrunden var de uppgifter som redan då hade börjat cirkulera
              i medierna om brist på medel för den nya organisationen inom försvaret.
            </seg>
            <seg n="c6c8c2b1">
              Vi har nu fått svart på vitt att medel saknas. Jag frågar därför
              försvarsministern återigen om hon inte känner stark oro när det
              gäller om den nya organisationen verkligen ska kunna genomföras.
            </seg>
          </u>
          <note type="speaker" n="63852843">
            Anf. 76 Försvarsminister KARIN ENSTRÖM (M):
          </note>
          <u who="Q3544279" xml:id="i-68bfd80115508c3d-25" n="79cfc1ac">
            <seg n="300320eb">
              Fru talman! Jag har redan tidigare i kammaren försökt beskriva
              hur införandet och genomförandet av den här viktiga reformen fortskrider.
            </seg>
            <seg n="c5de00af">
              Vi har fått en årsredovisning från Försvarsmakten om hur det
              har gått under 2012. Det visade sig att rekryteringen av gruppbefäl,
              soldater och sjömän går bra. När det gäller de kontinuerligt anställda
              uppfyller Försvarsmakten sina mål med råge.
            </seg>
            <seg n="ee4960e1">
              Det som går trögare är rekryteringen till det som kallas för
              GSS/T, nämligen tidvis tjänstgörande soldater och sjömän, och
              det finns flera skäl till det. Dels kom inte lagstiftningen på
              plats förrän den 1 juli förra året, dels har man inte förrän i
              år börjat med grundläggande militär utbildning för den här kategorin.
              Försvarsmakten har inte sagt att det är brister i dagens ekonomi
              som gjort att man inte har kunnat rekrytera eller skriva kontrakt
              med de tidvisa anställda.
            </seg>
          </u>
          <note type="speaker" n="5c448b9b">
            Anf. 77 LEIF PETTERSSON (S):
          </note>
          <u who="Q3373346" xml:id="i-3290a21e1a7f65a4-1" n="fdd0cd0b">
            <seg n="a7b474e6">
              Fru talman! Kan ministern då verkligen vara så säker på att det
              kommer att stämma i verkligheten? De signaler som vi får nu från
              Försvarsmakten är ju att det saknas pengar.
            </seg>
            <seg n="5908587b">
              Många arbetstillfällen står på spel. Oron blir därför stor när
              försvarsminister och försvarsledning inte drar jämnt, inte beskriver
              samma verklighet. Både försvars- och civilanställdas jobb står
              på spel när pengarna saknas.
            </seg>
            <seg n="1d2cb285">
              Pengarna räcker inte är det besked som vi har fått från Försvarsmakten
              inför framtiden. Detta kommer att påverka jobben i både Boden
              och alla andra försvarsorter i Sverige. Det måste försvarsministern
              ändå kunna medge.
            </seg>
          </u>
          <note type="speaker" n="fea32e04">
            Anf. 78 Försvarsminister KARIN ENSTRÖM (M):
          </note>
          <u who="Q3544279" xml:id="i-68bfd80115508c3d-26" n="79cfc1ac">
            <seg n="f58de0e2">
              Fru talman! Det vi vet är att Försvarsmaktens ekonomi i år är
              i balans och också nästa år bedöms vara i balans. Den oro som
              både Försvarsmakten och regeringen känner är för den långsiktiga
              ekonomin där Försvarsmakten under en längre tid har anmält att
              man befarar kostnadsökningar inför kommande år, efter att denna
              inriktningsbeslutsperiod är över.
            </seg>
            <seg n="3a00e657">
              Jag vill återkomma till att när det handlar om rekrytering av
              soldater finns det ingenting som tyder på att det skulle vara
              brist på pengar hos förbanden. Tvärtom har förbandsanslaget ökat.
              Vi ökade det i år. Det var också ett underutnyttjande på drygt
              100 miljoner förra året. Snarare handlar det som jag sade i mitt
              förra svar om metoder, hur man samverkar mellan det civila samhället,
              civila arbetsgivare, utbildningsanordnare och Försvarsmakten,
              så att det blir naturligt att kunna vara tidvis tjänstgörande
              i Försvarsmakten.
            </seg>
            <seg n="f3d6f754">
              Vargangrepp på hundar
            </seg>
          </u>
          <note type="speaker" n="905ee8fd">
            Anf. 79 BENGT-ANDERS JOHANSSON (M):
          </note>
          <u who="Q4887773" xml:id="i-5d0964a84f4cd8a5-0" n="3ef61b43">
            <seg n="059b7347">
              Fru talman! Min fråga ställer jag till landsbygdsminister Eskil
              Erlandsson.
            </seg>
            <seg n="0a6c295b">
              Det har blivit ett alltmer ökat fokus på att kunna skydda sin
              tamboskap och sina hundar med anledning av det ökade rovdjurstrycket
              i vårt land. Allt oftare ser vi att dessa djur kommer in i bebodda
              områden.
            </seg>
            <seg n="9d6c2461">
              Då är min fråga till landsbygdsministern vilka möjligheter det
              finns att exempelvis skydda hundar i trädgårdar. Frågan ställs
              mot bakgrund av att tre hundar har dödats det senaste dygnet i
              byn Åbo i Hälsingland. Det är en oerhört stor oro bland de boende
              där. Vilka möjligheter ser ministern att skydda dem?
            </seg>
          </u>
          <note type="speaker" n="63eb5c61">
            Anf. 80 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-27" n="a4bfa8af">
            <seg n="551034f0">
              Fru talman! Även detta är en angelägen fråga, speciellt i de
              delar av landet där de stora rovdjuren finns.
            </seg>
            <seg n="820ac584">
              Regeringen gjorde förändringar i gällande förordningar 2007 och
              2008 som i korthet innebär att det från 2007 respektive 2008 är
              möjligt att skydda sina tamdjur mot vilda djur som kan orsaka
              dem skada, och det inkluderar hundar eftersom de räknas som tamdjur.
            </seg>
          </u>
          <note type="speaker" n="449e9e6a">
            Anf. 81 BENGT-ANDERS JOHANSSON (M):
          </note>
          <u who="Q4887773" xml:id="i-5d0964a84f4cd8a5-1" n="3ef61b43">
            <seg n="756493a0">
              Fru talman! Det är gott och vist, men det innebär att man måste
              vara med i just det ögonblick som det sker. Det finns också ett
              annat instrument, nämligen planerad skyddsjakt som man kan få
              tillstånd för.
            </seg>
            <seg n="74e27dc3">
              När det gäller Junselevargen har man försökt att få till stånd
              skyddsjakt på den. Bara en enskild varg har åsamkat skattebetalarna
              ca 4 miljoner i kostnader. Det är tre organisationer, som inte
              vill ta fullt ansvar för den svenska rovdjurspolitiken, som har
              anmält detta till olika rättsinstanser och den vägen lyckats stoppa
              skyddsjakten. Det innebär alltså att även den vägen verkar vara
              stängd.
            </seg>
            <seg n="86a5d913">
              Då är min fråga till ministern om det finns någon möjlighet att
              rätta till detta så att människor kan skydda sina tamdjur och
              känna trygghet.
            </seg>
          </u>
          <note type="speaker" n="f660df9e">
            Anf. 82 Landsbygdsminister ESKIL ERLANDSSON (C):
          </note>
          <u who="Q3058054" xml:id="i-68bfd80115508c3d-28" n="a4bfa8af">
            <seg n="e9498178">
              Fru talman! Jag tackar även för denna frågeställning som är något
              annorlunda än den första, som jag uppfattade den.
            </seg>
            <seg n="78db0012">
              Skyddsjaktsbestämmelserna ändrades, om nu inte minnet sviker
              mig, år 2010, vilket gjorde att det blev utökade möjligheter att
              bevilja skyddsjakt på utvalda individer för att bland annat skydda
              de tamdjur som många människor har i sin vård. Vi kompletterade
              alltså gällande jaktförordning med detta, om jag minns rätt, år
              2010.
            </seg>
            <seg n="1d102424">
              Därtill skrev dåvarande miljöminister Carlgren och jag till EU-kommissionen
              någon gång 2010, möjligen 2011, och föreslog dem att ändra det
              art- och habitatdirektiv som gäller i Europeiska unionen och som
              många av de nu överklagade skyddsjaktsbesluten grundar sig på.
              Art- och habitatdirektivet är ju väldigt gammalt, och sedan den
              tid då det antogs har unionen utökats betydligt till ytan.
            </seg>
            <seg n="70020b91">
              Nuonaffären
            </seg>
          </u>
          <note type="speaker" n="a2398700">
            Anf. 83 SVEN-ERIK BUCHT (S):
          </note>
          <u who="Q4609816" xml:id="i-a5459b2ffda92060-0" n="219b591f">
            <seg n="974caf8a">
              Fru talman! Min fråga går till finansminister Anders Borg.
            </seg>
            <seg n="30108d9e">
              Finansministern har som jag förstår ambitionen att bli känd för
              att hantera skattebetalarnas pengar på ett försiktigt sätt, en
              bra ambition. Men ibland blir det slarv, slarv som kostar skattebetalarna
              hiskeliga belopp.
            </seg>
            <seg n="66099afe">
              Vattenfalls köp av Nuon, som regeringen godkänt, har kostat 15
              miljarder euro i nedskrivningar hittills 15 000 miljoner kronor
              oerhört mycket pengar. Och i går kom beskedet att företaget ska
              minska antalet anställda med 2 500 för att något förbättra bolagets
              situation.
            </seg>
            <seg n="12dace8e">
              Min fråga till finansministern är: Hade finansministern kännedom
              om Nuonaffären och det hiskeliga överpris som det statliga bolaget
              Vattenfall betalade?
            </seg>
          </u>
          <note type="speaker" n="21d280dd">
            Anf. 84 Finansminister ANDERS BORG (M):
          </note>
          <u who="Q182050" xml:id="i-68bfd80115508c3d-29" n="dd42b82a">
            <seg n="ba6c8c3b">
              Fru talman! Låt mig börja med att tacka Sven-Erik Bucht för att
              han på ett så utomordentligt sätt korrigerar de missförstånd som
              har varit i den här debatten. Socialdemokraterna har ju en partiledare
              som har talat om att vi har tappat 97 miljarder. Nu tydliggör
              Sven-Erik Bucht vad det möjligtvis kan handla om, en i det här
              läget nedskrivning på 15 miljarder. Det är viktigt att vi ensar
              den här debatten så att de felaktiga uppgifter som Stefan Löfven
              har gått ut med inte får fäste.
            </seg>
            <seg n="3a92d8b1">
              Det är styrelsen som har fattat beslut om Nuonaffären, en styrelse
              som till stora delar tillsattes under en socialdemokratisk regering
              med Anders Sundström, tidigare näringsminister, som en av ledamöterna.
              Vi måste lita på den kompetens som Anders Sundström och styrelsen
              har i den här typen av frågor. Det är enligt aktiebolagslagen
              de som har det juridiska och också det politiska ansvaret för
              att fatta den typen av beslut.
            </seg>
            <seg n="8be975f6">
              Sedan ska vi vårda Vattenfall. Det är ett bolag vars omsättning
              stiger. När andra energibolag faller i pris ska vi försöka säkra
              att det är ett bolag som framåt kan omsätta mer.
            </seg>
          </u>
          <note type="speaker" n="31a10110">
            Anf. 85 SVEN-ERIK BUCHT (S):
          </note>
          <u who="Q4609816" xml:id="i-a5459b2ffda92060-1" n="219b591f">
            <seg n="fa30a588">
              Fru talman! Inte ett ord och inte ett svar på frågan om han hade
              kännedom om affären.
            </seg>
            <seg n="7f38978a">
              Vattenfall har gett rejäla utdelningar till statskassan historiskt.
              Men nu hör vi från alla departement att Finansdepartementet nagelfar
              kostnader i parti och minut.
            </seg>
            <seg n="65cd3dc5">
              Vilka besparingar i budgeten förväntar sig finansministern av
              den dåliga Nuonaffären och det svaga resultat som Vattenfall gör
              nu? Hur kunde finansministern missa denna största kontantaffär
              i Sveriges historia som ett helstatligt bolag genomfört? Denna
              affär har kostat Sveriges skattebetalare enorma belopp.
            </seg>
            <seg n="b9bb4d67">
              Hur kunde du, Anders Borg, missa detta?
            </seg>
          </u>
          <note type="speaker" n="313c6c2e">
            Anf. 86 Finansminister ANDERS BORG (M):
          </note>
          <u who="Q182050" xml:id="i-6feb6b009ece2801-0" n="dd42b82a" next="i-7335bcc9e5f7d919-0">
            <seg n="aad547cc">
              Fru talman! Det har varit alldeles tydligt att regeringen har
              varit informerad. Ansvarigt statsråd har ställt kontrollfrågor
              till styrelsen, och styrelsen har valt att gå vidare med affären.
              Det har aldrig funnits någon oklarhet om att regeringen har varit
              informerad om detta.
            </seg>
            <seg n="8becba4f">
              Men, igen: Det är viktigt att Sven-Erik Bucht tydliggör att de
              uppgifter om 97 miljarder i förluster som Stefan Löfven har varit
              ute och farit med inte är korrekta. Det är bra att Sven-Erik Bucht
              klargör det.
            </seg>
            <seg n="4f02b0b6">
              När det gäller utdelningarna, som är det viktiga här eftersom
              det avgör hur det påverkar de offentliga finanserna, har Vattenfall
              genom åren kunnat ge betydande utdelningar, och så även under
              senare år. Vi har alltså inte kunnat finansiera färre lärare eller
              sjuksköterskor med de här utdelningarna, utan det har fungerat
              som tidigare.
            </seg>
            <seg n="9234a4bb">
              Det är Vattenfall som ska svara på frågor som rör hur företaget
              utformar sin verksamhet. Vi har inte en daglig styrning i Sverige
              av vare sig myndigheter eller affärsföretag, utan det är ytterst
              verkställande direktören och styrelsen i bolaget som ska svara
              på frågor om hur personalhanteringen sköts.
            </seg>
          </u>
          <note n="9bf4c069" type="speaker">
            Anf. 87 FÖRSTE VICE TALMANNEN:
          </note>
          <u who="Q182050" xml:id="i-7335bcc9e5f7d919-0" n="dd42b82a" prev="i-6feb6b009ece2801-0">
            <seg n="35ed6688">
              Dagens frågestund är därmed avslutad. Jag tackar deltagande ministrar
              och statsråd.
            </seg>
          </u>
          <note n="aebde5dc">
            5 § (forts. från 3 §) Kriminalvårdsfrågor (forts. JuU12)
          </note>
          <note type="speaker" n="d52641e0">
            Anf. 88 LENA OLSSON (V):
          </note>
          <u who="Q4971169" xml:id="i-141bcc436298f8d1-3" n="7e75dcdc">
            <seg n="566ec0ac">
              Fru talman! Vi har åter på justitieområdet ett motionsbetänkande
              som handlar om kriminalvårdsfrågor. Det har redan sagts en del
              i debatten, till exempel att det är en viktig verksamhet inom
              rättsväsendet. Det håller jag med om. Verksamheten är av stor
              vikt när man har avtjänat sitt straff och ska anpassa sig till
              ett liv utan kriminalitet.
            </seg>
            <seg n="56ec7306">
              Som Christer Adelsbo sade har det förekommit många olika siffror
              när det gäller platser. Hur det är med den analysen har jag inte
              mäktat med att ta reda på eftersom det har figurerat olika siffror
              vid olika tillfällen olika år. Det har varit platsbrist, och nu
              är det överskott. En sak kan jag dock säga och det är att detta
              överskott skulle kunna användas på bästa sätt eftersom vi har
              så föråldrade anstalter.
            </seg>
            <seg n="d27b608d">
              Vi står givetvis bakom våra reservationer, men för tids vinnande
              har det yrkats bifall endast till de reservationer vi har tillsammans
              med S och MP.
            </seg>
            <seg n="045a83b8">
              Jag vill dock lyfta upp reservation 10, som handlar om villkor
              för häktade. I Sverige har vi hårda restriktioner för dem som
              sitter häktade, och vi har fått internationell kritik för det.
            </seg>
            <seg n="c89efc3a">
              Jag har i en interpellationsdebatt tagit upp detta med ministern,
              men jag ser inga förslag om att man ska lätta på detta.
            </seg>
            <seg n="10be4cd3">
              I den kritik som har framförts från Europarådet mot svenska häkten
              konstateras bland annat att personer i svenska häkten har bristande
              tillgång till medicinsk personal. Man har också konstaterat att
              det kan vara en orsak till de många självmord och andra destruktiva
              handlingar som sker i våra häkten.
            </seg>
            <seg n="14aecd4b">
              En annan riskfaktor kan vara att den som häktas befinner sig
              i ett akut avgiftningstillstånd, vilket inte är något konstigt.
              Att genomgå en hastig avgiftning utan adekvat medicinsk tillsyn
              kan vara livshotande.
            </seg>
            <seg n="29f63577">
              Jag anser därför att det bör göras en förstärkning när det gäller
              tillgång till sjukvård i häktet och att regeringen bör komma med
              förslag om åtgärder. Detta tog jag också upp med ministern under
              en frågestund, och hon ställde sig då positiv till att förbättra
              detta.
            </seg>
            <seg n="b4ea23ac">
              Kritiken mot Sverige har varit både hård och omfattande när det
              handlar om restriktioner för häktade. Användandet av restriktioner
              har lett till såväl kritik som rekommendationer från konventionsorganen.
              Rekommendationerna har varit inriktade på det sammantagna bruket
              av restriktioner och deras längd. Att sitta i häkte med restriktioner
              ökar riskerna för den intagne. Då den häktade inte kan delta i
              eventuell daglig sysselsättning kan det innebära att han eller
              hon tvingas vara i sin cell 23 timmar per dygn.
            </seg>
            <seg n="d477ff61">
              Jag anser att det är skrämmande att en rättsstat som Sverige
              under snart 20 år inte har lyckats komma till rätta med denna
              fråga. Därför ber jag regeringen att återkomma med förslag.
            </seg>
            <seg n="5821ee41">
              Man vet att i ett inledande skede är den som blivit häktad mycket
              benägen att ändra sitt beteende. Därför är det bra att sätta in
              åtgärder redan där.
            </seg>
            <seg n="f409c828">
              Så till den reservation som vi har tillsammans med S och MP om
              utslussningsavtal. Genom Kramiprojektet har man lyckats väl. För
              kvinnor finns MOA som startade i Malmö, och det har gett bra resultat.
            </seg>
            <seg n="e4034445">
              När man kommer ut och står där med sin påse är det svårt att
              sköta sig om man inte har en rejäl uppbackning, vilket jag tycker
              att man ska ha. Man har sonat sitt brott och avtjänat sitt straff,
              och då ska man ha riktiga möjligheter att komma tillbaka.
            </seg>
            <seg n="619bc2f1">
              Därför tycker vi att arbetet med utslussningsavtal är viktigt,
              och man ska involvera kommuner och Arbetsförmedlingens resurser
              i detta. Vänsterpartiet har avsatt medel i sin budgetmotion för
              att detta fortare ska komma till stånd.
            </seg>
            <seg n="1d3d445e">
              Det vore trevligt att höra Alliansens åsikter om utslussningsavtal.
              Är det något sådant på gång? Hur ser man på detta problem, och
              vill man göra något åt det?
            </seg>
            <seg n="fb2c11b6">
              Som jag sade har vi stränga restriktioner på häktena i Sverige.
              Ministern har i riksdagens frågestund sagt att hon tar detta på
              stort allvar och att hon är beredd att vidta åtgärder. Det skulle
              därför vara trevligt om Alliansen kunde berätta för oss hur man
              ska lätta på dessa restriktioner.
            </seg>
            <seg n="c95ecf87">
              Vi tar också upp utbildning, arbete och programverksamhet när
              det gäller kriminalvården. Vi har varit ute på studiebesök, och
              jag vet att det på kvinnliga anstalter har varit svårt att få
              tillgång till sysselsättning, det vill säga arbete.
            </seg>
            <seg n="0fc8f949">
              Jag skulle vilja ha ett svar från Alliansen om hur man ser på
              detta med arbete på våra anstalter, hur man ska förstärka det.
              Detsamma gäller utbildning. Många av dem som sitter på anstalt
              i dag har missbruksbakgrund och behöver hjälp med utbildning.
              Det finns många bra program för det. Huvudsaken är att man har
              individuella verkställighetsplaner för att följa upp en individ
              så att han får rätt åtgärd. Det är många som har missat mycket
              av sin grundskolekompetens. Just detta att klara av grundutbildningen
              när man sitter på anstalt tycker vi är mycket viktigt.
            </seg>
            <seg n="b303292d">
              Vi står bakom alla våra reservationer, men jag vill speciellt
              yrka bifall till reservation 10, eftersom ingen har yrkat bifall
              till den förut.
            </seg>
          </u>
          <note n="d9d250a4">
            I detta anförande instämde Marianne Berg (V).
          </note>
          <note type="speaker" n="21b5d9f3">
            Anf. 89 JOHAN LINANDER (C):
          </note>
          <u who="Q5952656" xml:id="i-d493188fef4328cb-0" n="6a61f7d0" next="i-6a19796b201bdaf1-0">
            <seg n="8bf351fb">
              Fru talman! Detta är det årliga betänkandet om kriminalvårdsfrågor,
              även om vi inte hade något förra året, så det har inte riktigt
              blivit något varje år. I stället hanterar vi i dag motionsyrkanden
              från både 2011 och 2012. Det är ett femtiotal motionsyrkanden,
              och vi har 15 reservationer och två särskilda yttranden.
            </seg>
            <seg n="6c97036d">
              Jag vill börja med att säga att Sverige har en mycket väl fungerande
              kriminalvård. Jag skulle till och med våga påstå att vi har en
              av världens bästa. Den är nu förmodligen bättre än någonsin tidigare.
            </seg>
            <seg n="96cab983">
              Det är många olika signaler som visar att det går åt rätt håll.
              De senaste tre åren har vi haft en enda rymning från sluten anstalt.
              Vi minns hur det såg ut för ett antal år sedan. Sommaren 2004
              var det väl rymning på rymning. Vi har en historiskt låg nivå
              av narkotika inne på anstalterna. Vi har historiskt få avvikelser,
              det vill säga när man lämnar från permissioner.
            </seg>
            <seg n="2ae8e4bb">
              Inom kriminalvården är det i dag ett större lugn och en bättre
              trygghet, som också ger förutsättningar för det som är viktigt
              inom kriminalvården, nämligen att bedriva vård, behandling och
              utbildning. Bara som ett exempel, för att visa att det fungerar
              bättre: Nu utfärdas det ungefär dubbelt så många betyg på inlästa
              ämnen som det gjordes 2007. Även när det gäller utbildning har
              det verkligen gått åt rätt håll.
            </seg>
            <seg n="22777ba7">
              Allt detta är bra för att nå det riktiga målet, som är att så
              få som möjligt ska återfalla i brott efter det att man har avtjänat
              sin tid i kriminalvården.
            </seg>
            <seg n="85009b70">
              Precis som vi var inne på i förra debatten finns det preliminära
              siffror som man kan läsa i Kriminalvårdens budgetunderlag för
              2014. Återfallsfrekvensen under 2000-talet har minskat från 45
              procent till 36 procent på tre år. Det är en markant nedgång som
              verkligen är positiv. Man kan tycka att 36 procent fortfarande
              är alldeles för högt, men det går definitivt åt rätt håll.
            </seg>
            <seg n="00207d3a">
              För många grova brott är fängelse den enda tillräckligt ingripande
              påföljd som är möjlig. Fängelse måste utdömas, men i fängelset
              är inlåsning i sig inget mål. Målet är att medborgarna ska vara
              så laglydiga som möjligt när de kommer ut. För att nå det målet
              handlar det om vissa förutsättningar. Jag var inne på lugn och
              trygghet. Men det gäller också att ha en utbildning så att man
              kommer närmare arbetsmarknaden, och att komma ifrån sitt missbruk
              är mycket viktigt.
            </seg>
            <seg n="805a2411">
              Det finns mycket kvar att göra det finns det anledning att säga
              också men jag tycker ändå att vi kan vara stolta över den kriminalvård
              som vi har.
            </seg>
            <seg n="82d3cb46">
              Halva justitieutskottet var och besökte Kanada. Agneta Börjesson
              har redan gått igenom lite av vad vi upplevde där. Jag tyckte
              att det var en mycket bra studieresa. Det är viktigt att vi som
              ledamöter i Sveriges riksdag åker till andra delar av världen
              och ser hur man jobbar där, för att lära mer men ibland också
              för att förstå vad vi själva gör bra.
            </seg>
            <seg n="2bb441b3">
              Några av de saker som jag tänkte nämna här och som jag tycker
              att vi kan ta med oss hem är bland annat utvärdering. Man utvärderar
              allt man gör på ett helt annat sätt jag fick åtminstone den känslan.
              Det gav en helt annan kunskap om vilket resultat verksamheten
              ger. Är till exempel behandlingsprogrammen framgångsrika eller
              inte? Vi har också tagit över många behandlingsprogram till den
              svenska kriminalvården från Kanada.
            </seg>
            <seg n="b478d297">
              Även när det gäller verkställighetsplaneringen hade de en mycket
              mer omfattande genomgång av de intagnas behov, allt för att kunna
              möta de behoven och se till att den enskilda vid frisläppandet
              ska vara förberedd för samhället utanför murarna.
            </seg>
            <seg n="d7f221ab">
              Det är saker som vi kan ta med oss. Jag vill också nämna några
              andra punkter där jag tror att vi kan bli betydligt bättre. Några
              har oppositionen redan tagit upp.
            </seg>
            <seg n="9e8bdd36">
              Jag tycker inte att det är tillfredsställande att vi har så mycket
              restriktioner i svenska häkten i dag. När man jämför med andra
              länder ska man komma ihåg att vi har ett delvis annat system.
              Det är bara det som sägs i rättegången som gäller. Det innebär
              att restriktioner måste följa med hela vägen fram till rättegången.
              Det är inte alldeles lätt att komma runt det. Men kanske ska vi
              börja fundera över att ha bindande förhör som sedan kan användas
              i rättegången, för att på det sättet kunna släppa på restriktionerna
              tidigare.
            </seg>
            <seg n="e653e509">
              Något som också har nämnts är häktning av barn, som jag tycker
              är problematiskt. Jag tycker att man borde ha ett system där barn
              aldrig sätts i vanliga häkten som är för vuxna. Vi har en speciell
              sorts verksamhet fast man inte ska kalla det kriminalvård som
              är sluten ungdomsvård. Kanske skulle vi kunna lösa häktning för
              dem under 18 år inom sluten ungdomsvård i stället. Även när unga
              har begått brott är det klart att man ibland måste hålla dem ifrån
              andra, så att de inte kan prata sig samman inför rättegången eller
              förstöra bevisning, eller av någon annan anledning som finns för
              häktning.
            </seg>
            <seg n="74c58c24">
              Registerutdrag ur belastningsregistret vet vi har ökat snabbt.
              Det kommer en utredning på det området, och det är välkommet.
              Vi måste hitta en balans mellan behovet av att använda registerutdrag
              för att veta vem det till exempel är som ska anställas och möjligheten
              för den dömde att faktiskt komma tillbaka till samhället, så att
              man inte är utesluten från alla möjliga områden i samhället och
              alla möjliga yrkesplatser därför att man en gång har varit dömd
              för ett brott.
            </seg>
            <seg n="32fe6015">
              Fru talman! År 2011 hade vi motsvarande debatt senast. Då var
              det stora angreppet från oppositionen, framför allt Socialdemokraterna,
              på oss i Alliansen att det var så hög beläggning inom kriminalvården.
              Vi skulle genast sätta i gång att bygga nya anstalter. Det skulle
              behövas 1 300 nya platser till 2013. Så sade man från oppositionens
              sida för två år sedan i den här debatten. I dag kan man säga att
              det var en väldig tur att vi inte lyssnade på er.
            </seg>
            <seg n="87284c12">
              I fjol satt i medeltal 4 852 personer i fängelse. Det är det
              lägsta antalet sedan 2001. Prognoserna visar att det kommer att
              bli en ytterligare minskning ned mot 4 000 intagna till 2016.
              Medelbeläggningen under 2012 var 89 procent, och i år beräknas
              den bli 84 procent. Det kan jämföras med 2010, då den var 93 procent,
              eller om vi tittar längre tillbaka, när det var en socialdemokratisk
              regering som styrde landet med år 2005, när medelbeläggningen
              på svenska fängelser var 103 procent. Det satt alltså i snitt
              fler människor i fängelse än det fanns platser.
            </seg>
            <seg n="0c671514">
              Att minska beläggningen är viktigt. Det är viktigt för att kunna
              förflytta intagna mellan olika anstalter och avdelningar för att
              på det sättet bryta upp gängbildningar inom anstalterna. Det är
              också viktigt för att den som blir intagen ska kunna få en plats
              nära sin bostad. Där tycker jag att man ska betona barnens rätt
              att kunna träffa föräldern även om föräldern sitter i fängelse.
              Det försvåras naturligtvis om man sitter på en anstalt långt bort.
            </seg>
            <seg n="52378c08">
              Även i häktena har vi haft beläggningsproblem. År 2010 var beläggningen
              97 procent, vilket var alldeles för högt. Nu 2013 beräknas beläggningen
              vara 84 procent även i häktena. Det beror delvis på att det har
              byggts nya häkten, bland annat i Helsingborg och Sollentuna. I
              oktober 2013 öppnas ytterligare 171 platser i Göteborg. Kriminalvården
              planerar för ett nytt häkte i Östersund och för åtminstone tillfälliga
              platser i Halmstad.
            </seg>
            <seg n="c4633dd2">
              Jag vill avsluta med att säga att vi har en bra kriminalvård,
              men allting kan alltid bli bättre.
            </seg>
          </u>
          <note n="2790fb9d">
            Fru talman! Jag yrkar bifall till förslaget i betänkandet och
            avslag på samtliga reservationer.
          </note>
          <note n="48b41605" type="speaker">
            Anf. 90 EWA THALÉN FINNÉ (M):
          </note>
          <u who="Q5952656" xml:id="i-6a19796b201bdaf1-0" n="6a61f7d0" prev="i-d493188fef4328cb-0">
            <seg n="e164e5a5">
              Fru talman! Målet för kriminalvården är att påföljder verkställs
              på ett säkert, humant och effektivt sätt och att antalet återfall
              i brott ska minska.
            </seg>
            <seg n="70a22613">
              Moderaterna anser att det är självklart att om man begår allvarliga
              brott ska man dömas till fängelse och detta av två skäl. Det krävs
              en skarp reaktion från samhället. Men lika viktigt är det att
              påföljden faktiskt är en kompensation för brottsoffret, en kompensation
              som utifrån brottsofferperspektiv, om ett allvarligt brott har
              begåtts, kanske inte alltid ses som tillräcklig men likväl är
              viktig.
            </seg>
            <seg n="552735cc">
              Jag ska ge några fakta om kriminalvården. Den består av 31 häkten,
              52 anstalter och 34 frivårdskontor. Därutöver bedriver man transporttjänst.
              Medelbeläggningen på anstalt var under 2011 drygt 4 500 personer,
              och frivården hade i genomsnitt drygt 14 000 klienter.
            </seg>
            <seg n="2ac71623">
              Över lag arbetar kriminalvården proaktivt med många viktiga frågor.
              Till exempel kan jag konstatera det som andra har lyft fram tidigare,
              nämligen att i princip ingen har rymt under de senaste åren. Under
              åren 20102012 har en person rymt från anstalt som har säkerhetsklass
              1 och 2. Den personen rymde förra året. Från anstalter med säkerhetsklass
              3, det vill säga öppna anstalter, avvek 25 personer under 2012.
              Utifrån dessa fakta kan jag konstatera att frågan om att kriminalisera
              rymning inte känns angelägen och att detta inte är en fråga att
              prioritera.
            </seg>
            <seg n="c1e385d2">
              Vidare kan jag konstatera att arbetet för en helt drogfri anstaltsvistelse
              fortsatt visar goda resultat. Kriminalvårdens ansträngningar under
              de senaste åren för att finna narkotika och andra droger fungerar
              väl, men detta måste fortsatt vara en prioriterad fråga att arbeta
              med. Det är självklart att våra anstalter ska vara helt drogfria.
              Utifrån det kan jag konstatera att reservation 13 från Socialdemokraterna
              och Miljöpartiet slår in öppna dörrar.
            </seg>
            <seg n="8ffe93cb">
              För Alliansen är det självklart att verkställigheten inom kriminalvården
              är effektiv, så att den intagne ges möjlighet att komma tillbaka
              i samhället och inte återfalla i brott. Att fokusera på arbetslinjen
              är centralt. Därför är innehållet i kriminalvården viktigt.
            </seg>
            <seg n="2ed66179">
              Jag vill börja med att konstatera att den som är intagen i fängelse
              ska ha en individuell verkställighetsplan. Denna plan ska vara
              anpassad till den intagne där man ska bedöma både risker och behov.
              Den är grunden för en bra verksamhet för varje intagen så att
              man får den hjälp som man behöver. Särskilt fokus ska ligga på
              unga dömda. Enligt Kriminalvårdens årsredovisning 2012 hade 90
              procent av de intagna en verkställighetsplan.
            </seg>
            <seg n="be95adc6">
              Den som är dömd genomgår varje år olika behandlingar. I syfte
              att förhindra återfall i brott ges de dömda nya kunskaper och
              färdigheter samt insikter om sitt brott och dess verkningar. Behandlingen
              ska ge den dömde bättre förutsättningar att klara ett laglydigt
              liv när han eller hon har avtjänat sitt straff. Behandlingsprogrammen,
              som ska vara evidensbaserade, har olika innehåll beroende på behov,
              allt från antidrogprogram till program om alternativa livsstilar.
              Den som sitter i fängelse är skyldig att delta i programverksamheten.
            </seg>
            <seg n="f2b3f365">
              Eftersom vi kan konstatera att utbildningsnivån hos många i fängelse
              är låg satsas mycket på utbildningar av olika slag, allt från
              att läsa in grund- och gymnasieskola till att läsa in yrkesexamen
              genom arbetsmarknadsutbildningar och kurser från universitet och
              högskolor. Därutöver ska man ha möjlighet att delta i arbete genom
              arbetsdrift eller service. Vi kan konstatera att arbetsdrift finns
              vid de flesta anstalter och att detta självklart måste vidareutvecklas.
            </seg>
            <seg n="669b6ada">
              Därtill krävs en bra utslussning, och i de bästa av världar ska
              alla komma ut till ordnade förhållanden. Enligt fängelselagen
              är det tydligt att detta är viktigt, och samverkan ska ske med
              berörda myndigheter, framför allt socialtjänsten, hälso- och sjukvården,
              Arbetsförmedlingen och Försäkringskassan. Men det är även viktigt
              med samverkan med organisationer inom den ideella sektorn.
            </seg>
            <seg n="44bbbba2">
              Vi kan konstatera att arbetet för att verkställighetsplaner och
              utslussningsåtgärder ska bli än bättre är ett löpande arbete som
              regeringen fokuserar på och som kriminalvården måste jobba vidare
              med.
            </seg>
            <seg n="dd2f1f9e">
              Med anledning av reservationer om häktade med restriktioner skulle
              jag vilja lyfta fram några delar. Enligt 24 kap. 5 a § första
              stycket rättegångsbalken ska domstol på begäran av åklagare pröva
              frågan om den häktades kontakter med omvärlden ska få inskränkas.
              Tillstånd till sådana restriktioner får meddelas endast om det
              finns risk för att den misstänkte undanröjer bevis eller på annat
              sätt försvårar sakens utredning.
            </seg>
            <seg n="bf2218e7">
              Att restriktioner behövs i vissa fall är självklart, men det
              är viktigt att man gör den prövning som rättegångsbalken kräver.
            </seg>
            <seg n="df954780">
              Regeringen har i regleringsbrevet till Åklagarmyndigheten för
              år 2013, för att understryka hur viktigt det är att restriktioner
              används enbart då det är befogat, begärt att myndigheten tydligt
              redovisar hur man använder sig av detta.
            </seg>
            <seg n="e2758d00">
              Vidare ska Åklagarmyndigheten under 2013 genomföra ett tillsynsprojekt
              som avser just användningen av restriktioner. Syftet är att granska
              hur åklagarna fullgör skyldigheten att dokumentera de konkreta
              omständigheterna som ligger till grund för att meddela restriktioner.
              Projektet ska redovisas i slutet av detta år.
            </seg>
            <seg n="d0979266">
              Det är viktigt att säkerställa att man inte använder sig av restriktioner
              slentrianmässigt utan att det ska föreligga skäl för restriktioner.
              Detta är speciellt viktigt när det gäller unga som sitter häktade.
            </seg>
            <seg n="ae5c392c">
              Därutöver är det viktigt att de som sitter med restriktioner
              likväl får en så human vistelse som är möjlig trots restriktionerna.
              Kriminalvården har under senare år arbetat med olika åtgärder.
              De gäller bland annat hälso- och sjukvård. Men framför allt handlar
              de om att bryta isoleringen för unga häktade. Frågan om häktades
              villkor, framför allt för unga, är viktig, och det är angeläget
              att Åklagarmyndigheten och Kriminalvården arbetar vidare med frågan.
            </seg>
            <seg n="2c5cd629">
              Jag vill slutligen även konstatera att Alliansen under den förra
              mandatperioden och under denna mandatperiod har gjort historiskt
              stora satsningar på rättsväsendet, och detta inkluderar självklart
              kriminalvården. Det är ett väsentligt och viktigt utvecklingsarbete
              som pågår, både hos regeringen och inom kriminalvården.
            </seg>
          </u>
          <note n="2790fb9d">
            Fru talman! Jag yrkar bifall till förslaget i betänkandet och
            avslag på samtliga reservationer.
          </note>
          <note type="speaker" n="8288e9eb">
            Anf. 91 CHRISTER ADELSBO (S) replik:
          </note>
          <u who="Q3363842" xml:id="i-70c7e92a178ccf65-0" n="e4e67c4d" next="i-e370b08a7d38f52e-0">
            <seg n="92f28724">
              Fru talman! Jag har en fråga till Ewa angående vårt förslag om
              utslussningsavtal. Ni skriver i ert ställningstagande bland annat
              följande:
            </seg>
            <seg n="1d91dcf6">
              Utslussningen ska anpassas till vad varje intagen behöver för
              att förbättra förutsättningarna för att han eller hon ska klara
              sig i samhället efter frigivningen utan att återfalla i brott.
              Samverkan mellan Kriminalvården och andra myndigheter, organisationer
              i den ideella sektorn, näringsliv och andra aktörer i det omgivande
              samhället såväl regionalt som kommunalt är en förutsättning för
              ett framgångsrikt återfallsförebyggande arbete.
            </seg>
            <seg n="cf60c580">
              Det är jättebra. Det skulle kunna vara vår text. Man skulle nästan
              kunna ha en samskrivning med vår reservation nr 5 om just utslussningsavtal.
              Trots att vi verkar ganska överens om mycket väljer ni dock att
              avslå vår motion med motiveringen att regeringen har uppmärksammat
              problemet och kommer att noga följa frågan. Det är bra att ni
              vill följa frågan, men varför inte agera och ta ett steg framåt
              i stället för att sitta på läktaren och bara följa frågan?
            </seg>
          </u>
          <note n="afd1d078" type="speaker">
            Anf. 92 EWA THALÉN FINNÉ (M) replik:
          </note>
          <u who="Q3363842" xml:id="i-e370b08a7d38f52e-0" n="e4e67c4d" prev="i-70c7e92a178ccf65-0">
            <seg n="d37bdc42">
              Fru talman! Vad jag skulle vilja vända mig emot är det jag tog
              upp när det gällde drogfria fängelser. Även detta tycker jag är
              en reservation som i princip slår in öppna dörrar, för det första
              med anledning av att vi vet att lagen är väldigt tydlig med att
              man ska samverka och för det andra med anledning av att regeringen
              följer frågan.
            </seg>
            <seg n="44fdfda1">
              Att vi skulle göra ett tillkännagivande till regeringen att de
              ska följa frågan förändrar inte saken när regeringen redan jobbar
              med frågan. Det är oerhört väsentligt att man samverkar, och lagstiftningen
              är som sagt väldigt tydlig. Jag är säker på att man kan jobba
              väldigt mycket och att detta varierar oerhört utifrån vilka kommuner
              man har att samverka med. Vissa är förmodligen duktigare än andra,
              för så ser det ofta ut.
            </seg>
            <seg n="12ff858c">
              Bara det att ni har en reservation trots att du till och med
              säger att vår text är bra, Christer Adelsbo, visar alltså att
              reservationen inte var nödvändig.
            </seg>
          </u>
          <note type="speaker" n="1a27b877">
            Anf. 93 CHRISTER ADELSBO (S) replik:
          </note>
          <u who="Q3363842" xml:id="i-70c7e92a178ccf65-1" n="e4e67c4d" next="i-e370b08a7d38f52e-1">
            <seg n="76ac0539">
              Fru talman! Där har vi inte alls samma uppfattning. Er text,
              Ewa Thalén Finné, bygger på det vi säger: Det finns ett problem,
              och det är en viktig fråga. Här måste man göra någonting.
            </seg>
            <seg n="f5578331">
              Vårt förslag är mer en konkret åtgärd för hur vi ska gå till
              väga med det. Det är nämligen som du säger, att vi önskar att
              alla ska samverka och så vidare. Vi vet dock att det inte sker
              överallt. Lena tog upp Krami, som är väldigt lyckat men bara förekommer
              på 15 orter i dag. Vi vet alltså att detta behövs, och vi vet
              att det är en förutsättning för att det ska bli lyckat när man
              lämnar fängelset för friheten. Det behövs någonting; det är ingen
              tvekan om det.
            </seg>
            <seg n="2609435f">
              Om du kallar detta att slå in öppna dörrar har du alltså inte
              riktigt förstått. Vårt förslag är inte att regeringen bara ska
              följa frågan, utan vårt förslag är att man ska besluta om att
              göra utslussningsavtal mellan den enskilda kommunen och Kriminalvården,
              så att man verkligen ska ha någonting konkret att jobba med. Då
              hjälper det ju inte att vi bara sitter och följer frågan på läktaren,
              utan detta är faktiskt en konkret åtgärd. Jag tycker egentligen
              att det är konstigt att ni bara nonchalerar den som ni gör.
            </seg>
          </u>
          <note n="a134f948" type="speaker">
            Anf. 94 EWA THALÉN FINNÉ (M) replik:
          </note>
          <u who="Q3363842" xml:id="i-e370b08a7d38f52e-1" n="e4e67c4d" prev="i-70c7e92a178ccf65-1">
            <seg n="ce57b045">
              Fru talman! Om man ska samverka utifrån en individ krävs det
              att man har en dialog på individbasis med den kommun där en person
              är bosatt eller skriven. Då måste man självklart med denna kommun
              teckna ett avtal om vad man gör. Det är det som ligger i samverkan;
              det är inte bara att man ringer och säger hej. Då har man nämligen
              inte skött sitt uppdrag, som dessutom är lagstiftat.
            </seg>
            <seg n="dc0cd6c8">
              När det kommer till hur man lyckas med samverkan på olika platser
              vet vi att det varierar. Det jag ändå tycker är väldigt positivt
              är att jag vet att man i Kriminalvården under 2012 har jobbat
              offensivt på såväl riksnivå som regional och lokal nivå för att
              till exempel få till fler Kramiavtal där är Arbetsförmedlingen
              en oerhört viktig aktör och avtal med SKL för att få till samtalen.
              Det står att läsa i Kriminalvårdens årsredovisning över hur man
              jobbar för att förbättra utslussningen.
            </seg>
            <seg n="ee18486c">
              Lagstiftningen är oerhört tydlig. När regeringen följer en fråga
              följer den självklart Kriminalvårdens arbete. Jag skulle vilja
              säga att Kriminalvården jobbar väldigt hårt med dessa frågor just
              för att nå ett mycket bättre resultat.
            </seg>
          </u>
          <note type="speaker" n="8f8275da">
            Anf. 95 LENA OLSSON (V) replik:
          </note>
          <u who="Q4971169" xml:id="i-462154d6feee00b0-0" n="7e75dcdc" next="i-c32608c0f87235fb-0">
            <seg n="684fae54">
              Fru talman! Det var ett intressant svar att man följer frågan.
              Jag måste fortsätta på det spår Christer tog upp.
            </seg>
            <seg n="77caf811">
              Jag tycker att det är väldigt intressant, för här kommer vi faktiskt
              med ett konkret förslag på hur man skulle kunna jobba vidare.
              Ewa tycker att de gör det, men så ser det inte riktigt ut. Man
              följer frågan, och man tycker att Kriminalvården gör ett bra jobb
              tillsammans med Arbetsförmedlingen. Men om det ska bli en riktig
              verkstad är det väl ändå så att man måste peka på vad man vill
              göra och kanske också skicka med lite resurser. Jag tror att det
              skulle löna sig ganska bra, hellre än att vi i högre grad riskerar
              att dessa människor går ut i kriminalitet igen. Vi vet nämligen
              att det kostar mångmiljonbelopp att ha en verksam kriminell.
            </seg>
            <seg n="164442af">
              Sedan blir jag väldigt glad över Johan Linanders besked om restriktionerna,
              som vi har fått mycket kritik för. Du säger att man ska komma
              med åtgärder, Ewa. Jag har samtidigt en fråga. Det finns en reservation
              om häktesrestriktioner för barn där vi har ett särskilt yttrande.
              Vi tycker över huvud taget inte att barn ska sitta i häktet. Jag
              tycker att det är undervärderande för Sverige. Johan Linander
              berörde också detta, och jag undrar om man är överens om att kanske
              lösa denna fråga på ett annat sätt.
            </seg>
          </u>
          <note n="79eb8212" type="speaker">
            Anf. 96 EWA THALÉN FINNÉ (M) replik:
          </note>
          <u who="Q4971169" xml:id="i-c32608c0f87235fb-0" n="7e75dcdc" prev="i-462154d6feee00b0-0">
            <seg n="bc628164">
              Fru talman! När det gäller utslussning är lagstiftningen tydlig.
              Kriminalvården jobbar intensivt för att det ska bli så bra utslussning
              som möjligt. Det gör man i första hand ihop med kommunen men också,
              som jag sade, med hälso- och sjukvården, Arbetsförmedlingen och
              Försäkringskassan. Det är någonting man gör i varje individuellt
              fall. Självklart ligger det i verkställighetsplanering, frivårdsplanering
              och så vidare när någon ska ut på frivård eller släppas. Jag tycker
              alltså att man jobbar väldigt konkret med dessa frågor.
            </seg>
            <seg n="6bf6d854">
              När det sedan gäller häktesrestriktioner för barn kan jag inte
              generellt säga att barn aldrig ska sitta häktade. Det ska naturligtvis
              ske med stor restriktivitet, men det händer tyvärr att också barn
              begår mycket grova brott. Det kan när man utreder dessa brott
              behövas att barn tvingas både sitta häktade och ha restriktioner.
              Jag tycker dock att man måste ta en sådan fråga på yttersta allvar
              och vara väldigt aktsam när man i domstol dömer ut att någon ska
              sitta häktad, eventuellt med restriktioner. Jag är alltså inte
              beredd att säga att man aldrig ska häkta barn. Det är jag inte
              beredd att säga.
            </seg>
          </u>
          <note type="speaker" n="e4221ddd">
            Anf. 97 LENA OLSSON (V) replik:
          </note>
          <u who="Q4971169" xml:id="i-462154d6feee00b0-1" n="7e75dcdc" next="i-c32608c0f87235fb-1">
            <seg n="a74ea299">
              Fru talman! När det gäller att barn aldrig ska vara häktade vill
              jag säga att det bara finns en häktesverksamhet, och där sätter
              man barn. Det är absolut förkastligt. Även på denna punkt får
              Sverige kritik. Så är det.
            </seg>
            <seg n="ca1684e5">
              Man kanske ska försöka hitta andra former när det har begåtts
              grova brott. Men med de häktesrestriktioner som finns i dag och
              den miljö som man ska sätta barnen i tror jag att gör man sig
              själv en stor otjänst.
            </seg>
            <seg n="70e08137">
              Så säger Ewa Thalén Finné när det gäller utslussningsavtal att
              man ska följa frågan och att lagstiftningen är väldigt tydlig.
              Vet du hur jag tror att det är? Jag känner till hur många kommuner
              som helst som har det väldigt kämpigt ekonomiskt. Jag tror att
              det är där skon klämmer. Pengarna finns inte.
            </seg>
            <seg n="59fd9f5e">
              Då ställer jag frågan: Är du, med Alliansen, beredd att skicka
              med pengar för att vi ska kunna skapa bra utslussningsavtal? Vi
              i Vänsterpartiet har pengar specifikt för detta i vårt budgetförslag.
              Det här är en viktig fråga. Vi vet vad kriminaliteten kostar.
              Det är nog ganska billigt att se till att kommunerna har pengar
              att verkställa det här i stället för att man bara talar om att
              lagstiftningen är tydlig. Den får vara hur tydlig den vill, men
              det hjälper inte om man inte skickar med pengar. Vi har ju finansieringsprincipen
              att om man ändrar lagstiftning ska man skicka med pengar.
            </seg>
          </u>
          <note n="721a05a1" type="speaker">
            Anf. 98 EWA THALÉN FINNÉ (M) replik:
          </note>
          <u who="Q4971169" xml:id="i-c32608c0f87235fb-1" n="7e75dcdc" prev="i-462154d6feee00b0-1">
            <seg n="27b9a1a1">
              Fru talman! Självklart är häktesmiljö en otrevlig miljö. Det
              kan vi vara helt överens om. Sedan kan man diskutera om vi ska
              bygga specialhäkten och så vidare. Samtidigt är väl inte antalet
              barn i häkte så stort att vi kan göra det över hela Sverige. Risken
              är att man skulle bli häktad väldigt långt ifrån där man bor,
              och det kanske inte heller är så bra.
            </seg>
            <seg n="9745bb4a">
              Vad jag vet har Kriminalvården under 2012 börjat med ett projekt
              där man verkligen tittar på ungas miljö där de sitter häktade.
              Även om det finns restriktioner får de träffa olika ideella verksamheter
              och får sysselsättning. Där är det angeläget att fortsätta arbeta
              med de frågorna.
            </seg>
            <seg n="89cc8a84">
              När det gäller utslussningsavtal är det klart att kommuner på
              vissa håll har dålig ekonomi. Men kommunerna har att vara noga
              med hur de prioriterar sina pengar. Nej, jag är inte beredd att
              skicka med öronmärkta pengar till kommunerna. Vi gör det väldigt
              sällan. I regel får kommunerna ett statsbidrag och sina skatteintäkter.
              A och O för kommunernas verksamhet är onekligen att de lever upp
              till arbetslinjen och har många som går till jobbet varje dag.
              Det är ett sätt för kommunerna att få bättre inkomster. På den
              linjen jobbar vi stenhårt.
            </seg>
            <seg n="0f1bf8a3">
              Kommunerna har ett ansvar för sina medborgare. Det är inget nytt
              att de har ett ansvar för människor som kommer ut från fängelse.
              Det har de faktiskt haft i alla tider. Nu har vi försökt tydliggöra
              att kriminalvården har ansvaret att se till att man tar de kontakter
              som ska tas för att det här ska fungera.
            </seg>
          </u>
          <note type="speaker" n="ee400ee8">
            Anf. 99 JOHAN PEHRSON (FP):
          </note>
          <u who="Q6039678" xml:id="i-a34c6ce7b3ce2234-0" n="e647910d" next="i-494cabf8a160a823-0">
            <seg n="8fcf336e">
              Fru talman! Ämnet är kriminalvårdsfrågor. Tyvärr är det så att
              människor ibland måste bli inlåsta. Då är det viktigt att det
              sker på ett vettigt sätt så att personer som kommer till kriminalvården
              möts av en möjlighet till en vändpunkt, inte till en ändpunkt.
              Åtminstone för Folkpartiet är det tydligt att alla människor ska
              ha en chans att förbättra sig. Detta kan ske under en lång tid
              eller en kortare tid beroende på hur allvarligt brott man har
              begått och naturligtvis också i vilken omfattning man begår brott
              gång på gång. Tanken är att det ska vara en längre inlåsning om
              man visar sig ha svårt att svara mot behandling, stöd och hjälp
              inom kriminalvården.
            </seg>
            <seg n="9d24693a">
              Jag vill understryka, fru talman, att den debatt vi i dag har
              är väsensskild från den vi hade för tio år sedan. Det handlar
              om ett ganska hårt arbete och medvetet fokus, ett arbete som inte
              minst handlar om att sätta den enskilda i fokus, att sätta den
              enskilda trasiga inte sällan missbrukande människan, som förvisso
              har skadat andra men som har en historia som är ganska mörk och
              tragisk, i centrum.
            </seg>
            <seg n="853a17f1">
              Hur såg det ut för tio år sedan? Ja, då diskuterade vi kraftiga
              överbeläggningar. Vi pratade om människor som gick och åt i matsalar
              helt utan eget ansvar för att lära sig basala saker som att laga
              mat och för att återanpassa sig. Man kunde i praktiken ligga i
              cellen och röka utan att det hände någonting. I dag får man inte
              ens röka. Man kan inte få in pengar om man inte medverkar i arbete,
              behandling och utbildning.
            </seg>
            <seg n="de5cdf59">
              Vi kan i dag redovisa en kriminalvård som har nått svenskt rekord,
              får man väl ändå säga, i förutsättningarna för människor att arbeta,
              att få behandling för sina problem och att få en basal utbildning,
              i vissa fall även en högskoleutbildning om man når så långt. Här
              ligger vi nu i topp. Samtidigt har vi rekordfå rymningar och rekordlite
              narkotika.
            </seg>
            <seg n="1803540e">
              Det är alltså mängder av faktorer som i dag samverkar för att
              vi ska kunna ha en human, vettig och fungerande kriminalvård.
              Det är en stark kontrast till hur det såg ut för tio år sedan.
              Jag tycker att det är viktigt att komma ihåg det.
            </seg>
            <seg n="0c0b2d0f">
              Detta har inte skett utan ansträngning. Det har inte skett utan
              ekonomisk kostnad, utan vi har valt att satsa på olika program,
              arbete och utbildning. Vi tror att det leder till en bättre och
              en mer effektiv kriminalvård på så sätt att människor får en chans
              till en vändpunkt i stället för en evig ändpunkt.
            </seg>
            <seg n="92206473">
              Oppositionen lyfter fram en mängd saker som är angelägna. Sanningen
              är den att om vi står här om tio år kommer vi att fortsätta att
              prata om förbättringar som är möjliga. Jag tycker att det är viktigt
              att vi är ärliga med det. Det är inte så att personer som kommer
              in i kriminalvården i dag är mindre komplicerade eller har mindre
              tragiska bakgrunder, utan snarare tvärtom personer som har farit
              ganska hårt genom livet, för att inte säga vad de har gjort mot
              andra människor. Det är klart att utmaningarna är enorma. Därför
              är det bra att vi gör allt vi kan och tidigt börjar tänka på ett
              liv i frihet, allt från vettiga besöksrum till att vi stöder olika
              ideella organisationer som Bryggan för att man ska kunna hålla
              kontakt med släkt och vänner utanför fängelset. Allt det där är
              viktigt.
            </seg>
            <seg n="f2661b92">
              Man ska ta sin avstamp i individen. Jag tycker att tankarna från
              oppositionen om särskilda avtal när man kommer ut är något som
              tål att tänkas på. Att skriva under ett avtal är dock ingen lösning.
              Problemet är inte det att det finns kommuner som tänker: Nu kommer
              Pelle eller Kalle eller Ahmed ut ur fängelset. Han har ett liv
              där han har varit lite kostsam för samhället, han har inte haft
              något jobb på länge, så nu gör vi ingenting.
            </seg>
            <seg n="a9563498">
              I stället försöker man göra saker hela tiden. Vi har inte minst
              förstärkt, som jag nyss nämnde, arbetslinjen så att människor
              får en chans att komma i arbete. Sanningen är den att man inte
              är jätteattraktiv om man är tidigare dömd. Det är inte den som
              står först i kön på rekryteringsmässorna när företag vill anställa
              nytt. Här behöver vi tänka mer, allihop här inne, vad vi kan göra
              för att de här människorna ska känna att de har en reell möjlighet
              till egen försörjning, inte bara ett papper, ett kontrakt där
              det står att de ska sköta sig och socialtjänsten ska hjälpa dem.
              Mycket av det som sker i anstalter riskerar att rasa ihop om man
              inte får bra hjälp utanför.
            </seg>
            <seg n="ccf74d28">
              Här finns mer att göra.
            </seg>
            <seg n="605e6e9e">
              Jag tycker att diskussionen om restriktioner är viktig. Här finns
              uppdraget att man ska förbättra redovisningen. Vi får väl se vad
              som kommer in, men man får inte göra det för lätt för sig heller.
              Det finns en orsak till att människor häktas. Det är helt rimligt
              om vi ska kunna klara upp några brott över huvud taget. Det är
              också rimligt att man får restriktioner för att inte kunna fortsätta
              begå brott, hota eller vad det nu kan vara.
            </seg>
            <seg n="83f0053a">
              Vi för ju andra debatter här i kammaren där vi pratar om hur
              människor hotas. Det finns exempel på hur det trots restriktioner
              kommuniceras med omvärlden genom fängelsefönster och alla möjliga
              papper som man skriver på. Det finns ganska grovt kriminella som
              ingår i olika organisationer som trots restriktioner gör allt
              de kan för att styra och ställa i verksamheter utanför murarna.
            </seg>
            <seg n="8762aae3">
              Det lyftes fram här att det är synnerligen angeläget att barn
              häktas så sällan som möjligt. Man använder de särskilda platser
              på ungdomsavdelningar som finns i dag så långt som möjligt. När
              restriktioner för unga personer under 18 år hävs blir det ofta
              direkt frigivning från häktet eller överflyttning till någon av
              Statens institutionsstyrelses verksamheter. De unga kanske är
              farliga för omgivningen eller har hotat någon även om utredningen
              är färdig så långt.
            </seg>
            <seg n="d748e3bf">
              Frågan är om man ska satsa mer på den verksamheten inom Statens
              institutionsstyrelse eller bygga särskilda häkten. Även om ungdomsbrottsligheten
              just nu ser ut att minska något i vårt land, inte minst tack vare
              regeringens arbete för tidiga och tydliga insatser, kommer nog
              personer under 18 år att behöva häktas och få restriktioner också
              i framtiden. Det är obehagligt. Det ska ske så sällan som möjligt,
              och det ska vara så lite restriktioner som möjligt. Det är viktigt
              att de checklistor som Kriminalvården har för unga personer under
              18 år används för att minimera de skador som finns hos en ung
              människa som är häktad i allmänhet och med restriktioner i synnerhet.
            </seg>
            <seg n="b21d13e9">
              Fru talman! För oss i Folkpartiet är det tydligt att det är en
              stor kontrast mellan att diskutera kriminalvården i dag och för
              tio år sedan. Det är en helt annan miljö. Det finns bättre möjligheter
              att vända livet än på många år, men det finns mer att göra.
            </seg>
          </u>
          <note n="c085f76f">
            Jag yrkar bifall till förslaget i betänkandet och avslag på reservationerna.
          </note>
          <note n="3c37c02f">
            Ajournering
          </note>
          <note n="1990f475">
            Kammaren beslutade kl. 15.52 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="Q6039678" xml:id="i-494cabf8a160a823-0" n="e647910d" prev="i-a34c6ce7b3ce2234-0">
            <seg n="a80c4e4d">
              Återupptagna förhandlingar
            </seg>
          </u>
          <note n="a9ebde57">
            Förhandlingarna återupptogs kl. 16.00.
          </note>
          <note n="a1e06cf1">
            6 § Beslut om ärenden som slutdebatterats den 6 mars
          </note>
          <note n="1957dbae">
            Punkt 1
          </note>
          <note n="69b75fb5">
            Punkt 2
          </note>
          <note n="8f8d6e2d">
            Punkt 3
          </note>
          <note n="1957dbae">
            Punkt 1
          </note>
          <note n="69b75fb5">
            Punkt 2
          </note>
          <note n="20367b3c">
            Övriga punkter
          </note>
          <note n="c01914e3">
            Punkterna 1 och 2
          </note>
          <note n="8f8d6e2d">
            Punkt 3
          </note>
          <note n="1957dbae">
            Punkt 1
          </note>
          <note n="0eab2204">
            Punkt 6
          </note>
          <note n="26582dbe">
            Punkt 8
          </note>
          <note n="804523c7">
            Punkt 10
          </note>
          <note n="20367b3c">
            Övriga punkter
          </note>
          <note n="272b731f">
            7 § Beslut om ärende som slutdebatterats vid dagens sammanträde
          </note>
          <note n="1957dbae">
            Punkt 1
          </note>
          <note n="69b75fb5">
            Punkt 2
          </note>
          <note n="f06bb320">
            Punkt 13
          </note>
          <note n="9548dc7f">
            Punkt 15
          </note>
          <note n="6738a98f">
            Punkt 21
          </note>
          <note n="91c148d2">
            Punkt 31
          </note>
          <note n="e651c50b">
            Punkt 33
          </note>
          <note n="88229f1d">
            Punkt 34
          </note>
          <note n="2d4e16af">
            Punkt 35
          </note>
          <note n="20367b3c">
            Övriga punkter
          </note>
          <note n="9d85ac9b">
            8 § (forts. från 5 §) Kriminalvårdsfrågor (forts. JuU12)
          </note>
          <note type="speaker" n="d9e2ee21">
            Anf. 100 CAROLINE SZYBER (KD):
          </note>
          <u who="Q4981717" xml:id="i-68bfd80115508c3d-30" n="407c6303">
            <seg n="3098b614">
              Herr talman! Kriminalpolitik måste stå på en stadig grund av
              brottsförebyggande insatser där inte minst ökat stöd och ökad
              samverkan mellan familj, det civila samhället, skola, socialtjänst
              och polis spelar en viktig roll för att förhindra att unga beträder
              brottets bana. Även Kriminalvården har en viktig uppgift i det
              brottsförebyggande arbetet. Kriminalvårdens möjlighet att rehabilitera
              den intagne har blivit bättre, men ännu mer kan göras. Inriktningen
              ska vara att den dömde inte ska återfalla i brott.
            </seg>
            <seg n="21e1fab7">
              För att på allvar kunna stävja brottsligheten krävs att man tar
              itu med de bakomliggande orsakerna till brott. I detta brottsförebyggande
              arbete ligger ett hårt arbete med att omvända kriminella till
              en ny livsstil. Kriminalvården spelar en viktig roll i detta arbete.
              Syftet med kriminalvården är att den person som vårdas där aldrig
              ska komma tillbaka till anstalt. Det är viktigt att tiden utnyttjas
              väl, med fokus på behandling och förberedelser för ett liv utan
              kriminalitet.
            </seg>
            <seg n="8564379f">
              Kriminalvården ska ställa tydliga krav, och regler ska följas.
              Droger får naturligtvis inte förekomma. Men det gör de i dag.
              Det är ett av kriminalvårdens största problem och misslyckanden.
              Mycket har skett, men detta ska fortsatt prioriteras.
            </seg>
            <seg n="012a1c34">
              Det har funnits ett stort fokus på fängelserna när det gäller
              att förbättra arbetet där. Jag skulle vilja att vi gjorde om fängelserna
              till motivationsanstalter. Man skulle kunna se vägen i tre steg.
            </seg>
            <seg n="0385cbd3">
              I det första steget införs dagliga drogtester. Alla intagna ges
              möjlighet att delta i behandlingsprogram mot missbruk och kriminalitet
              som livsstil. Kontakter intensifieras med föreningsliv, ideella
              organisationer och idrottsföreningar. Internerna ska sköta vardagliga
              saker såsom tvättning, städning och matlagning.
            </seg>
            <seg n="4f9aaee6">
              I steg två införs grundliga kunskapstester för att hitta en individuellt
              anpassad utbildning, schemalagda dagar för arbete och studier
              samt relationsskapande verksamhet med organisationer utanför anstalten.
            </seg>
            <seg n="8b7ffe87">
              I ett tredje steg finns ett utslussningsboende där det frigivningsförberedande
              arbetet påbörjas. I utslussningsboendet kan kontakter komma att
              tas upp med familj, barn och arbetsmarknad samt organisationer
              som samarbetar med den ideella sektorn. Det kan handla om att
              skapa relationer och bygga upp ett förtroende för att få möjlighet
              att få ett arbete vid frigivning. Kontakter med övervakare skapas,
              och sökandet efter bostad påbörjas.
            </seg>
            <seg n="44973ebb">
              Det är väl känt att övergången från ungdomsvård eller från att
              ha suttit i fängelse till ett liv i frihet är en kritisk period
              då personer kan återfalla i brott. Många behöver hjälp med att
              bryta den onda cirkeln så att de kan leva ett liv utan kriminalitet
              och droger efter frigivning. Resultatet påverkas dels av den intagnes
              vilja att återanpassa sig, dels av hur samhället tar emot personen
              efter frigivningen. De intagna måste ges kraft att vilja resa
              upp sina liv och känna att de kommer att ges en andra chans och
              åter kunna komma in i samhället. Detta innebär många praktiska
              förberedelser. Det handlar om vad som händer efter tiden i kriminalvården,
              kontakter med andra myndigheter och tillgången till bostad.
            </seg>
            <seg n="d49d4a04">
              Kristdemokraterna tycker att de som väl avtjänat sitt straff
              och verkligen vill och jobbar för att återanpassa sig till samhället
              ska få positiv respons såväl under sin fängelsevistelse som efteråt.
              Kriminalvården måste därför i högre grad utformas individuellt.
            </seg>
            <seg n="e12447ac">
              Det är oerhört viktigt att samhällets stöttning fortsätter även
              efter avtjänat straff genom hjälp till bostad, arbete, utbildning
              och andra återanpassande åtgärder för att möjliggöra ett liv utan
              brottlighet. När någon friges utan vettig sysselsättning, utan
              bostad eller utan socialt nätverk drivs personen återigen rakt
              i armarna på de kriminella kretsarna.
            </seg>
            <seg n="8747f00f">
              Det är också viktigt att betona det civila samhällets roll, inte
              minst när det gäller det sociala sammanhanget. Föreningar bör
              uppmuntras att finnas med som en del i livet före och efter frigivningen.
              Avhopparjourer här är det viktigt att nämna både Kris och Exit;
              den senare vänder sig till avhoppare från nazistiska miljöer har
              gett väldigt viktiga redskap.
            </seg>
            <seg n="d966595b">
              Polisen i Helsingfors har också öppnat en försöksverksamhet med
              en avhopparjour för gängmedlemmar. Den kommer att utvärderas framöver.
              Det här är viktiga verksamheter som vi fortsatt vill stödja.
            </seg>
          </u>
          <note n="5c4f29eb">
            Jag yrkar avslag på samtliga motioner och bifall till utskottets
            förslag.
          </note>
          <note n="3ed2f901">
            I detta anförande instämde Annika Eclund (KD).
          </note>
          <note n="9b11f3fd">
            Överläggningen var härmed avslutad.
          </note>
          <note n="0091b6bc">
            9 § Hemlig teleavlyssning, hemlig teleövervakning och hemlig
            kameraövervakning vid förundersökning i brottmål under år 2011
          </note>
          <note n="ede6356b">
            Föredrogs
          </note>
          <note type="speaker" n="315aec6f">
            Anf. 101 PIA HALLSTRÖM (M):
          </note>
          <u who="Q4952231" xml:id="i-3c941d635ece313a-0" n="c3e0e444">
            <seg n="b320448d">
              Herr talman! Regeringen lämnar nu en redogörelse för användningen
              av hemliga tvångsmedel under 2011. Det är bra och nödvändigt att
              riksdagen varje år får en redogörelse för hur de tvångsmedel som
              vi har beslutat att polisen ska få utnyttja i samband med förundersökningar
              av grövre brott har använts och vilken effekt de bedöms ha haft.
              Vi är överens om att vi vill ha en noggrann och tydlig redogörelse.
            </seg>
            <seg n="3f50880d">
              Det har varje år diskuterats på vilket sätt skrivelsen skulle
              kunna förbättras och om den skulle kunna innehålla mer information.
              Vi har haft många debatter om de hemliga tvångsmedlen, och vi
              kan konstatera att vi behöver den här typen av tvångsmedel men
              att det är viktigt att vi följer de principer som finns. Redogörelsen
              bygger på uppgifter som Åklagarmyndigheten och Rikspolisstyrelsen
              gemensamt har lämnat i en skrivelse till regeringen.
            </seg>
            <seg n="df910fd3">
              Riksdagens uppföljning av användningen av hemlig teleavlyssning
              och hemlig kameraövervakning är viktig. Genom skrivelsen kan regeringen
              och riksdagen bedöma om de brottsförebyggande myndigheterna använder
              dessa instrument och inte minst bedöma nyttan av dem och hur man
              har motiverat användningen av dem. Regeringen konstaterar att
              den nationella satsningen mot grov organiserad brottslighet har
              lett till resursökningar riktade mot sådan brottslighet där användning
              av hemliga tvångsmedel kan komma i fråga. Det är rimligt att utgå
              från att satsningen, som påbörjades 2009, under både 2010 och
              2011 har fått ett allt större genomslag och att de resurser som
              tillförts de brottsutredande myndigheterna bättre har kunnat utnyttjas.
            </seg>
            <seg n="6d297fc2">
              Herr talman! Det är av grundläggande betydelse i en demokratisk
              rättsstat att post- och telehemligheten liksom rätten till privatliv
              och korrespondens respekteras. För att samhället ska kunna bekämpa
              brott på ett effektivt sätt är det dock ibland nödvändigt att
              de brottsbekämpande myndigheterna kan använda hemliga tvångsmedel,
              till exempel hemlig teleavlyssning eller hemlig kameraövervakning.
              Vi måste givetvis följa utvecklingen så att vi kan ha en effektiv
              brottsbekämpning utan att för den skull menligt påverka den personliga
              integriteten.
            </seg>
            <seg n="6521695c">
              Eftersom användning av hemliga tvångsmedel är ett ingrepp i den
              enskildes personliga integritet är det av största vikt att den
              sker med stor urskillning och att riskerna för oriktig tillämpning
              minimeras. De strikta förutsättningarna för hemlig tvångsmedelsanvändning
              framgår alltid av lag. Det är en uppgift för allmän domstol att
              i varje enskilt fall pröva om det finns sådana förutsättningar.
              Under de senaste åren har det pågått en kraftig insats mot den
              organiserade brottsligheten. Det har gjort att hemliga tvångsmedel
              har brukats i större utsträckning än tidigare.
            </seg>
            <seg n="f65acbfc">
              Regeringen anför i sin redogörelse att det framgår av myndigheternas
              redovisning att de hemliga tvångsmedlen fyller en mycket viktig
              funktion för det brottsutredande arbetet. Enligt regeringen visar
              redovisningen också att de hemliga tvångsmedlen i förhållande
              till ett fullt godtagbart antal personer har inneburit en reell
              nytta. Regeringens sammanfattande bedömning är att myndigheternas
              användning av hemliga tvångsmedel under 2011 har varit ett ändamålsenligt
              och nödvändigt instrument i den brottsutredande verksamheten.
            </seg>
            <seg n="8bb3948b">
              Herr talman! Det är viktigt att konstatera att de hemliga tvångsmedlen
              är viktiga i kampen mot den grova organiserade brottsligheten.
              Samtidigt är det viktigt att säga att all övervakning alltid innebär
              någon form av inskränkning av den personliga integriteten. Den
              inskränkningen måste därför alltid vägas mot de rättsvårdande
              instansernas möjligheter att effektivt bekämpa den grova brottsligheten.
            </seg>
            <seg n="41b84aac">
              Med detta vill jag yrka bifall till utskottets förslag och avslag
              på samtliga reservationer.
            </seg>
          </u>
          <note n="dc78f177">
            I detta anförande instämde Anton Abele (M).
          </note>
          <note type="speaker" n="dad197ba">
            Anf. 102 MEHMET KAPLAN (MP):
          </note>
          <u who="Q4822657" xml:id="i-33fbe8a25801364e-0" n="1166ef5c" next="i-551bc4e8a3d43330-0">
            <seg n="2322fb83">
              Herr talman! Aldrig förr har de brottsbekämpande myndigheternas
              möjlighet att på hemlig väg övervaka vad enskilda människor gör
              eller inte gör varit så stora som nu. Aldrig förr har de finansiella
              resurserna varit så stora som nu. Trots detta konstaterar vi att
              andelen personuppklarade brott inte har ökat.
            </seg>
            <seg n="0bc0e077">
              Någon samlad utvärdering och uppföljning av vilken effekt samtliga
              hemliga tvångsmedel haft för effektiviteten inom rättsväsendet
              har aldrig gjorts, inte heller någon analys av om de har lett
              till att människors vardag och liv i Sverige blivit tryggare.
              Den samlade effekten av de hemliga tvångsmedlen i Sverige, inte
              bara de som omfattas av skrivelsen, borde bli föremål för uppföljning
              och utvärdering. Det borde undersökas huruvida de hemliga tvångsmedlen
              varit effektiva i förhållande till uppsatta mål och avsett syfte
              och i förhållande till det integritetsintrång som skett.
            </seg>
            <seg n="82b50fb1">
              Liksom i tidigare skrivelser saknas i denna skrivelse väsentliga
              delar av den mest integritetskränkande hemliga övervakningen.
              Alltsedan början av 1980-talet har regeringen löpande redovisat
              omfattningen av användningen av olika sorters hemliga tvångsmedel
              för riksdagen. I takt med att arsenalen av olika hemliga tvångsmedel
              utökats har dessa också kommit att omfattas av redovisningen till
              riksdagen.
            </seg>
            <seg n="198256f2">
              Varken den hemliga rumsavlyssningen eller användandet av hemliga
              tvångsmedel hos Säpo omfattas. Detsamma gäller åtgärder för att
              förhindra vissa allvarliga brott. Det finns ingen anledning att
              inte inkludera dessa i skrivelsen. Tvärtom är det viktigt att
              det finns en insyn i användningen även av dessa tvångsmedel.
            </seg>
            <seg n="632ec136">
              Herr talman! Säkerhets- och integritetsskyddsnämnden har under
              året fått ett utökat tillsynsuppdrag som numera omfattar även
              polisens personuppgiftshantering. Myndigheten har sedan den bildades
              kommit att få ett allt större tillsynsuppdrag, men det finns ingen
              samlad återrapportering av myndighetens slutsatser när det gäller
              användningen av de hemliga tvångsmedlen. Det är såklart en stor
              brist, eftersom myndigheten ofta kommer med relevanta synpunkter
              och kritik mot myndigheters hantering av integritetskränkande
              uppgifter.
            </seg>
          </u>
          <note n="e8083df7">
            Herr talman! Säkerhets- och integritetsskyddsnämnden har i olika
            rapporter funnit skäl att rikta kritik mot hur olika myndigheter
            fullgjort sina uppdrag. Det handlar bland annat om gallring i
            Säkerhetspolisens register, granskning av hemliga tvångsmedel
            i vissa fall, granskning av förstöring av material från hemliga
            tvångsmedel i vissa avseenden, registrering av uppgifter hänförliga
            till enskild i egenskap av kontakt till annan samt försvararsamtal.
            Samtliga rör förhållanden som i huvudsak avser verksamhet under
            år 2011 och tidigare.
          </note>
          <u who="Q4822657" xml:id="i-551bc4e8a3d43330-0" n="1166ef5c" prev="i-33fbe8a25801364e-0">
            <seg n="56af5321">
              Någon redovisning av de slutsatser som dragits i dessa rapporter
              finns inte i skrivelsen. Säkerhets- och integritetsskyddsnämndens
              rapporter och slutsatser måste redovisas till riksdagen betydligt
              mer omfattande än vad som är fallet i dag.
            </seg>
            <seg n="19e68fdb">
              Den generella kvaliteten på skrivelsen måste förbättras. Även
              i år har innehållet och upplägget ändrats jämfört med tidigare
              år så att det inte går att göra jämförelser över tid, vilket är
              viktigt när det gäller statistik. Det är då svårt att använda
              skrivelsen och dra slutsatser.
            </seg>
            <seg n="54178615">
              Redovisningen av nyttan av aktuella tvångsmedel sker endast i
              procent av det totala antalet nyttor. Hur många dessa är i förhållande
              till antalet meddelade tillstånd framgår inte. Inte heller framgår
              det om flera nyttor förekommit i samma övervakningsärenden eller
              hur många övervakningsärenden som över huvud taget inte lett till
              någonting alls eller som kanske aldrig ens använts.
            </seg>
            <seg n="4cb889b0">
              Detta är en viktig skrivelse. Att det finns en insyn och en god
              återrapportering när det gäller tillämpningen av hemliga tvångsmedel
              är viktigt.
            </seg>
          </u>
          <note n="bb9e0bfa">
            Jag yrkar bifall till reservationerna 1, 2 och 3.
          </note>
          <note type="speaker" n="c85d66b0">
            Anf. 103 RICHARD JOMSHOF (SD):
          </note>
          <u who="Q5890031" xml:id="i-ed388d83f8512b43-3" n="c5710dab">
            <seg n="21ab4fb5">
              Herr talman! Jag har bara några få saker att säga.
            </seg>
            <seg n="d24070ef">
              Den samlade bedömningen från regeringen är att användning av
              hemliga tvångsmedel under 2011 har varit ett ändamålsenligt och
              nödvändigt instrument i den brottsutredande verksamheten. Jag
              delar den bedömningen.
            </seg>
            <seg n="390f8719">
              Vi tror att hemliga tvångsmedel är mycket viktiga. De är väldigt
              viktiga i kampen mot den grova brottsligheten. Vi har flera gånger
              motionerat om att det ska bli lättare att använda just hemliga
              tvångsmedel.
            </seg>
            <seg n="0b53bf6f">
              I skrivelsen kan man läsa att det man kallar den brottsutredande
              nyttan vid användning av hemliga tvångsmedel var 72 procent under
              2011, vilket är alldeles utmärkt. Vi kan också läsa att 154 personer
              har avskrivits brottsmisstankar under samma år med hjälp av spaning
              med hemliga tvångsmedel. Det är väl klockrent om den här sortens
              hjälpmedel även kan användas till att kontrollera om folk är oskyldiga.
              Det är hur bra som helst. Då kan man ta bort dem från polisens
              radar.
            </seg>
            <seg n="485a639c">
              Däremot framkommer det att det finns vissa problem. Det handlar
              om själva rapporteringen, och det var det som föregående talare
              diskuterade.
            </seg>
            <seg n="6fbea768">
              För att rapporten ska kunna tjäna sitt fullgoda syfte menar jag
              att man måste kunna redovisa variabler som är sakligt beskrivande
              men också jämförbara över tid.
            </seg>
            <seg n="2c8529d6">
              Man kan titta i skrivelsen. Det är framför allt tre saker som
              har framkommit. Man nämner att datasystemet Argos har havererat
              och att en stor del av underlaget har inhämtats manuellt. Man
              har funnit felkällor när det gäller antalet beviljade tillstånd.
              Och man säger att man inte har kunnat kontrollera skrivelsens
              nuvarande uppgifter eftersom datasystemet fortfarande är stängt.
            </seg>
            <seg n="5fa64bec">
              Man har ändrat definitionen av nytta och lagt till variablerna
              använts som spaningshjälpmedel samt lett till åtal, vilket skulle
              kunna minska jämförbarheten i förhållande till tidigare rapporter.
            </seg>
            <seg n="dbbed984">
              Sättet att mäta tillstånd har också ändrats. Tidigare år kunde
              användning mot flera teleadresser räknas som ett tillstånd medan
              det i årets skrivelse redovisas som ett tillstånd för varje teleadress.
            </seg>
            <seg n="68832f4d">
              En jämförelse av antalet beviljade tillstånd över tid är alltså
              inte möjlig, vilket också påpekas. Därför delar vi delvis Miljöpartiets
              ståndpunkt. Redovisningsunderlagets kvalitet måste höjas. Jag
              vill därmed yrka bifall till reservation 3 i betänkandet.
            </seg>
          </u>
          <note n="9b11f3fd">
            Överläggningen var härmed avslutad.
          </note>
          <note n="801c8d20">
            10 § Åtgärder inom arbetslöshetsförsäkringen, m.m.
          </note>
          <note n="ede6356b">
            Föredrogs
          </note>
          <note type="speaker" n="c046d3fc">
            Anf. 104 PATRIK BJÖRCK (S):
          </note>
          <u who="Q5577436" xml:id="i-8d13f977fc8694b3-0" n="7ae3addd">
            <seg n="9eccbf45">
              Herr talman! Vi ska nu diskutera och debattera AU6 i den här
              kammaren. Först i det här betänkandet behandlas regeringens proposition
              Åtgärder inom arbetslöshetsförsäkringen, m.m.
            </seg>
            <seg n="064776bd">
              Jag tänkte bara nämna några få ord om det. De förändringar i
              arbetslöshetsförsäkringen som föreslås i propositionen syftar
              till att klargöra vilka handlingar som inte stämmer överens med
              villkoren i försäkringen och som innebär att den sökande kan komma
              att varnas eller stängas av från rätten till ersättning.
            </seg>
            <seg n="66576793">
              I dag tillämpas i många fall inte åtgärderna i arbetslöshetsförsäkringen,
              trots att förutsättningarna för dem är uppfyllda. En anledning
              till detta kan vara att åtgärderna uppfattas som oproportionerliga
              i förhållande till handlandet.
            </seg>
            <seg n="da7c8535">
              De förslag som presenteras i propositionen syftar till att tydliggöra
              ansvarsfördelningen mellan den offentliga arbetsförmedlingen och
              arbetslöshetskassorna. Det är bra om arbetslöshetsförsäkringen
              kan bli mer förutsägbar.
            </seg>
            <seg n="2300c9ee">
              Vi socialdemokrater menar inte att missbruk av försäkringen är
              något omfattande problem. Men för oss som slåss för en välfungerande
              och rimlig försäkring är legitimiteten mycket viktig. Då ser vi
              åtgärder som kan stärka legitimiteten i försäkringen som viktiga
              att vidta. Och vi är alltid beredda att överväga den typen av
              åtgärder.
            </seg>
            <seg n="1cfa8892">
              I arbetet med den här propositionen förelåg först en Ds, departementsskrivelse,
              där det fanns en del förslag som inte var så väl genomtänkta.
              Bland annat hade man tänkt plocka ut definitionen av lämpligt
              arbete ur lagtexten. Regeringen har fått kritik för det här från
              remissinstanserna. Man har då förändrat förslaget i propositionen.
              Man har tagit bort de saker som inte var så genomtänkta.
            </seg>
            <seg n="568d2727">
              Det innebär att vi socialdemokrater ställer oss bakom propositionen
              som den nu ser ut och avslår motionerna som väckts med anledning
              av propositionen och det yrkande om avslag på propositionen som
              väckts under utskottsbehandlingen.
            </seg>
            <seg n="e757a70e">
              Det är den delen, herr talman, av betänkandet som gäller själva
              propositionen. I övrigt behandlar vi i det här betänkandet motionsyrkande
              om arbetslöshetsförsäkringen från den allmänna motionstiden.
            </seg>
            <seg n="bd710f61">
              Här tänkte jag i första hand redogöra för Socialdemokraternas
              syn på arbetslöshetsförsäkringen och varför vi tycker att den
              inte fungerar på det sätt som den borde göra i dag.
            </seg>
            <seg n="f1c3caf4">
              Vi har den svenska modellen i Sverige, som många, åtminstone
              i ord, slår vakt om. I sak är det väl vi socialdemokrater som
              har att göra den vakthållningen. För vi kan konstatera att om
              man ska klara av att hantera den svenska modellen och den ska
              bygga på avtal mellan starka parter är det mycket som krävs. Då
              är det mycket som måste göras. Då är det många förändringar och
              förbättringar utifrån dagens situation som måste till.
            </seg>
            <seg n="dbe42771">
              För att den svenska modellen ska fungera krävs det att staten
              bidrar med en aktiv arbetsmarknadspolitik, till exempel. Det krävs
              också en bra arbetslöshetsförsäkring. För att vi ska lyckas med
              det här måste vi förstärka och förbättra de delar som har behandlats
              väldigt styvmoderligt och illa av den svenska regeringen under
              ett antal år. Det är en nödvändighet för att vi ska lyckas rädda
              och försvara den svenska modellen. Det är en modell som har bidragit
              till ett modernt arbetsliv som har tjänat Sverige väl och hjälpt
              till att skapa konkurrenskraftiga företag i det här landet.
            </seg>
            <seg n="d185be3c">
              En väl fungerande frivillig solidariskt finansierad omställningsförsäkring
              är en viktig grundsten i en sådan arbetsmarknadsmodell. Rätt utformad
              kommer en sådan arbetslöshetsförsäkring att möjliggöra nödvändig
              strukturomvandling. Det kommer att ge ekonomisk trygghet till
              dem som förlorar jobben, stimulera efterfrågan i ekonomin när
              arbetslösheten stiger. Det motverkar också en press nedåt på löner
              och anställningsvillkor och upprätthåller arbetslinjen. Det är
              vad en väl fungerande omställningsförsäkring kan göra om den är
              rätt utformad, och för att den ska kunna leverera alla de här
              viktiga delarna måste vi förbättra den rejält jämfört med läget
              i dag. I dag klarar inte försäkringen av att uppfylla de positiva
              saker som vi vill att försäkringen ska vara en del av.
            </seg>
            <seg n="960e6295">
              Vad alliansregeringen har gjort är att kraftigt försämra försäkringen.
              Det kan man inte tolka på annat sätt än som ett steg mot att försöka
              avveckla de gemensamma trygghetsförsäkringarna. Man är på väg
              att öppna upp för system med privata tilläggsförsäkringar. Det
              är bara fyra av tio arbetslösa som får någon ersättning från försäkringen,
              och det är knappt någon som har sin inkomst försäkrad i arbetslöshetsförsäkringen
              som den ser ut i dag.
            </seg>
            <seg n="b68c91d5">
              För den som är ung och arbetslös har man dessutom diskriminerande
              regelverk som sänker ersättningen ytterligare. Lönerna har ökat
              under tiden sedan 2007 när man sänkte taket, men ersättningen
              har som sagt inte höjts sedan den sänktes 2007 vilket innebär
              att försäkringen hela tiden utarmas. Normalinkomsttagaren i dag
              har bara cirka hälften av sin tidigare inkomst vid arbetslöshet.
            </seg>
            <seg n="d6c0975c">
              De differentierade avgifterna som Anders Borg införde tillsammans
              med ett försämrat regelverk har lett till att en halv miljon människor
              har lämnat arbetslöshetsförsäkringen. De differentierade avgifterna
              har även medfört att redan hårt utsatta yrkesgrupper med hög risk
              för arbetslöshet har fått starkt höjda avgifter medan ofta välavlönade
              grupper med lägre risk har fått betydligt lägre avgifter.
            </seg>
            <seg n="3f8c4dc6">
              Dessa regeländringar har gjort att många helt eller delvis arbetslösa
              helt enkelt inte har någon rätt till ersättning utan är utförsäkrade
              i stor omfattning som det ser ut i dag. Regelverket är dessutom
              så komplicerat att mer än 80 procent av alla arbetsgivarintyg
              måste kompletteras, och det innebär i sin tur att arbetslösa får
              vänta i onödan på sina pengar om de nu över huvud taget är berättigade
              till någon ersättning.
            </seg>
            <seg n="712a7ba2">
              Vi socialdemokrater däremot, herr talman, har i vårt budgetalternativ
              lagt fram förslag för att rätta till de här missförhållandena.
              Vi har lagt fram förslag för att bygga upp arbetslöshetsförsäkringen
              igen. Det som vi vill prioritera, som är den viktigaste punkten
              i att få arbetslöshetsförsäkringen att återigen fungera på det
              sättet som jag har beskrivit att vi vill att den ska kunna fungera
              och som vi vill börja med, är att höja taket och ersättningsnivån
              i försäkringen. Det är det viktigaste för att försäkringen ska
              fungera som den inkomstförsäkring som den är tänkt att vara. Vill
              vi slå vakt om den svenska modellen och ha ersättningar i socialförsäkringen
              som det går att leva på måste vi alltså höja tak och ersättningsnivåer
              i försäkringen.
            </seg>
            <seg n="9808cc29">
              Vi har också valt att prioritera att sänka avgifterna till arbetslöshetskassorna
              för att fler ska kunna skaffa sig ett försäkringsskydd. Målet
              är att arbetslöshetsförsäkringen ska vara attraktiv för alla,
              både den som löper hög risk att bli arbetslös och den som löper
              låg risk för detta, och ett sätt att få många att ansluta sig
              är att sätta medlemsavgiften på en nivå som bidrar till att många
              vill ansluta sig.
            </seg>
            <seg n="185e2dbd">
              Det här är de förslag som vi har lagt fram i Sveriges riksdag
              för att komma till rätta med de problem som finns på svensk arbetsmarknad.
              Vi har dock inte fått majoritet för vårt budgetalternativ, och
              därför kvarstår fortfarande behovet av den omfattande översynen
              av arbetslöshetsförsäkringen för att komma till rätta med de här
              problemen problem som regeringen har åstadkommit genom sin medvetna
              politik.
            </seg>
            <seg n="9ad13a7d">
              Herr talman! Med anledning av det jag har gått igenom yrkar jag
              bifall till reservation 3. Jag vill också passa på att kommentera
              ytterligare några saker som är aktuella i debatten om arbetslöshetsförsäkringen.
            </seg>
            <seg n="4b860be5">
              Det pågår en utredning, parlamentariska Socialförsäkringsutredningen,
              som bland mycket annat har att hantera arbetslöshetsförsäkringen.
              Det som har skett är att de borgerliga regeringspartierna har
              varit osams om hur man skulle fortsätta att hantera arbetslöshetsförsäkringen.
              En del partier inom regeringen har velat genomföra en obligatorisk
              försäkring, medan andra har varit mer skeptiska till att genomföra
              detta.
            </seg>
            <seg n="9ab947bb">
              Man har då stoppat in genomgången om en obligatorisk försäkring
              i Socialförsäkringsutredningen där den nu bereds och hanteras.
              Det finns anledning, herr talman, att konstatera att det verkar
              som om det har skett någonting när det gäller Moderaternas inställning
              till arbetslöshetsförsäkringen. Man har i alla fall tidigare argumenterat
              utifrån att man stöder arbetslinjen. Man skulle kvalificera sig
              till försäkringen genom att arbeta, det vill säga att arbetslöshetsförsäkringens
              uppgift är att helt enkelt ersätta inkomst som man förlorar om
              man förlorar arbetet.
            </seg>
            <seg n="14942791">
              Nu verkar det som om även regeringens ledande parti har sällat
              sig till en ska vi säga annorlunda syn på arbetslöshetsförsäkringen.
              Man driver nu en linje som närmar sig någon sorts medborgarlön,
              att alla ska ha betalt alltid för allting på något sätt, något
              som är väldigt främmande för hela vårt sätt att se på socialförsäkringssystemen
              i allmänhet och arbetslöshetsförsäkringen i synnerhet.
            </seg>
            <seg n="bcf6685e">
              Jag tycker att det är anmärkningsvärt att Moderaterna på det
              här sättet helt och hållet har ändrat ståndpunkt när det gäller
              hur man ska hantera arbetslöshetsförsäkringen. Vi har tidigare
              varit väldigt kritiska till den moderatledda regeringens sätt
              att hantera försäkringen, men vi har åtminstone delat uppfattning
              om hur man bör kvalificera sig till den. Det gör vi tydligen inte
              längre, herr talman, och det är ganska anmärkningsvärt att man
              på det här sättet från moderat sida lämnar arbetslinjen och går
              över till någon sorts medborgarlönspolitik. Det är värt att notera.
            </seg>
            <seg n="f74302c0">
              Det är några saker till som har varit väldigt viktiga att ta
              upp när det gäller arbetslöshetsförsäkringen, och det är hur vi
              hanterar förtroendevalda personer som har politiska eller fackliga
              uppdrag och som blir arbetslösa. I dag råkar de i värsta fall
              illa ut i försäkringen och kan stå helt utan ersättning. Här finns
              däremot en politisk uppfattning över blockgränserna om att detta
              borde rättas till, och det är också något som Socialförsäkringsutredningen
              arbetar med för tillfället. Frågan har också varit uppe här i
              kammaren vid flera tillfällen, och bland annat finns det ett tillkännagivande
              från riksdagen till regeringen att lösa problemet med förtroendevalda
              som hamnar utanför försäkringssystemet. Där finns gott hopp om
              att vi kanske redan i år ska kunna lägga fram förslagen i utredningen
              som sedan förhoppningsvis ska kunna hamna på riksdagens bord så
              att vi kan lösa det problemet.
            </seg>
            <seg n="0262c801">
              Vi har ytterligare förslag i utredningen som rör arbetslöshetsförsäkringen
              som jag vill poängtera att regeringen via tillkännagivande har
              fått i uppdrag av kammaren att hantera. Det gäller bland annat
              hur människor med deltid i dag hamnar i en väldigt svår situation,
              eftersom man kan tvingas välja mellan att vara heltidsarbetslös
              och att arbeta deltid. För enskilda arbetslösa är det väldigt
              svårt att förstå varför den moderatledda regeringen tycker att
              det är viktigare att folk är arbetslösa än att de arbetar.
            </seg>
            <seg n="4efcbe58">
              Det här har riksdagen och kammaren tillkännagivit att regeringen
              ska ändra på, och det är också någonting som utredningen förhoppningsvis
              skyndsamt kan lägga fram förslag om så att vi får bort de absolut
              värsta avarterna i försäkringen som tvingar människor att inte
              arbeta. Tidigare hade man tyckt att det möjligen hade varit ett
              lite annorlunda sätt att se på arbetslinjen, men nu ser man mer
              ett mönster från den moderata sidan: Man eftersträvar tydligen
              inte arbetslinjen över huvud taget i försäkringen längre, och
              det är naturligtvis bekymmersamt på många sätt och vis.
            </seg>
            <seg n="7b93291a">
              Herr talman! När det gäller frågan om arbetslöshetsförsäkringen
              kommer vi naturligtvis att återkomma till den fler gånger. Det
              kommer att ta tid innan vi har rett ut och fått ordning på situationen
              så att vi kan få en försäkring som fungerar. Till dess kommer
              vi socialdemokrater naturligtvis att ligga på och driva de här
              kraven. Jag hoppas och tror att förnuftet så småningom ska segra
              så att vi får en försäkring som gör den nytta som vi vill att
              den ska göra på den svenska arbetsmarknaden.
            </seg>
            <seg n="e849d6d1">
              Till dess är det bifall till reservation 3. Vi biträder också
              propositionen i den delen av betänkandet.
            </seg>
          </u>
          <note type="speaker" n="be0461c9">
            Anf. 105 MEHMET KAPLAN (MP):
          </note>
          <note n="10bc3b07">
            Herr talman! Jag vill börja med att yrka bifall till reservation
            nr 1 och reservation nr 4.
          </note>
          <u who="Q4822657" xml:id="i-551bc4e8a3d43330-1" n="1166ef5c">
            <seg n="16db0889">
              Detta betänkande behandlar propositionen som handlar om regelverk
              för a-kassan. Jag konstaterar att vi inte delar synen på hur en
              modern a-kassa kan se ut. Miljöpartiet menar att det är bättre
              att avvakta parlamentariska Socialförsäkringsutredningens förslag
              och inte genomföra mindre förändringar under tiden. Ett av de
              definierade problemen med dagens a-kassesystem är just att det
              saknar helhetssyn och är något av ett lapptäcke. Det är oöverskådligt
              för individen och krångligt för den oinvigde.
            </seg>
            <seg n="ac5f31a0">
              De förändringar som föreslås i den aktuella propositionen utgår
              ensidigt från uppfattningen att det enbart är genom ökad kontroll
              och stramare villkor som arbetslöshetsförsäkringen blir en fungerande
              omställningsförsäkring. Dagens system skapades på 1950- och 60-talen
              när det var gott om jobb, vilket det inte längre är. I Sverige
              har andelen arbetslösa med rätt till a-kassa sjunkit från 52 procent
              av de arbetslösa hösten 2006, då regeringen tillträdde, till endast
              28 procent hösten 2012. Bara den som har fått in hela foten på
              arbetsmarknaden kan i dag vara försäkrad, och det tycker Miljöpartiet
              är fel. Även den som har tillfälligt jobb eller är studerande
              och sedan under en period aktivt söker jobb ska kunna få en ersättning
              på lägsta nivå, ett så kallat golv. Miljöpartiet vill också höja
              taket så att det ligger på samma nivå som i sjukförsäkringen.
            </seg>
            <seg n="412bd01f">
              Herr talman! Miljöpartiets förslag är ersättning på samma nivå.
              Där bollas inte människor runt i systemen. Då får man också samma
              ersättning om man är arbetslös, arbetstränar eller är i rehabilitering
              under sjukskrivningen. Miljöpartiets förslag innebär en dörr in
              och många dörrar ut genom att man slår ihop Arbetsförmedlingen,
              Försäkringskassan och den del av kommunens socialtjänst som handhar
              försörjningsstödet.
            </seg>
            <seg n="5f06a6b6">
              Med dagens system skjuter staten över kostnaderna på kommunen,
              eller som i många fall på de enskilda, som hamnar i kläm eftersom
              de kanske lever tillsammans med någon som har inkomst, och då
              har man inte rätt till försörjningsstöd.
            </seg>
            <seg n="240ecf7d">
              Det finns en detalj i propositionens förslag som är bra, nämligen
              att det införs mjukare steg i 43 §, varning och avstängning från
              rätt till ersättning, genom att fler åtgärdsgrunder införs och
              att det ges en möjlighet att varna innan en eventuell avstängning
              samt att den tid som avstängningen gäller kopplas till om misskötsamhet
              har upprepats. Men vi ser att helheten är negativ. Det finns ingen
              helhetssyn i det här systemet, och möjlighet till dubbel bestraffning
              införs, vilket är ett stort problem för Miljöpartiet.
            </seg>
            <seg n="46daf7bc">
              Till exempel innebär regeringens förslag under 4.5.2, Uteslutning
              eller frånkännande, förlorad rätt till ersättning. När en enskild
              låter bli att anmäla ändrade uppgifter anser vi läs regeringen
              att det är orimligt med dubbla straffrättsliga förfaranden. I
              nuvarande lagstiftning, 66 §, finns möjligheten att vid särskilda
              skäl frånkänna färre dagar. Denna möjlighet, som innebär en möjlighet
              att beakta individuella omständigheter och skäl, föreslås alltså
              nu tas bort.
            </seg>
            <seg n="c7fc9fe1">
              En person kan bli avstängd från rätt till ersättning, frånkännande,
              samtidigt som det krävs att personen ska ha jobbat igen innan
              en ny ersättning ges. Det här straffet tycker vi är mycket högre
              än det som felaktigt har betalats ut. Det blir en dubbel bestraffning.
              Om man till exempel jämför med studiestöd, där liknande förhållanden
              kan råda, hindras man inte från att fortsatt få studiemedel om
              man bara betalar tillbaka, inklusive ränta. Även om den studerande
              har ett återkrav kan det göras en återbetalning utan att den studerande
              går miste om nya studiemedel.
            </seg>
            <seg n="0ab74aad">
              Dessutom har vi bidragsbrottslagen. Det är oproportionerligt
              att straff även kan utdömas enligt den lagen, 2007:612, för samma
              beteende som kan leda till uteslutning eller att man förlorar
              rätten till ersättning, just frånkännande av ersättning. Miljöpartiet
              menar att man inte ska ändra regelverket utan att ta hänsyn till
              hur dessa båda lagar kan samordnas.
            </seg>
          </u>
          <note n="f8f2a560">
            Med detta vill jag återigen yrka bifall till reservation nr 1
            och reservation nr 4.
          </note>
          <note type="speaker" n="1d2aa1e3">
            Anf. 106 MATTIAS KARLSSON (SD):
          </note>
          <note n="4481c2a1">
            Herr talman! Jag vill börja med att yrka bifall till de sverigedemokratiska
            reservationerna 5, 7 och 9.
          </note>
          <u who="Q5901848" xml:id="i-435e07ece529b1d3-0" n="ad96790c">
            <seg n="b4fce3cc">
              Vi diskuterar arbetsmarknadsutskottets betänkande 6 rörande frågor
              om arbetslöshetsförsäkringen. För oss sverigedemokrater utgör
              arbetslöshetsförsäkringen en central och naturlig del i välfärdsstaten.
              En generös och väl fungerande arbetslöshetsförsäkring medför livskvalitet,
              trygghet och stabilitet för både individer och familjer.
            </seg>
            <seg n="822bb1ec">
              På makronivå bidrar en generös och välfungerande arbetslöshetsförsäkring
              till att förbättra matchningen på arbetsmarknaden i och med att
              det ger en person som drabbas av arbetslöshet andrum att finna
              ett nytt arbete som passar den egna utbildnings- och kompetensprofilen.
              Att vi får rätt man på rätt plats är något som i förlängningen
              gynnar hela samhället. Det bidrar till att hålla uppe köpkraften
              och konsumtionen och därmed sysselsättningen under perioder av
              svag ekonomisk utveckling.
            </seg>
            <seg n="d93d3bbd">
              Tyvärr har vi varken en generös eller en välfungerande arbetslöshetsförsäkring
              i dag. En viss del av a-kassornas problem kan härledas till den
              ekonomiska krisen och den ökade arbetslösheten, med ökad belastning
              på kassorna som följd. Men huvuddelen av de stora problem som
              vi i dag ser är ett resultat av medvetna beslut från den borgerliga
              regeringens sida.
            </seg>
            <seg n="016be00e">
              Regelverket har stramats åt på ett orimligt sätt. Avgifterna
              har höjts och differentierats på ett sätt som gör att till exempel
              lågavlönade inom hotellbranschen tvingas betala flera gånger högre
              avgifter än högavlönade akademiker. Försämringen och fördyringen
              har drivit hundratusentals människor ur a-kassan och lämnat dem
              utan skyddsnät när arbetslösheten har slagit till, vilket i sin
              tur har gjort att behovet av försörjningsstöd har ökat, med alla
              de negativa konsekvenser som det medför. Enligt Sveriges socialchefer
              är det i dag fler arbetslösa som får sin försörjning genom kommunernas
              försörjningsstöd än som får det genom den statliga arbetslöshetsförsäkringen.
            </seg>
            <seg n="8fc73a6f">
              Taket i a-kassan har inte höjts på över tio år, och den har inte
              följt löneutvecklingen. Det gör att endast en liten minoritet
              i realiteten får de utlovade 80 procenten av sin senast anmälda
              inkomst.
            </seg>
            <seg n="395bcbe6">
              Arbetslösas rätt att under de första hundra dagarna begränsa
              sitt jobbsökande till sitt kompetensområde och sitt geografiska
              närområde har slopats. Deltidsarbetslösas rätt till ersättning
              har kraftigt försämrats.
            </seg>
            <seg n="8d196731">
              Vid sidan av detta har det stora antalet a-kassor med olika tillämpningar
              av regelverket en negativ inverkan på likvärdigheten i systemet
              och gör det svårt för den enskilde att veta vad som gäller. Jag
              är ingen anhängare av överord och onödiga dramatiseringar i debatten,
              men det är svårt att beskriva regeringens politik på detta område
              som någonting annat än en katastrof med sociala och mänskliga
              tragedier som följd.
            </seg>
            <seg n="60bdb7fe">
              Den ökade otryggheten och sociala utslagningen drabbar naturligtvis
              inte bara de arbetslösa utan också deras barn och andra närstående.
              De fulla, långsiktiga ekonomiska och sociala konsekvenserna av
              regeringens politik är svår att överblicka i nuläget. Verkligheten
              såväl som en växande skara av den ekonomiska expertisen har visat
              att de ekonomiska teorier som låg till grund för regeringens försämringar
              av a-kassan helt enkelt inte stämde, eller åtminstone att prognoserna
              för de positiva effekter som försämringarna var tänkta att medföra
              var kraftigt överdrivna.
            </seg>
            <seg n="f0e153d1">
              Ställda inför de katastrofala konsekvenserna av sin förda politik
              har de borgerliga partierna gradvis slagit till reträtt. Om jag
              lyckats hänga med i turerna är det i dag bara Moderaterna som
              inte vill höja taket och som fortfarande försvarar de differentierade
              avgifterna. När det gäller det sistnämnda verkar även Moderaterna
              ha börjat sväva på målet i och med att man använder frågan som
              ett utpressningsverktyg för att få igenom den så kallade jobbpakten.
              Men vilken Moderaternas hållning i frågan är i dag när de centrala
              förhandlingarna om jobbpakten har havererat vet jag inte. Det
              kanske Moderaterna kan redogöra närmare för här i dag.
            </seg>
            <seg n="a7e14c57">
              Det är minst sagt mixade signaler. Precis som Patrik Björck blev
              jag också ganska förvånad när jag uppfattade signalerna att Moderaterna
              helt har svängt och nu nästan börjar prata i termer av medborgarlön.
            </seg>
            <seg n="cda70f55">
              Jag är medveten om att frågan om den långsiktiga utformningen
              av arbetslöshetsförsäkringen hanteras av Socialförsäkringsutredningen.
              Från Sverigedemokraternas sida ser vi dock ingen anledning att
              vänta i flera år på att åtgärda de mest uppenbara bristerna i
              dagens system, inte när de har en sådan negativ inverkan på människors
              liv här och nu och inte när det tycks finnas en så bred parlamentarisk
              majoritet för de viktigaste reformerna.
            </seg>
            <seg n="c9d965ca">
              Från Sverigedemokraternas sida har vi varit mycket tydliga med
              hur vi vill att arbetslöshetsförsäkringen ska förändras och förbättras.
              Vi har också anslagit betydande medel till detta i vårt budgetförslag.
              Vi vill ha en centraliserad likvärdig obligatorisk a-kassa som
              administreras av Försäkringskassan och som ger skydd till alla
              som uppfyller de grundläggande kriterierna. Vi vill genomföra
              en kraftig höjning av taket, förbättra villkoren för deltidsarbetslösa
              och återinföra den så kallade hundradagarsregeln.
            </seg>
            <seg n="531566f3">
              När det gäller det sistnämnda är det uppseendeväckande att regeringen
              ännu inte har hörsammat tillkännagivandet från riksdagen. Eftersom
              jag är ny i utskottet och inte har följt de tidigare debatterna
              skulle jag vilja ta tillfället i akt och stilla min nyfikenhet
              genom att fråga företrädarna för Centerpartiet och Kristdemokraterna
              hur de utifrån sina respektive ideologiska grunder kan försvara
              slopandet av hundradagarsregeln. Hur kan Kristdemokraterna med
              sitt påstådda värnande om familjen och det civila samhället motivera
              att arbetslösa redan från dag ett ska tvingas ta ett jobb som
              innebär att de måste flytta ifrån sin familj, sin hembygd, kanske
              en förening eller församling där de är aktiva eller kanske en
              äldre släkting som de har hjälpt till att vårda? Hur bidrar det
              till att stärka familjerna och det civila samhället?
            </seg>
            <seg n="c83287d2">
              Hur kan Centerpartiet med sitt påstådda värnande om en levande
              landsbygd stötta en ordning som i praktiken många gånger innebär
              att arbetslösa tvingas flytta från landsbygden till närmaste större
              stad innan de ordentligt har hunnit undersöka möjligheterna att
              få jobb på hemorten? Hur bidrar det till visionen om att hela
              Sverige ska leva i en period där Sverige har den snabbaste urbaniseringstakten
              i hela EU? De frågorna vill jag gärna ha svar på.
            </seg>
            <seg n="5485fce8">
              Herr talman! Förutom enskilda motioner innehåller det föreliggande
              betänkandet även en proposition från regeringen angående åtgärder
              inom arbetslöshetsförsäkringen. Från Sverigedemokraternas sida
              ställer vi oss bakom syftet och andemeningen med propositionen,
              som till stor del går ut på att förtydliga regelverket och göra
              sanktionerna inom systemet mer proportionerliga.
            </seg>
            <seg n="b43c6240">
              Beträffande ett par enskildheter har vi dock varit kritiska.
              Det handlar om att vi tycker att tiden för anmälan av ändrade
              förhållanden är för snålt tilltagen och att vi befarar att de
              utvecklade möjligheterna att frysa utbetalningarna kommer att
              leda till att fler personer än i dag som egentligen är berättigade
              till ersättning får sina utbetalningar tillfälligt frysta.
            </seg>
            <seg n="52a7b403">
              Herr talman! Innan jag slutar kan jag inte låta bli att kommentera
              innehållet i Socialdemokraternas reservation 3. Innehållet i denna
              reservation kan i korthet beskrivas som att man först redogör
              för allt som är fel med dagens arbetslöshetsförsäkring, och sedan
              påstår man att orsaken till att dessa missförhållanden har bestått
              är att Sverigedemokraterna tillsammans med de borgerliga partierna
              inte röstade för Socialdemokraternas budgetalternativ.
            </seg>
            <seg n="42859551">
              Jag vill först påminna Socialdemokraterna om att mig veterligen
              röstade inget annat parti för Socialdemokraternas budgetalternativ.
              Om man surmulet ska peka finger av den anledningen borde även
              Miljöpartiet och Vänsterpartiet ha varit med i uppräkningen.
            </seg>
            <seg n="aa51d80b">
              Att Socialdemokraterna över huvud taget pekar finger mot andra
              för att missförhållandena i arbetslöshetsförsäkringen består är
              fräckt. Det har under hela mandatperioden funnits åtminstone på
              papperet en riksdagsmajoritet för att genomföra satsningar och
              förbättringar. Jimmie Åkesson har sträckt ut handen till alla
              de partiledare Socialdemokraterna har haft sedan valet. Vi har
              från Sverigedemokraternas sida vädjat om samtal och samarbete
              i syfte att förbättra situationen för landets arbetslösa. Socialdemokraterna
              har dock konsekvent sagt nej, och i stället för att värna de arbetslösa
              har man valt beröringsskräck och partitaktiska krumbukter.
            </seg>
            <seg n="34304f6b">
              Att Sverigedemokraterna och de övriga oppositionspartierna skulle
              kunna komma överens om ett helt budgetalternativ är naturligtvis
              uteslutet så länge som de rödgröna på ett antal centrala områden
              håller fast vid en oansvarig politik. Däremot finns enskilda besparingar
              och enskilda satsningar där samtliga oppositionspartier i princip
              är överens. Förbättringar av arbetslöshetsförsäkringen borde kanske
              vara den enskilt viktigaste av dessa satsningar.
            </seg>
            <seg n="bda0dc3a">
              Vi har påpekat att detta förhållande borde utgöra en grund för
              samtal om en isolerad samsynsbudget byggd på enskilda områden
              där vi har likartade förslag. Socialdemokraterna har avvisat detta
              och i praktiken deklarerat att de antingen ska ha igenom hela
              sin politik eller ingenting alls. Analysen är uppenbarligen att
              det är viktigare för de arbetslösa och Socialdemokraternas väljare
              att ingen talar med SD än att genomföra förbättringar i samhället.
              Jag kan bara djupt beklaga den inställningen och upprepa att för
              oss sverigedemokrater är medborgarnas välbefinnande viktigare
              än partitaktik, och jag vill uppmana Socialdemokraterna att framöver
              idka lite mer självrannsakan när det kommer till frågan om vem
              som egentligen bär skulden för att missförhållanden i arbetslöshetsförsäkringen
              består. Vår dörr är i alla fall alltid öppen för den som är intresserad
              av att föra konstruktiva samtal.
            </seg>
          </u>
          <note type="speaker" n="c39a0a85">
            Anf. 107 ALI ESBATI (V):
          </note>
          <u who="unknown" xml:id="i-68bfd80115508c3d-31" n="566afb57">
            <seg n="06fbed39">
              Herr talman! Behovet av en helhetsdebatt om a-kassan har inte
              blivit mindre med tiden, och det är en sådan debatt jag tänkte
              försöka bidra till i dag. Det är en debatt som rör ett av de system
              som betyder allra mest för ett anständigt och dynamiskt arbetsliv
              och därför också för hela välfärden, nämligen arbetslöshetsförsäkringen.
            </seg>
            <seg n="ad356d90">
              Vi för denna debatt i dag efter drygt sex år med en högerregering
              som har varit framgångsrik. Ja, inte framgångsrik i det man själv
              högtidligt och repetitivt har presenterat som mål: att sänka arbetslösheten,
              öka sysselsättningen och minska utslagningen. Där har man som
              bekant misslyckats med dunder och brak. Men regeringen har varit
              framgångsrik i att i princip knäcka en av pelarna i den svenska
              arbetsmarknads- och samhällsmodellen, såsom den har byggts upp
              genom årtionden med arbetarrörelsen som viktigaste drivkraft.
              Det är en modell där den aktiva arbetsmarknadspolitiken har spelat
              stor roll. Individen har ett ansvar för att göra sitt bästa efter
              förutsättningarna, men samhället ställer upp med stöd, praktik,
              utbildning samtidigt som man garanteras ett gott inkomstskydd.
              Det är den modell vi snabbt är på väg bort från.
            </seg>
            <seg n="10d6c5e5">
              Det vi ser i dag efter de här åren med Alliansen är att det viktiga
              inkomstskyddet är söndertrasat. En stor majoritet av dem som är
              inskrivna på Arbetsförmedlingen får i dag ingen a-kasseersättning.
              Medan det för tio år sedan var runt 80 procent av de arbetslösa
              som fick en inkomstrelaterad ersättning så är det i dag under
              30 procent som får det. Bara drygt 10 procent får 80 procent av
              tidigare inkomst, som försäkringen egentligen lovar. Ser man till
              en heltidslön är det ännu mindre.
            </seg>
            <seg n="cdf650e4">
              Sverige har sjunkit som en sten i internationell jämförelse när
              man ser till den faktiska andelen av tidigare inkomst som arbetslösa
              får ut. Det är betydligt närmare botten än toppen i OECD, och
              det är det snabbaste fallet av alla under en tioårsperiod.
            </seg>
            <seg n="591e9c62">
              Herr talman! Om statsministern hade velat berätta något om Sverige
              som verkligen stämde för sina glada konferensvänner i Davos nyligen,
              då hade han i stället för att tänka högt men fel om industriarbetare
              kunnat berätta att den inkomstrelaterade svenska arbetslöshetsförsäkringen
              är basically gone.
            </seg>
            <seg n="7f49ec90">
              Regeringen har medvetet och med stor iver gjort det dyrare att
              vara med i a-kassan, svårare att kvalificera sig till ersättning
              och över huvud taget gjort den ersättning man får ständigt mindre
              värd genom att vägra höja taket. Varför? Vi får läsa i varje budgetproposition
              och höra i varje ärendedebatt att regeringen har en plan, en teori
              om hur människor beter sig på arbetsmarknaden.
            </seg>
            <seg n="4dae2ae3">
              Vi kan läsa i det aktuella betänkandet att omfattande reformer
              har genomförts i arbetslöshetsförsäkringen sedan alliansregeringen
              tillträdde hösten 2006. De har varit en del av en större helhet
              som Alliansens jobbpolitik, byggd på arbetslinjen, utgör här antar
              jag att man ska höra en fanfar. Där ingår också bland annat jobbskatteavdraget
              och de sänkta arbetsgivaravgifterna för unga.
            </seg>
            <seg n="30b79e60">
              Nu vet vi ju att jobbskatteavdragets effekter inte är mätbara,
              att de sänkta arbetsgivaravgifterna för unga har inneburit goda
              subventioner till enstaka hamburgerkedjor men knappast knäckt
              den massiva ungdomsarbetslösheten. Vi vet att den samlade arbetslösheten
              har vuxit i stället för att minska. Vi kan konstatera att regeringens
              jobbpolitik har varit misslyckad både i de enskilda delarna och
              i sin helhet.
            </seg>
            <seg n="deb6f2e4">
              Men med ideologisk envishet håller regeringspartierna fast vid
              den här förenklade och förfelade teorin om hur människor antas
              bete sig. Idén är alltså att folk är utan historia och drömmar,
              är utanför sociala relationer och maktförhållanden, är små svarta
              lådor som bara reagerar på enkla ekonomiska stimuli. Man tänker
              sig att om den arbetslöse utsätts för ekonomiska bestraffningar
              och administrativ kontroll kommer hon att söka fler jobb, och
              eftersom arbetslösheten uppfattas som en individuell defekt snarare
              än ett samhällsekonomiskt problem tänker man sig att om fler söker
              jobb så blir det också fler jobb. Det är en enkel teori som man
              kan bygga stora samhällsekonomiska modeller av.
            </seg>
            <seg n="b1df5860">
              En allvarlig nackdel med teorin är dock att den är fel. Den saknar
              förankring i verkligheten. Det är klart att människor kan pressas
              till att producera fler jobbansökningar. Men att en ökad risk
              för fattigdom och utslagning skulle leda till ekonomisk dynamik,
              lägre arbetslöshet och högre sysselsättningsnivå, finns det inget
              empiriskt belägg för. Tittar man på Sverige historiskt eller blickar
              ut över världen och jämför ser det snarare ut som att ett starkt
              skydd vid arbetslöshet sammanfaller med hög sysselsättning och
              låg arbetslöshet.
            </seg>
            <seg n="b92b72e4">
              I det omfattande experiment som regeringen nu har genomfört ser
              vi återigen att sambanden inte ser ut som teorin pekar ut.
            </seg>
            <seg n="58ff7bf0">
              Men, herr talman, det finns alltså andra effekter som är desto
              mer påtagliga. Att försäkringen i allt väsentligt inte längre
              är en intäktsförsäkring nämnde jag tidigare. En betydande bieffekt
              är att man helt pressar bort eller håller undan människor från
              de inkomstrelaterade, rättighetsbaserade skyddsnäten.
            </seg>
            <seg n="a417c7b3">
              Detta är knappast någon miss. Det är kärnan i regeringens samlade
              politik. När statsminister Reinfeldt intervjuades med anledning
              av femårsjubileet för den här regeringen fick han bland annat
              frågan vad som skulle hända med de många arbetslösa som inte får
              någon a-kassa, särskilt när varslen ökade och konjunkturen dök
              igen. Statsministerns svar är mycket intressant. Det som händer
              är att människor hittar andra grunder för sin försörjning, säger
              han. Och så preciserar han: Man får stöd och hjälp av sina föräldrar,
              sin partner eller på annat sätt. Sist och slutligen finns det
              ju andra trygghetssystem som fångar upp människor.
            </seg>
            <seg n="b74921e4">
              Alltså: tillbaka mot just den otrygghet, just det godtycke, just
              de beroendeförhållanden som a-kassan och andra sociala trygghetsnät
              har byggts upp för att undvika.
            </seg>
            <seg n="8dcc6cee">
              De andra trygghetssystem som statsministern nämner är, i bästa
              fall, kommunernas försörjningsstöd. Där har vi mycket riktigt
              sett en ökning. Över 40 procent av dem som 2010 vände sig till
              kommunerna för bidrag gjorde det på grund av arbetslöshet. Siffran
              kan vara mycket högre i dag. Bland de unga de som drabbas hårdast
              av skärpningen av inträdeskraven i arbetslöshetsförsäkringen var
              siffran ytterligare högre.
            </seg>
            <seg n="1e99d7f1">
              Spelar det någon roll vilken kolumn människor står i? Ja, det
              gör det, för det vi ser är en aktivt organiserad förflyttning
              av hjälpbehövande, från system uppbyggda för att minska risken
              för fattigdom till system som i princip är tänkta att komma i
              gång först när någon har blivit fattig.
            </seg>
            <seg n="ef899fdc">
              Detta är regeringens politik, det som kallas arbetslinjen men
              som är en fattigdomslinje. I den har nedmonteringen av a-kassan
              förstås varit en avgörande komponent.
            </seg>
            <seg n="8b844ffc">
              Herr talman! Det är mot denna dystra bakgrund som Vänsterpartiet
              har presenterat principiella, heltäckande och konkreta förslag
              för att återupprätta arbetslöshetsförsäkringen som ett samhälleligt,
              solidariskt inkomstskydd och som en del av en värdig och aktiv
              arbetsmarknadspolitik.
            </seg>
            <seg n="051c8e02">
              Om allianspartierna hade vågat och önskat förhålla sig till de
              faktiska snarare än de teoretiska effekterna av sin a-kassepolitik
              hade det varit möjligt att ordna upp i systemhaveriet genom att
              bifalla Vänsterpartiets förslag, eller åtminstone hänvisa en del
              av dessa till Socialförsäkringsutredningen med större tydlighet.
              Våra reformer för en stärkt arbetslöshetsförsäkring handlar om
              att göra avgifterna lägre och lika för alla så att systemet får
              tillbaka sin solidariska karaktär. Löntagarna betalar försäkringen
              i dess helhet i dag, dels genom avstått löneutrymme, dels genom
              sina avgifter. Regeringen har valt att använda de pengarna till
              att sänka skatten för dem som har det bäst, nu senast bolagsskatten.
              Vi vill att de inbetalningarna ska gå till det de är tänkta att
              gå till.
            </seg>
            <seg n="30183e19">
              Vänsterpartiet vill återupprätta a-kassesystemets karaktär av
              inkomstförsäkring. Det kräver en höjd ersättningsnivå till 80
              procent av tidigare lön under hela ersättningsperioden. För att
              det ska ha någon praktisk mening för fler krävs det förstås ett
              höjt tak, alltså att högsta dagpenningen höjs till 960 kronor
              och samtidigt indexeras så att den följer löneutvecklingen. Alternativet
              är att ha det som i dag, när de arbetslösa för varje år blir relativt
              sett fattigare. Samtidigt höjer vi i vårt förslag också golvet,
              grundbeloppet, till 410 kronor per dag.
            </seg>
            <seg n="887d2729">
              Inte minst ja, kanske viktigast för många av dem som är mest
              sårbara på arbetsmarknaden i dag vill vi i vårt förslag se över
              villkoren för inträde i försäkringen så att de passar en verklighet
              på arbetsmarknaden där många tyvärr jobbar under osäkra former,
              till exempel deltidsarbetande, som nästan alltid är kvinnor, och
              timanställda vikarier. Det är de grupper som i dag har väldigt
              svårt att kvalificera sig till arbetslöshetsförsäkring. Det måste
              bli enklare att uppfylla arbetsvillkoret än det är i dag. Och
              det måste vara enklare att bli kvar i försäkringen, att kunna
              utnyttja så kallad överhoppningsbar tid, om man studerar, drabbas
              av långvarig sjukdom eller under en period måste vårda en nära
              anhörig.
            </seg>
            <seg n="f4669af3">
              De här förslagen är i detalj presenterade i våra motioner, och
              de är också noggrant finansierade i vårt alternativa budgetförslag.
              Utskottet föreslår dess värre avslag på de här förslagen, och
              det man har att säga är skärpning och lycka till, till dem som
              befinner sig på eller försöker administrera den torpederade a-kasseskutan.
            </seg>
            <seg n="32c2e3d4">
              Herr talman! Sverige behöver och Sverige förtjänar en mycket,
              mycket bättre arbetslöshetsförsäkring. För att det ska vara möjligt
              krävs det att man utgår från verkligheten, från hur arbetsmarknaden
              faktiskt fungerar och hur människor faktiskt fungerar inte från
              ekonomiska teorier som inte blir mer lämpade att beskriva verkligheten
              hur mycket man än ägnar sig åt textakrobatik på Regeringskansliet.
              Det behövs ett helhetsgrepp, vilket i och för sig också är skälet
              till att vi önskar avslå regeringens proposition Åtgärder inom
              arbetslöshetsförsäkringen m.m. som lappar på sanktionssystemet
              utan att närma sig några av kärnproblemen.
            </seg>
            <seg n="121364e2">
              Herr talman! Sverige behöver en arbetslöshetsförsäkring som ger
              trygghet i omställning och som är en del av ekonomisk politik
              för fler och bättre arbeten, inte som i dag en del av en passiv
              och bestraffande politik som har blivit en fattigdomslinje.
            </seg>
            <seg n="0f2a9d4b">
              Avslutningsvis vill jag säga att jag naturligtvis står bakom
              alla Vänsterpartiets reservationer men för tids vinnande yrkar
              bifall endast till reservationerna 1, 6 och 10.
            </seg>
          </u>
          <note type="speaker" n="75114344">
            Anf. 108 LOTTA FINSTORP (M):
          </note>
          <note n="990328fe">
            Herr talman! I betänkandet behandlas proposition 2012/13:12 Åtgärder
            inom arbetslöshetsförsäkringen m.m. Två motioner är väckta med
            anledning av propositionen, och ett särskilt yttrande har avgetts
            under utskottsbehandlingen. I betänkandet behandlas också 43 motioner
            från den allmänna motionstiden.
          </note>
          <note n="b11b8dc5">
            Jag vill börja med att yrka bifall till propositionen och avslag
            på samtliga motioner och reservationer.
          </note>
          <note n="04b6bbe7">
            Propositionen omfattar ändringar och förtydliganden i lagen om
            arbetslöshetsförsäkring, ALF, lagen om arbetslöshetskassor, LAK,
            och Arbetsförmedlingens registerlag. De allra flesta frågor som
            behandlas i propositionen omfattas inte av den parlamentariska
            Socialförsäkringsutredningens direktiv.
          </note>
          <u who="Q4948092" xml:id="i-9c4774bde0493ada-0" n="3b82ae2f">
            <seg n="254fa543">
              Förslagen som presenteras i propositionen syftar till att tydliggöra
              ansvarsfördelningen mellan den offentliga Arbetsförmedlingen och
              arbetslöshetskassorna. Arbetsförmedlingens del i kontrollarbetet
              renodlas till att kontrollera och underrätta. Även arbetslöshetskassornas
              funktion i kontrollarbetet tydliggörs genom att kassorna utreder
              och beslutar om eventuell åtgärd.
            </seg>
            <seg n="15366320">
              Herr talman! En förutsättning för att arbetslöshetsförsäkringen
              ska kunna fungera som en omställningsförsäkring är att den sökande
              förstår vad som förväntas av honom eller henne så att tiden i
              arbetslöshet blir så kort som möjligt. Därför måste åtgärderna
              vara utformade så att de sänder tydliga signaler till den sökande
              när han eller hon brutit mot regelverket utan att sanktionerna
              medför oproportionerliga ekonomiska konsekvenser för den sökande.
            </seg>
            <seg n="999fbbe6">
              Att sanktionerna uppfattas som proportionerliga är också viktigt
              för att åtgärderna i arbetslöshetsförsäkringen ska tillämpas som
              det är tänkt, eftersom Arbetsförmedlingens och arbetslöshetskassornas
              handläggare i många fall annars avstår från att besluta om åtgärd.
            </seg>
            <seg n="7bd18d23">
              För att systemet ska bli mer proportionerligt bör antalet åtalsgrunder
              i arbetslöshetsförsäkringen utökas för att bättre svara mot de
              villkor som gäller i försäkringen. Dessutom anser regeringen att
              det inom respektive grupp av åtgärder bör ske en upptrappning
              av åtgärder för att visa på allvarligheten i en upprepad handling
              som inte stämmer överrens med villkoren i försäkringen.
            </seg>
            <seg n="f5960aff">
              I propositionen föreslås därför att åtgärdssystemet i ALF ändras
              så att fler beteenden som inte överensstämmer med regelverket
              beivras men att åtgärderna samtidigt mildras dels genom att sanktionsnivån
              generellt sänks, dels genom att åtgärdstrappan ges flera steg
              så att den sökande ges bra möjligheter att rätta sig efter regelverket.
            </seg>
            <seg n="b164f9a5">
              Ytterligare förslag som finns med i propositionen som kommer
              att bidra till en tydligare, mer rättssäker och mer effektivt
              fungerande omställningsförsäkring är förslagen om bland annat
              innehållande av ersättning, återbetalning av statsbidrag och förändringar
              i Arbetsförmedlingens registerlag.
            </seg>
            <seg n="7d4f1829">
              Regeringen föreslår också att regelverket om åtgärder görs om
              till ett system med tre typer av företeelser av olika allvarlig
              grad att missköta sitt arbetssökande, att förlänga sin tid i arbetslöshet
              samt att orsaka sin arbetslöshet. Upprepade företeelser av samma
              typ bör enligt regeringen leda till avstängning från ersättning
              i allt längre perioder. Samtidigt avskaffas åtgärden nedsättning
              av ersättning och ersätts med avstängning från rätt till ersättning
              för situationer när den sökande orsakar sin arbetslöshet eller
              förlänger tiden i arbetslöshet.
            </seg>
            <seg n="7eddaefe">
              Vid det första tillfället en sökande anses ha misskött sitt arbetssökande
              ska den sökande ges en varning. Vid upprepade företeelser ska
              den sökande avstängas från ersättning. Vid ett femte fall av misskötsamhet
              under ersättningsperioden ska sökanden inte ha rätt till ersättning
              förrän han eller hon på nytt uppfyllt ett arbetsvillkor.
            </seg>
            <seg n="a2039c2c">
              Förslaget kan jämföras med dagens regelverk då en sökande riskerar
              att omedelbart förlora sin ersättning om han eller hon inte medverkar
              till att en individuell handlingsplan upprättas. Observera att
              det är först vid femte tillfället som den sökande riskerar att
              helt förlora sin rätt till ersättning. I det föreslagna systemet
              skulle åtgärderna i högre grad än i dag få karaktären av ett signalsystem
              snarare än ett bestraffningssystem. Att ett system med mildare
              men mer frekventa åtgärder är mer effektivt finns det dessutom
              forskningsstöd för.
            </seg>
            <seg n="1565ab44">
              Det är Arbetsförmedlingen som ska underrätta arbetslöshetskassan
              om det finns skäl att tro att en arbetssökande inte har rätt till
              arbetslöshetsersättning. Arbetslöshetskassan ska därefter utreda
              ärendet och fatta beslut om det ska utdelas en sanktion eller
              inte.
            </seg>
            <seg n="6402f7aa">
              Herr talman! I dag finns det inte någon lagstadgad skyldighet
              för den sökande att i ett ärende om arbetslöshetsersättning intyga
              på heder och samvete att lämnade uppgifter är riktiga och fullständiga.
              Det finns inte heller någon uttrycklig skyldighet att anmäla om
              de uppgifter som den sökande tidigare har lämnat, och som har
              betydelse för rätten till arbetslöshetsersättning, ändras. I dag
              finns det alltså inte några straffrättsliga sanktioner kopplade
              till uppgiftslämnandet i detta ersättningssystem. Eftersom rätten
              till ersättning i stor utsträckning bygger på uppgifter som den
              sökande själv lämnar och eftersom arbetslöshetskassorna har begränsade
              möjligheter att kontrollera samtliga uppgifter i ansökan föreslår
              regeringen att den sökande ska intyga på heder och samvete att
              lämnade uppgifter är riktiga och fullständiga samt anmäla ändrade
              förhållanden som är av betydelse för den sökandes rätt till ersättning.
            </seg>
            <seg n="33ffc7d6">
              För att göra arbetslöshetsförsäkringen enklare och tydligare
              bör det enligt regeringens mening tydligt framgå vad som förväntas
              av den sökande. Det är också en trygghet när man blir arbetslös
              att veta vad man måste lämna in. De allmänna villkoren bör därför
              bara innehålla krav av grundläggande karaktär. Kraven ska kunna
              uppfyllas från den första dagen som den sökande är arbetslös och
              så länge han eller hon ansöker om ersättning.
            </seg>
            <seg n="9d781924">
              I propositionen föreslås att det uttryckligen ska framgå av de
              allmänna villkoren att en sökande även utöver de nuvarande kraven
              ska stå till arbetsmarknadens förfogande för att ha rätt till
              ersättning. Man ska dessutom medverka till en individuellt upprättad
              handlingsplan.
            </seg>
            <seg n="d624ff47">
              Herr talman! Enligt förslaget ska man skilja på å ena sidan sådana
              krav som ska vara uppfyllda redan vid inskrivningen och som därför
              kan utgöra en del av de allmänna villkoren och å andra sidan sådana
              krav som är knutna till ett visst handlande från den sökande och
              som därför i stället bör utgöra grund för beslut om eventuell
              åtgärd. Denna skillnad blir mycket tydligare och lättare att förstå
              för den enskilde och fungerar dessutom på ett annat sätt än i
              dag för handläggarna.
            </seg>
            <seg n="049b82e0">
              Därför föreslår regeringen att en medlem i en arbetslöshetskassa
              som medvetet eller av grov vårdslöshet har låtit bli att anmäla
              ändrade uppgifter till a-kassan som är av betydelse för hans eller
              hennes rätt till ersättning ska uteslutas som medlem eller, om
              särskilda skäl talar emot det, frånkännas rätt till ersättning.
              Ersättning enligt grundförsäkringen i ALF föreslås inte heller
              kunna lämnas till personer som har uteslutits från medlemskap
              till följd av underlåtenhet att anmäla ändrade uppgifter. Det
              är bara sådana uppgifter som den enskilde själv förfogar över
              som kan lämnas på heder och samvete. En sökande har ingen skyldighet
              att intyga riktigheten i uppgifter lämnade av någon annan än honom
              eller henne själv.
            </seg>
            <seg n="0e3c1f2b">
              Herr talman! I dag saknas möjlighet för en arbetslöshetskassa
              att hålla inne ersättning under en utredning om den sökande uppfyller
              de allmänna villkoren för rätt till ersättning. Under den här
              tiden hinner ofta ytterligare ersättning betalas ut, vilket innebär
              att den enskildes skuld kan komma att växa under utredningstiden.
              Liksom sökanden som inte uppfyller de allmänna villkoren finns
              det sökanden som till exempel avvisar en anvisning till jobbgarantin
              för ungdomar, och det finns då risk att ersättning betalas ut
              felaktigt. Med anledning av det anser regeringen att det ska finnas
              möjlighet för en a-kassa att hålla inne ersättningen även i de
              fall där en sökande avvisar en anvisning till jobbgarantin för
              ungdomar.
            </seg>
            <seg n="ab6c4ec2">
              Regeringen föreslår därför att en a-kassa, utöver vad som gäller
              i dag, under utredningstiden bör kunna besluta att ersättning
              ska hållas inne om det finns sannolika skäl att anta att den sökande
              inte uppfyller de allmänna villkoren för rätt till ersättning
              enligt § 9 i ALF eller om den sökande inte har rätt till ersättning
              för att denne har avvisat en anvisning till jobbgarantin enligt
              § 11 i ALF. Ersättningen ska få hållas inne till dess att a-kassan
              slutligt har prövat frågan.
            </seg>
            <seg n="1c262c5f">
              Möjligheten att hålla inne ersättning i avvaktan på utredning
              och beslut i ärenden om nedsättning av dagpenning bör upphävas
              eftersom den åtgärden föreslås avskaffas.
            </seg>
            <seg n="9a65d57e">
              IAF har under de senaste åren granskat a-kassornas återkravshantering.
              Regeringen tycker att det är bekymmersamt att återkravshanteringen
              av felaktigt utbetalda statsbidrag inte sker på ett enhetligt
              och effektivt sätt. Därför föreslås också i propositionen att
              bestämmelserna om återbetalning tydliggörs för tre olika situationer
              beroende på vem som orsakat den felaktiga utbetalningen.
            </seg>
            <seg n="929b52c9">
              Herr talman! I propositionen föreslås att om en arbetssökande
              som har fått a-kassa har orsakat att ersättningen betalas ut i
              strid med LAK, ALF eller föreskrifter som har meddelats i anslutning
              till någon av dessa lagar ska a-kassan betala tillbaka statsbidrag
              som har betalats ut felaktigt.
            </seg>
            <seg n="646f17d4">
              Dessutom vill jag nämna något om den tredje delen i propositionen,
              och det handlar om Arbetsförmedlingens registerlag. Som ett led
              i den föreslagna reformen föreslås att den sökande via en aktivitetsrapport
              ska redovisa sina sökaktiviteter. I den här rapporten kommer det
              att finnas utrymme för fritext. Den fritexten måste omfattas av
              personuppgiftslagen. Arbetsförmedlingen kan inte förutse vad som
              kommer att stå i fritexten när den enskilde själv skriver in den.
              Därför föreslås att detta också omfattas av registerlagen i den
              här propositionen.
            </seg>
            <seg n="9ea68840">
              Herr talman! Utskottet välkomnar propositionens förslag som tydligare
              anger för den arbetssökande vad som förväntas av honom eller henne
              liksom den konkretisering av reglerna avseende a-kassornas återbetalningsskyldighet.
              Förslagen leder till ökad rättssäkerhet och transparens i handläggningen.
              Åtgärderna kommer i högre grad än i dag att få karaktären av ett
              signalsystem snarare än ett bestraffningssystem.
            </seg>
          </u>
          <note n="ba951875">
            I detta anförande instämde Maria Plass (M).
          </note>
          <note type="speaker" n="46f1e946">
            Anf. 109 PATRIK BJÖRCK (S) replik:
          </note>
          <u who="Q5577436" xml:id="i-8d13f977fc8694b3-1" n="7ae3addd">
            <seg n="b37971b8">
              Herr talman! Lotta Finstorp uppehöll sig under hela sitt anförande
              vid propositionen. Det här betänkandet innehåller fler delar.
              Lotta Finstorp säger bland annat att man först vid femte tillfälle
              helt ska förlora sin rätt till ersättning. Därmed visar man i
              propositionen att man har blivit mer proportionerlig i sitt sätt
              att hantera sanktioner i försäkringen. Jag har inga större problem
              med det och valde inte heller att lägga ned så mycket energi på
              den delen av betänkandet.
            </seg>
            <seg n="1f9d1111">
              Bekymret är inte att man först vid femte tillfället eventuellt
              helt förlorar sin rätt till ersättning. Bekymret är att de flesta
              inte får någon ersättning alls. Det är därför vi inte har valt
              att fokusera på den delen. Vi har valt att fokusera på det som
              är ett bekymmer. De allra flesta får över huvud taget ingen ersättning
              alls, Lotta Finstorp. Hur kommenterar ni det? Jag skulle vilja
              få en kommentar till det.
            </seg>
            <seg n="962f9c44">
              Jag skulle också vilja få en kommentar från Lotta Finstorp när
              det gäller arbetsvillkoret. Numera hävdar Moderaterna att man
              ska kunna få ut pengar från arbetslöshetsförsäkringen fast man
              inte har arbetat. Hur förhåller det sig till Moderaternas, åtminstone
              tidigare, bekännande till arbetslinjen?
            </seg>
            <seg n="eb69969c">
              Jag skulle också vilja höra hur Lotta Finstorp och Moderaterna
              ser på en eventuellt höjd ersättning. Är det någonting positivt
              för arbetsmarknaden? Eller skulle det öka arbetslösheten? I utredningen
              diskuterar vi bland annat arbetslöshetsförsäkringen. Höjda ersättningsnivåer
              och höjda tak är helt nödvändiga för att försäkringen ska kunna
              fungera. Är höjd ersättning bra för arbetsmarknaden? Eller ökar
              det arbetslösheten?
            </seg>
          </u>
          <note type="speaker" n="7b787c26">
            Anf. 110 LOTTA FINSTORP (M) replik:
          </note>
          <u who="Q4948092" xml:id="i-425b061f734bf645-0" n="3b82ae2f">
            <seg n="3ec17f92">
              Herr talman! När vi fick förtroendet av svenska folket att ta
              över ansvaret 2006 var det högkonjunktur. Vi hade en alldeles
              för hög procent arbetslösa. Då gick vi in och tittade på hela
              arbetsmarknadspolitiken för att se vad som kan stimulera människor
              att söka jobb, att arbeta i större utsträckning, att öka sysselsättningen.
              Vi kan i dag konstatera att 213 000 fler svenskar är i sysselsättning
              trots att vi har lågkonjunktur. Den recession vi fick 2008, och
              som vi fortfarande inte återhämtat oss från, är historiskt djup.
            </seg>
            <seg n="a66ff33d">
              Detta ska vi se utifrån de förändringar som vi gjorde. Vi har
              lagt pengar på och vidtagit åtgärder för att få fler människor
              i arbete i stället för att fler människor ska leva på a-kassa.
              Någonstans går en tydlig skiljelinje mellan oppositionspartierna
              å den ena och Alliansen å den andra sidan. Vi lägger alla pengar
              vi bara kan på att människor ska få komma i arbete i stället för
              att höja nivåerna.
            </seg>
            <seg n="d6370275">
              Diskussionen om att höja nivåerna för vi i utredningen, där Patrik
              Björck och jag ingår, herr talman. Var vi kommer att landa kan
              jag inte säga i dag. Det vore förmätet av mig att föregå utredningens
              resultat. Utredningen är parlamentariskt tillsatt och vi ska försöka
              hitta breda uppgörelser.
            </seg>
            <seg n="837ec159">
              Sedan gällde frågan arbetsvillkoret. Patrik Björck talade i sitt
              anförande om medborgarlön. Den diskussionen för vi över huvud
              taget inte i Moderaterna. Jag är osäker på varifrån det kommer.
              Jag upplever att vi har en samsyn, Socialdemokraterna och Moderaterna,
              om att det ska finnas ett arbetsvillkor. Det är en försäkring,
              en omställningsförsäkring, där vi ska ha ett tydligt arbetsvillkor.
            </seg>
          </u>
          <note type="speaker" n="ede7308b">
            Anf. 111 PATRIK BJÖRCK (S) replik:
          </note>
          <u who="Q5577436" xml:id="i-8d13f977fc8694b3-2" n="7ae3addd">
            <seg n="14f21980">
              Herr talman! Det jag talar om är vad ordföranden i Socialförsäkringsutredningen
              Gunnar Axén säger. Han säger att Moderaterna numera är för att
              man ska kunna kvalificera sig till arbetslöshetsförsäkringen fast
              man inte har arbetat. Då har moderaterna i utredningen olika uppfattningar
              om det, vilket är intressant.
            </seg>
            <seg n="7c1584f1">
              Lotta Finstorp svarade egentligen inte på min fråga om höjd ersättning,
              huruvida det enligt henne ökade eller minskade arbetslösheten.
              Det var det som var min fråga. Jag bad inte, herr talman, att
              Lotta Finstorp skulle komma med någon sorts gissning om vad utredningen
              kommer fram till. Det jag undrade var vad Lotta Finstorp och Moderaterna
              menar. Hur fungerar arbetsmarknaden? Finns det ett mekaniskt samband
              mellan ersättningsnivån och arbetslösheten? Skulle Lotta Finstorp
              i så fall kunna förklara för mig hur det mekaniska sambandet ser
              ut?
            </seg>
            <seg n="2304990e">
              Det skulle vara väldigt intressant att höra, för den nivå som
              man satte på ersättningarna den 1 januari 2007 är, relativt löneläget,
              inte densamma som i dag. Om man 2013 har rätt ersättningsnivå,
              relativt arbetsmarknadens funktionssätt, var nivån i så fall fel
              2007 och kommer, om den är rätt nu, att vara fel nästa år. Vilket
              läge på ersättningsnivån är det optimala ur arbetslöshetssynpunkt,
              Lotta Finstorp? Det är det som är min fråga, och vi kommer att
              fortsätta att ställa krav på att ni moderater svarar på den eftersom
              ni hävdar att det just nu är rätt ersättningsnivå.
            </seg>
            <seg n="efde879b">
              Det kan inte vara rätt nu om det var rätt 2007. I så fall var
              det fel 2007. Hur lågt ska ersättningsnivån sjunka, relativt löneläget,
              för att den ska bli rätt?
            </seg>
          </u>
          <note type="speaker" n="8745a2f7">
            Anf. 112 LOTTA FINSTORP (M) replik:
          </note>
          <u who="Q4948092" xml:id="i-425b061f734bf645-1" n="3b82ae2f">
            <seg n="905451da">
              Herr talman! Jag tror att varken Patrik Björck eller jag kan
              svara på när arbetslöshetsförsäkringens nivå är optimal. Däremot
              kan man luta sig mot de utredningar som har gjorts, oberoende
              sådana, både av KI och av Riksbanken. De visar att den nivå som
              vi har i dag har gjort att vi har färre arbetslösa. Det finns
              alltså incitament. Det handlar om hela politiken. Moderaternas
              hela arbetsmarknadspolitik, den vi för tillsammans med övriga
              allianskamrater, bygger på att man vidtar olika åtgärder.
            </seg>
            <seg n="a428c71e">
              Jag skulle vilja att Patrik Björck svarade på följande frågor:
              Hur tror ni att fler ungdomar ska få arbete om man till exempel
              höjer arbetsgivaravgiften? Det ingår i helheten att se till arbetsmarknadspolitiken
              i ett land. Vad är det som är så förskräckligt med sänkningen
              av bolagsskatten? Allt syftar ju till att få fler människor i
              sysselsättning. Det handlar alltså inte enbart om att diskutera
              nivåerna i arbetslöshetsförsäkringen. Det handlar också om att
              vidta alla andra åtgärder för att stimulera fler att komma i arbete.
            </seg>
          </u>
          <note type="speaker" n="527b2ad3">
            Anf. 113 ALI ESBATI (V) replik:
          </note>
          <u who="unknown" xml:id="i-68bfd80115508c3d-32" n="566afb57">
            <seg n="ce64fc9a">
              Herr talman! Lotta Finstorp har yrkat bifall till utskottets
              förslag där det i ställningstagandena bland annat står att utskottet
              tar avstånd från den negativa bild som framför allt Vänsterpartiet
              och ett antal socialdemokrater tecknar av regeländringarna. Där
              står vidare att reformeringen av a-kassan har syftat till att
              bidra till en varaktigt högre sysselsättning genom att öka sökaktiviteten
              och sannolikheten för att acceptera ett jobberbjudande. Detta
              är, för att använda ett i borgerliga kretsar alltmer populärt
              uttryck, ett högt tonläge.
            </seg>
            <seg n="e1bc6b88">
              Jag kan inte låta bli att fundera över hur Lotta Finstorp tycker
              att det går med uppgiften att skapa en varaktigt högre sysselsättning.
              Jag tittade i dag lite närmare på siffrorna från AKU, arbetskraftsundersökningen.
              Där kan man se att i åldersgruppen 2064 år var tredje kvartalet
              2006 den genomsnittliga arbetslöshetslängden, hur länge man varit
              arbetslös, 28,7 veckor. Motsvarande kvartal 2012 var den 39,2
              veckor. Antalet som varit arbetslösa längre än två år har nästan
              tredubblats under den borgerliga regeringsperioden.
            </seg>
            <seg n="f2338fb4">
              Är detta en av indikationerna på att skapa varaktigt högre sysselsättning
              genom att öka sökaktiviteten? Det vore intressant att från Moderaternas
              representant få höra ett resonemang om detta.
            </seg>
          </u>
          <note type="speaker" n="09932a64">
            Anf. 114 LOTTA FINSTORP (M) replik:
          </note>
          <u who="Q4948092" xml:id="i-425b061f734bf645-2" n="3b82ae2f">
            <seg n="bbf2af1f">
              Herr talman! Det är viktiga frågor Ali Esbati tar upp. Det finns
              väl inget parti som är nöjt med att vi har en stor långtidsarbetslöshet.
              Det är oerhört viktigt att korta den. Ju längre tid människor
              är i arbetslöshet desto längre kommer de från arbetsmarknaden
              och måste få påfyllning av nya kunskaper och så vidare.
            </seg>
            <seg n="34eea55b">
              Jag vet inte riktigt vilket år du tar avstamp i när du tittar
              på siffrorna, Ali Esbati. Det kan inte ha gått Vänsterpartiet
              förbi att vi befinner oss i en djup lågkonjunktur. Att jämföra
              med till exempel 2006 då vi var på toppen av en högkonjunktur
              blir mycket märkligt för de människor som i dag står utanför och
              är utan arbete. Jag kan inte stå här och säga att jag är nöjd
              när många människor är arbetslösa. Vi har i dag ungefär 7,8 procent
              arbetslösa enligt statistiken. Det är absolut inte bra.
            </seg>
            <seg n="6754f9a1">
              Jag vill ställa en fråga till Vänsterpartiet. De åtgärder ni
              beskriver, det som skulle innebära att alla fick sysselsättning,
              borde ha ganska stor budgetpåverkan. Den delen får man aldrig
              höra från er. Det vore intressant att höra hur er lösning ser
              ut. Vi har sänkt bolagsskatten för att företagen ska stanna kvar
              i Sverige och ge fler arbete. Vi har halverat arbetsgivaravgiften
              för unga, för de har svårast att komma in på arbetsmarknaden.
              Det vill inte ni göra. Vad är det människor i Sverige ska göra,
              utom att snygga till i statistiken, vilket ni tillsammans med
              Socialdemokraterna gjorde innan vi fick förtroendet från väljarna?
              Ni gömde de människor som i dag syns i vår statistik. De fanns
              aldrig med då.
            </seg>
            <seg n="27950358">
              Min fråga till Vänsterpartiet är: Vad är det ni vill göra?
            </seg>
          </u>
          <note type="speaker" n="49908244">
            Anf. 115 ALI ESBATI (V) replik:
          </note>
          <u who="unknown" xml:id="i-68bfd80115508c3d-33" n="566afb57">
            <seg n="ac80b7d7">
              Herr talman! Det var ett något besynnerligt svar. Jag sade vilka
              år jag utgick från. Jag utgick från tredje kvartalet 2006. När
              jag tittar på siffrorna här och nu ser jag att medelvärdet för
              arbetslöshetstidens längd, som är en ganska viktig indikator på
              hur det går på arbetsmarknaden, alltså inte bara hur många som
              är arbetslösa utan också hur länge de som är arbetslösa har varit
              det, den steg närmast kontinuerligt och har således ökat med över
              tio veckor från tredje kvartalet 2006 till motsvarande kvartal
              2012. Jag frågade hur detta eventuellt har påverkats genom syftet
              att bidra till varaktigt högre sysselsättning genom att öka sökaktiviteten.
              Jag tycker inte att jag fick ett särskilt bra svar på det, mer
              än att det är synd om folk är arbetslösa länge, och det kan vi
              vara överens om.
            </seg>
            <seg n="d867ffbd">
              Sedan fick jag en märklig motfråga om budgeteffekterna av detta
              och att man sällan hör talas om dem.
            </seg>
            <seg n="feddab7a">
              Vi presenterar dem i vår alternativa budgetmotion, som har behandlats
              av riksdagen och som nu bland annat finns på internet på riksdagens
              hemsida. Om man vill gå tillbaka och titta där kan man göra det.
              Det är där vi, som alla andra partier, beskriver hur vi vill att
              utgifterna ska ändras och hur vi resonerar kring intäkterna och
              hur de ska förhålla sig till varandra. Det var en enkel fråga
              att besvara.
            </seg>
            <seg n="ecfdd897">
              Däremot fick inte jag något svar på hur regeringens politik att
              skärpa a-kassan det är färre som kommer in och färre som får stöd,
              och de som får stöd får mindre stöd har bidragit till att varaktigt
              höja sysselsättningen. Sysselsättningsgraden är nu lägre än den
              var förut.
            </seg>
          </u>
          <note type="speaker" n="aad07749">
            Anf. 116 LOTTA FINSTORP (M) replik:
          </note>
          <u who="Q4948092" xml:id="i-425b061f734bf645-3" n="3b82ae2f">
            <seg n="ca9082a6">
              Herr talman! Jag tror att det finns väldigt mycket pengar i Vänsterpartiets
              värld. I vår värld tar vi ansvar för ekonomin. Vi försöker rikta
              pengar och medel till arbetslösa för olika åtgärder. Vi har öppnat
              för ungdomar att till exempel kunna gå på folkhögskolesatsningar.
              Det är för många som står utanför trygghetssystemet därför att
              de har timanställningar, inte kommer in eller inte uppfyller arbetsvillkoret.
              Man måste komma in i en sorts sysselsättning, så att man kommer
              i gång och får ny kompetens. Det är en del.
            </seg>
            <seg n="72bc8872">
              Men man kan inte både äta kakan och ha den kvar om man tar ansvar
              för ekonomin. Det finns inga sådana möjligheter. Det här är den
              väg vi har valt. Jag kan säga att Sveriges arbetstagare ska vara
              väldigt tacksamma för att inte Vänsterpartiet sitter i ansvarig
              ställning i dag, för då hade vi inte haft några riktiga jobb över
              huvud taget.
            </seg>
          </u>
          <note type="speaker" n="e3d06e7d">
            Anf. 117 MATTIAS KARLSSON (SD) replik:
          </note>
          <u who="Q5901848" xml:id="i-2747d4956f57cd58-0" n="ad96790c">
            <seg n="5f094083">
              Fru talman! I mitt anförande tog jag upp frågan om differentierade
              avgifter i a-kassan. Detta är någonting som regeringen införde
              för att man hoppades att det skulle få effekter på lönebildning
              och sysselsättning. Men några sådana effekter verkar inte ha uppstått,
              om man tittar på utfallet. I den ekonomiska forskning som har
              bedrivits på senare tid, bland annat av Lars Calmfors, professor
              Anders Kjellberg i Lund och så vidare, konstateras att effekterna
              har varit antingen obefintliga eller ytterst begränsade.
            </seg>
            <seg n="5baf5b29">
              Den effekt det i stället har fått är minskad likvärdighet i systemet.
              Som konsekvens har till exempel lågavlönade kvinnor i hotellbranschen
              fem gånger högre a-kasseavgift än högavlönade akademiker. Det
              har i sin tur fått effekten att många valt att lämna a-kassan
              och därmed stå utan skydd, vilket har ökat beroendet av försörjningsstöd.
              Som jag nämnde uppger Sveriges socialchefer att det i dag är fler
              arbetslösa som får hjälp via kommunernas försörjningsstöd än via
              den statliga arbetslöshetsförsäkringen.
            </seg>
            <seg n="caf36f69">
              Jag undrar om det här är någonting som Moderaterna känner sig
              nöjda med. Om man inte gör det, vad tänker man då göra åt det?
              Var står Moderaterna i dag när det gäller frågan om differentierade
              avgifter? Signalen som sändes ut för någon månad sedan var att
              man var beredd att överge detta om arbetsmarknadens parter färdigställde
              den jobbpakt som Moderaterna ville få till stånd. Men nu blev
              det inte så. Därför undrar jag hur Moderaterna ser på frågan om
              differentierade avgifter i dag.
            </seg>
            <seg n="d815c48e">
              Det skulle också vara intressant att höra hur man ser på riksdagens
              tillkännagivande om att återinföra hundradagarsregeln och varför
              det inte har hänt någonting i det avseendet.
            </seg>
          </u>
          <note type="speaker" n="5e1ae69d">
            Anf. 118 LOTTA FINSTORP (M) replik:
          </note>
          <u who="Q4948092" xml:id="i-425b061f734bf645-4" n="3b82ae2f">
            <seg n="10acf1ce">
              Fru talman! Förra månaden hade försörjningsstödet sjunkit med
              0,1 procent. Det kan vara en tillfällig trend, men det är bra
              att det går åt rätt håll.
            </seg>
            <seg n="c0452029">
              När det handlar om differentierade avgifter för vi en diskussion
              som inte har landat än. Men jag skulle vilja att man tittade på
              helheten. Det är också någonting som har kommit upp i debatten
              i dag. Vissa partier har pratat om att arbetslöshetsförsäkringen
              är ett lapptäcke. Jag vill påminna, fru talman, om att vi har
              en parlamentarisk socialförsäkringsutredning som arbetar hårt
              med de här frågorna och där tillkännagivandena kring hundradagarsregeln,
              deltids-a-kassan och systemet för förtroendevalda bland annat
              finns med som tilläggsdirektiv.
            </seg>
            <seg n="cbf7fbf7">
              Den proposition som vi i dag debatterar ser jag som en helt annan
              del. Vi var tvungna att skruva på sanktionssystemet, som var väldigt
              otydligt. Men de andra delarna ligger i en parlamentarisk utredning
              som ska vara färdig i januari 2015. Där finns dessa frågor med.
              Jag är övertygad om att vi kommer att diskutera nivåer och differentiering.
              Det gör vi redan i dag. Förhoppningen i utredningen från samtliga
              partier är att komma fram till en bred uppgörelse som gäller över
              tid, så att man slipper ha det lapptäcke som vi tog över 2006.
            </seg>
          </u>
          <note type="speaker" n="90a1d862">
            Anf. 119 MATTIAS KARLSSON (SD) replik:
          </note>
          <u who="Q5901848" xml:id="i-2747d4956f57cd58-1" n="ad96790c">
            <seg n="67da00fc">
              Fru talman! Det är inte bara propositionen vi diskuterar här
              i dag. Vi diskuterar frågor rörande arbetslöshetsförsäkringen
              även ur ett bredare perspektiv.
            </seg>
            <seg n="ba1246e6">
              Att försörjningsstödet har minskat under en månad med 0,1 procent
              är visserligen bra, men det är en ganska klen tröst om man ser
              till hur utvecklingen har sett ut över tid och hur stora problemen
              är.
            </seg>
            <seg n="2e94a9f4">
              Man har ett system som uppenbarligen inte fungerar. Empirin och
              forskningen visar att det inte fungerar. Man har helt enkelt gjort
              ett felaktigt antagande, vilket gör att människor kommer i kläm.
              Vi får ett ökat utanförskap. Vi får social misär på olika sätt.
              Då har regeringen ett ansvar att agera. Jag tycker inte att det
              duger eller är rimligt att komma med beskedet att man får vänta
              till 2015 och se vad som händer. Det är inte ett ansvarsfullt
              sätt att hantera makten. Det är inte ett ansvarsfullt sätt att
              ta hand om medborgarnas intressen. Jag tycker heller inte att
              det är respektfullt mot riksdagen att under flera år skjuta på
              genomförandet av ett tillkännagivande.
            </seg>
          </u>
          <note type="speaker" n="45e881f3">
            Anf. 120 LOTTA FINSTORP (M) replik:
          </note>
          <u who="Q4948092" xml:id="i-425b061f734bf645-5" n="3b82ae2f">
            <seg n="6b10e2af">
              Fru talman! Det beror på vilken forskning du hänvisar till. Den
              forskning som jag förhåller mig till är bland annat KI:s och Riksbankens
              forskning, som visar att ersättningsnivåerna påverkar hur många
              vi har i arbetslöshet.
            </seg>
            <seg n="d5390801">
              Jag vill återkomma till det Mattias Karlsson sade i anförandet.
              Ni vill ha en generös a-kassa. Det kan vara gott så. Man vill
              att det ska vara för alla och att det ska vara generöst. För många
              av oss partier är arbetslöshetsförsäkringen en omställningsförsäkring.
              När ni pratar om en generös arbetslöshetsförsäkring undrar jag
              om det ska vara utan arbetsvillkor. Kommer SD i sitt förslag att
              ställa krav på att det ska finnas ett arbetsvillkor som man ska
              uppfylla innan man kommer in i försäkringen?
            </seg>
          </u>
          <note type="speaker" n="69afce79">
            Anf. 121 CHRISTER NYLANDER (FP):
          </note>
          <u who="Q5109199" xml:id="i-fae337e1baa6b39c-0" n="c8f2a67d">
            <seg n="8696a436">
              Fru talman! När man diskuterar en sådan här fråga är det viktigt
              att man inte bortser från omvärlden. Det händer ibland att man
              gör det. Det som händer här i kammaren är viktigt, men det som
              händer där utanför är trots allt ännu viktigare. När man diskuterar
              a-kassans framtid och arbetslöshetsförsäkringen är det inte oviktigt
              att fundera på den globala och den europeiska utvecklingen i ekonomin
              och på hur arbetskraften i Sverige har förändrats under de senaste
              åren. Fler står långt utanför, och grupperna som har svårt att
              ta sig in och få ett vanligt jobb har växt. De där sakerna har
              delvis försvunnit i den här debatten, och jag tror att det är
              viktigt att påminna sig själv om dem.
            </seg>
            <seg n="6d128b4f">
              Den största utmaningen att fundera på är naturligtvis hur Sverige
              på lång sikt får fler jobb, hur vi ser till att svensk arbetsmarknad
              blir mer flexibel, hur svensk ekonomi kan bli mer dynamisk och
              hur svenskt företagande kan öka och skapa nya jobb i det här landet,
              så att fler människor får egen försörjning. Man får inte glömma
              bort det när man diskuterar arbetslöshetsförsäkringen.
            </seg>
            <seg n="2e20c1cf">
              Hur får vi mer trygghet på arbetsmarknaden? När man svarar på
              den frågan måste det första svaret vara: genom att nya jobb skapas,
              så att den som blir av med sitt jobb känner att det skapas nya
              jobb och att det finns nya möjligheter att gå vidare. Men under
              den period man väntar på nästa jobb måste det också finnas en
              bra omställningsmöjlighet, både i form av utbildning och i form
              av en fungerande a-kassa.
            </seg>
            <seg n="58a55c98">
              Fru talman! Det är ingen hemlighet att Folkpartiet vill se en
              större reform när det gäller arbetslöshetsförsäkringen. Vi vill
              se en gemensam statlig arbetslöshetskassa. Vi vill se en allmän
              a-kassa. Vi vill se höjda tak, så att fler får en bättre ersättning.
            </seg>
            <seg n="2060f639">
              För min och Folkpartiets del tror vi att de samtal som nu förs
              inom Socialförsäkringsutredningen kan bidra till att vi får ett
              underlag för att göra stora reformer som förbättrar a-kassan och
              gör den till en bra försäkring för många.
            </seg>
            <seg n="41f8885a">
              I samband med det partiprogramsarbete som Folkpartiet är mitt
              uppe i kommer vi att föreslå en hel del förändringar som gör dels
              att svensk ekonomi blir mer dynamisk, dels att arbetsmarknaden
              fungerar på ett bättre sätt. Vi funderar också mycket på hur tryggheten
              kan bli bättre i omställningen. Vi vill se till att det finns
              omställningsstöd till människor som har förlorat ett jobb och
              är på väg till nästa. Det handlar om utbildning, fortbildning
              och också om ekonomisk trygghet.
            </seg>
            <seg n="209c27c3">
              Fru talman! Ytterligare en del i en fungerande arbetslöshetsförsäkring
              är att den är tydlig och begriplig för dem som är beroende av
              den och behöver stöd. Den ska samtidigt motarbeta fusk och missbruk.
            </seg>
            <seg n="1c406e90">
              Det är mot den bakgrunden som den proposition som här diskuteras
              ska ses. Lotta Finstorp redogjorde mycket bra för huvuddragen
              i propositionen tidigare i sitt inlägg.
            </seg>
            <seg n="78dae80f">
              De förändringar som nu föreslås ske innebär en ökad tydlighet
              för individen om vad som förväntas, vad individen kan förvänta
              och också vad som händer om man inte lever upp till de förväntningar
              som finns. Det blir tydligare formulerade villkor, och sanktioner
              blir mjukare. Det blir en trappa med sanktioner i stället för
              ett stup som man möts av direkt. Det blir mer av ett signalsystem
              än ett bestraffningssystem. Folkpartiet tror att det är bra. Det
              bidrar till att a-kassan och arbetslöshetsförsäkringen fungerar
              bättre.
            </seg>
            <seg n="0ccd0c6e">
              Det är viktigt att motverka fusk och överutnyttjande. Dagens
              system får ibland orimliga konsekvenser. Det gäller också att
              se till att det finns en legitimitet i hela systemet. Det är inte
              oviktigt om människor ska känna trygghet att de också känner att
              det är ett legitimt system.
            </seg>
            <seg n="319d3e7f">
              Låt mig ta ett exempel på vad propositionen innebär konkret.
              Enligt dagens regler kan den som inte medverkar till att en individuell
              handlingsplan upprättas omedelbart förlora sin ersättning. Jag
              tror att de allra flesta uppfattar det som en orimlig effekt.
              Det innebär kanske också i sin tur att inte möjligheten till sanktion
              används.
            </seg>
            <seg n="f72aae02">
              Det som vi nu gör i och med propositionen, och som det finns
              en bred enighet om i kammaren, är att se till att det finns en
              trappa med sanktioner som har en mer rimlig grad av verkan så
              att man inte ställs inför valet att antingen stänga av någon helt
              eller inte göra någonting alls. Jag tror att det bidrar till en
              ökad legitimitet i systemet. En ökad legitimitet i systemet är
              en viktig pusselbit i att få en arbetslöshetsförsäkring som ger
              ökad trygghet i förändringen.
            </seg>
            <seg n="56b44327">
              Fru talman! De som i dag yrkar avslag på propositionen yrkar
              samtidigt bifall till dagens system med den oproportionerliga
              effekt som ibland finns i sanktionssystemet. Det skulle vara mycket
              intressant att under debatten få höra hur de motiverar det ställningstagandet.
            </seg>
            <seg n="d8b7451b">
              Fru talman! Med detta yrkar jag bifall till utskottets förslag.
            </seg>
          </u>
          <note type="speaker" n="2ba3d6e8">
            Anf. 122 PATRIK BJÖRCK (S) replik:
          </note>
          <u who="Q5577436" xml:id="i-8d13f977fc8694b3-3" n="7ae3addd">
            <seg n="ae996175">
              Fru talman! Christer Nylander från Folkpartiet talar om ökad
              legitimitet i systemet. Jag kan hålla med om att det är bra om
              man kan få det. Christer Nylander har däremot ett stort problem
              med sin egen legitimitet i den här debatten.
            </seg>
            <seg n="3872c622">
              Jag får för övrigt hälsa Christer Nylander välkommen till arbetsmarknadsutskottets
              debatter om a-kassan. Christer Nylander går in i en gammal god
              tradition. Christer Nylanders företrädare som folkpartister har
              också stått här i kammaren och talat sig varma för höjda ersättningsnivåer.
              Det har varit lika intressant varje gång. Bekymret blir när man
              ska gå till beslut. Då kommer aldrig Christer Nylander, hans företrädare
              eller Folkpartiet att rösta för ökade ersättningsnivåer i arbetslöshetsförsäkringen.
            </seg>
            <seg n="00e6bc41">
              Fru talman! Här har Christer Nylander ett extremt stort problem
              med sin legitimitet. Vill verkligen Folkpartiet ha höjda ersättningsnivåer?
              Kommer man att agera för det, rösta för det eller på något sätt
              göra någonting annat än att bara förstöra sin egen trovärdighet?
              Det var den ena delen.
            </seg>
            <seg n="3aeae867">
              Det skulle vara spännande att få ett kort svar från Folkpartiet
              var man står i medborgarlönsfrågan och om man delar Moderaternas
              uppfattning att det är ett klokt sätt att hantera arbetslöshetsförsäkringen.
            </seg>
            <seg n="fafd13db">
              Om jag förstod Christer Nylander rätt står han fortfarande fast
              vid Folkpartiets gamla tanke om en obligatorisk arbetslöshetsförsäkring.
              Det skulle också vara spännande att för höra mer om det. Om man
              gjorde arbetslöshetsförsäkringen obligatorisk, hur skulle den
              i så fall beröra fler människor eller på något sätt spela en annan
              roll i arbetsmarknadspolitiken om den bara blir obligatorisk och
              man inte ändrade någonting annat? Det skulle vara intressant att
              få reda på.
            </seg>
          </u>
          <note type="speaker" n="53b066e3">
            Anf. 123 CHRISTER NYLANDER (FP) replik:
          </note>
          <u who="Q5109199" xml:id="i-fae337e1baa6b39c-1" n="c8f2a67d">
            <seg n="e6701f6f">
              Fru talman! Det talas om legitimitet i debatten. Jag letade efter
              den gemensam reservation från oppositionen men hittade inte någon
              sådan om ett nytt system för arbetslöshetsförsäkringen. Det innebär
              väl i praktiken att min legitimitet, där jag har alliansregeringen
              bakom mig, är något större än den som Patrik Björck kan visa upp
              när han inte ens har ett gemensamt förslag i opposition.
            </seg>
            <seg n="b669e9ae">
              Jag svarar gärna på frågorna. På den första frågan svarar jag
              ja, på den andra ja, och på den tredje nej. Vi vill inte ha medborgarlön.
            </seg>
            <seg n="192861a3">
              Den fjärde frågan handlade om obligatorisk a-kassa. Det innebär
              att fler blir medlemmar i arbetslöshetsförsäkringen eftersom den
              är obligatorisk. Det innebär att alla är med.
            </seg>
          </u>
          <note type="speaker" n="33cca9cd">
            Anf. 124 PATRIK BJÖRCK (S) replik:
          </note>
          <u who="Q5577436" xml:id="i-8d13f977fc8694b3-4" n="7ae3addd">
            <seg n="730fa222">
              Fru talman! Tack så mycket för det. Det var ett intressant sätt
              att hantera sin politiska legitimitet.
            </seg>
            <seg n="b42f4abc">
              Man behöver inte leta särskilt länge för att hitta de förslag
              som vi socialdemokrater har. Vi går från ord till handling och
              lägger fram faktiska förslag om höjda ersättningsnivåer som vi
              röstar för i kammaren.
            </seg>
            <seg n="363431b6">
              Fru talman! Nu får Christer Nylander hjälpa mig att leta upp
              ett sådant folkpartistiskt förslag någonstans som vi har att ta
              ställning till i beslut i kammaren. Där har Christer Nylander
              ett extremt stort problem med sin legitimitet.
            </seg>
            <seg n="0c1d4bc1">
              Det fanns en gång i tiden ett folkparti som slogs för inkomstbaserade
              försäkringar. Det hade en socialliberal agenda och visioner om
              samhället. Det fanns det en gång i tiden, men den tiden är förbi.
            </seg>
            <seg n="fecbbb42">
              Fru talman! När det gäller obligatoriet säger Christer Nylander
              att om man gör försäkringen obligatorisk blir alla medlemmar.
              Man skulle kunna göra så att alla blir medlemmar. Men det blir
              inte fler som får ersättning om inte Christer Nylander kan lägga
              fram förslag som innebär att fler får ersättning. Det blir inte
              fler som får mer pengar, eftersom Christer Nylander inte lägger
              fram några förslag om höjda ersättningsnivåer.
            </seg>
            <seg n="5da77f66">
              Det enda som ni eventuellt skulle kunna uppnå med Christer Nylanders
              förslag är att man påtvingar fler en avgift men inte ger fler
              en inkomst. Det är möjligen det som Christer Nylanders förslag
              om obligatorium i så fall skulle kunna leda till.
            </seg>
            <seg n="c77956fa">
              När det gäller legitimiteten vill vi se konkreta förslag om höjda
              ersättningsnivåer från Folkpartiet i den här kammaren.
            </seg>
          </u>
          <note type="speaker" n="98b4be77">
            Anf. 125 CHRISTER NYLANDER (FP) replik:
          </note>
          <u who="Q5109199" xml:id="i-fae337e1baa6b39c-2" n="c8f2a67d">
            <seg n="dd324716">
              Fru talman! Jag har lite svårt att förstå vad Patrik Björck menar
              med legitimitet. Det finns folkpartiförslag i den här kammaren
              i stort sett varje dag. Vi lägger fram förslag i propositioner
              tillsammans med alliansregeringen. Vi har tillsammans med allianspartierna
              skrivit ihop oss om betänkanden i utskotten.
            </seg>
            <seg n="2c7e4459">
              När Patrik Björck ska ha legitimitet för sina förslag har han
              ingen majoritet för de förslagen. Han är ensam om de reservationer
              som Socialdemokraterna skriver i utskotten. Det läggs inte fram
              några gemensamma propositioner från oppositionen som skapar en
              legitimitet som gör att man tror att det som Patrik Björck här
              föreslår har en chans att bli genomfört.
            </seg>
            <seg n="1a7d2b21">
              Folkpartiet driver i Alliansen att vi till exempel ska ha högre
              tak. Det kommer vi att fortsätta att göra eftersom vi tror att
              det är viktigt för en väl fungerande arbetslöshetsförsäkring.
            </seg>
            <seg n="cecddeaf">
              Obligatoriet innebär att de som i dag inte får ersättning därför
              att de inte har varit medlemmar i a-kassan kommer att få det när
              det blir obligatoriskt.
            </seg>
          </u>
          <note type="speaker" n="b91090b6">
            Anf. 126 ALI ESBATI (V) replik:
          </note>
          <u who="unknown" xml:id="i-68bfd80115508c3d-34" n="566afb57">
            <seg n="8ab2bd9f">
              Fru talman! Christer Nylander nämnde i sitt anförande omvärlden.
              Det var glädjande. Vi är mycket för omvärlden i Vänsterpartiet.
              Det är intressant att jämföra en del statistik och utvecklingstrender
              i omvärlden med det som sker i Sverige.
            </seg>
            <seg n="8d896114">
              Vi vet till exempel att arbetslösheten har ökat snabbare i Sverige
              än i flera jämförbara länder under de senaste fem sex åren. Detta
              har skett samtidigt som Sverige genomfört en exceptionell och
              dramatisk förändring av arbetslöshetsersättningen i a-kassesystemet
              som skulle leda till en varaktigt högre sysselsättning.
            </seg>
            <seg n="1e1be9dd">
              Det är ett intressant experiment som har genomförts och som i
              mina ögon verkar ha gett ett mycket dåligt resultat om man jämför
              med omvärlden. Det skulle vara intressant att höra om Christer
              Nylander har dragit några slutsatser av detta för framtiden. Detta
              bygger på ett slags teoretisk uppfattning om hur människor beter
              sig och om vilken roll som ekonomiska stimulanser har.
            </seg>
            <seg n="582e9524">
              Det skulle vara intressant att höra Christer Nylander reflektera
              över en annan möjlig teori: Om folk drabbas mycket svårt av ekonomiskt
              inkomstbortfall, till exempel genom att de inte får någon försäkringsinkomst
              utan tvingas till försörjningsstöd eller andra sätt att klara
              sig, kanske de får svårare att komma in på arbetsmarknaden och
              svårare att upprätthålla de sociala kontakter som gör att man
              kan vara som det så fint heter anställningsbar. Det är det vi
              ser när vi ser att långtidsarbetslösheten har ökat under de senaste
              åren.
            </seg>
          </u>
          <note type="speaker" n="15169606">
            Anf. 127 CHRISTER NYLANDER (FP) replik:
          </note>
          <u who="Q5109199" xml:id="i-fae337e1baa6b39c-3" n="c8f2a67d">
            <seg n="c95eac8d">
              Fru talman! Jag tror att det finns flera orsaker till att långtidsarbetslösheten
              ser ut som den gör. Delvis beror det på att fler deltar i arbetskraften,
              vilket ofta historiskt sett har inneburit att de som har svårt
              att få jobb deltar i arbetskraften och därmed har större problem
              med att komma in i jobb så snabbt som möjligt. Det gör att långtidsarbetslösheten
              blir längre. Man får nog tyvärr välja sig vid tanken att det kan
              bli värre. Vi ser nu hur fler människor bland de arbetslösa tillhör
              de grupper som traditionellt sett har svårt att ta sig in på arbetsmarknaden.
            </seg>
            <seg n="e42f98d6">
              Detta kräver en hel del nytänkande från politiken. Jag är inte
              säker på att det är enbart en bättre fungerande arbetslöshetsförsäkring
              som är lösningen på bekymret. Det handlar nog om att dels försöka
              sänka trösklarna in på arbetsmarknaden så att man får en första
              fot in där, dels fundera på hur vi får andra stödsystem som gör
              att människor som i dag har svårt att konkurrera på arbetsmarknaden
              har en chans att göra det.
            </seg>
            <seg n="14f69229">
              När vi tittar på omvärlden tror jag att den utveckling som Ali
              Esbati refererar till inte bara beror på förändringar i arbetslöshetsförsäkringen.
              Det handlar också om att Sverige måste få ett klimat som skapar
              fler jobb och att fler företag växer. Jag är alldeles övertygad
              om att den politik som Folkpartiet står för ihop med Alliansen
              med stabila statsfinanser, ett bra företagsklimat och större chanser
              för företag att växa är bättre när det gäller att skapa nya jobb
              och därmed få ned arbetslösheten än det alternativ som Ali Esbati
              föreslår.
            </seg>
          </u>
          <note type="speaker" n="e32af24c">
            Anf. 128 ALI ESBATI (V) replik:
          </note>
          <u who="unknown" xml:id="i-68bfd80115508c3d-35" n="566afb57">
            <seg n="eabd4da0">
              Fru talman! En del av detta nytänkande som Christer Nylander
              talar om har varit att många som är sjuka, till exempel, ska betraktas
              som arbetslösa i stället och vara hänvisade till att söka arbeten
              som inte finns och som de inte kan ta ens om de skulle finnas.
              Det är naturligtvis en del av den förklaring som Christer Nylander
              eventuellt beskriver som nytänkande.
            </seg>
            <seg n="0cb34b67">
              Det är intressant att höra att det talas om att sänka trösklarna
              på arbetsmarknaden. Det låter ofta bra, och det betyder generellt
              sett att man sänker inkomsterna eller försämrar arbetsvillkoren
              för människor som redan i dag har svårt att komma in på arbetsmarknaden.
            </seg>
            <seg n="7d43705a">
              Det skulle vara intressant om Christer Nylander i sitt sista
              inlägg kunde reflektera lite grann över om detta har varit en
              framgångsrik väg i omvärlden. Det finns ju delar av omvärlden
              där man exempelvis har mycket lägre inkomster och mycket sämre
              försäkringsskydd för människor som är sjuka eller arbetslösa ännu
              sämre än vad vi har i Sverige i dag. Har man generellt högre sysselsättningsnivå
              och lägre arbetslöshetsnivåer där? Det skulle i så fall vara en
              överraskning för mig. I den statistik som jag ser från olika delar
              av världen är det mycket lite som tyder på det. Den tyder tvärtom
              på att länder med goda lönevillkor och goda försäkringsnivåer
              för dem som har oturen att vara arbetslösa eller sjuka generellt
              sett också har högre sysselsättningsnivåer och lägre arbetslöshet,
              som till exempel Sverige har haft historiskt. Men Christer Nylander
              kanske känner till saker som inte jag känner till, eller så har
              han tillgång till hemlig statistik.
            </seg>
          </u>
          <note type="speaker" n="9f8514de">
            Anf. 129 CHRISTER NYLANDER (FP) replik:
          </note>
          <u who="Q5109199" xml:id="i-fae337e1baa6b39c-4" n="c8f2a67d">
            <seg n="972d39d2">
              Fru talman! Jag lovar att inte hänvisa till någon hemlig statistik.
              För att belysa detta tror jag däremot att man kan titta på hur
              det ser ut med svensk ungdomsarbetslöshet. Det finns ett antal
              skäl till att Sverige historiskt sett och nu har högre ungdomsarbetslöshet
              än andra. Ett av dem är att vi har höga trösklar och en stelbent
              arbetsmarknad. När jag talar om sänkta trösklar kan det ibland
              behövas sänkta lönekostnader i form av sänkta löner. Men det kan
              också handla om sänkta löneskatter det som Folkpartiet och Alliansen
              nu gör när det gäller ungdomar, till exempel.
            </seg>
            <seg n="9b173dff">
              Det kan också handla om hur man använder lagen om anställningsskydd
              och om den innebär höga trösklar för att anställa folk som man
              i dag inte vet om man ska våga anställa därför att man inte vet
              hur länge de kan vara kvar på jobbet. Det kan handla om att sänka
              trösklarna genom att det offentliga tar ett större ansvar. Jag
              tror att det offentliga måste ta ett större ansvar inte minst
              när det gäller att få in funktionsnedsatta på arbetsmarknaden.
            </seg>
            <seg n="ba16c94b">
              Slutligen, fru talman, kritiserade vad jag förstod Ali Esbati
              alliansregeringen för att vi flyttar sjuka från sjukdomskolumnen
              till arbetslöshetskolumnen. Jag tycker att man kan vara lite ödmjuk
              och fundera på detta. Jag tror inte att det tvunget är bättre
              att flytta arbetslösa till sjukdomskolumnen, som gjordes tidigare.
              Här har vi nog ett gemensamt ansvar för att fundera på hur man
              bygger på det friska och att se att människor kan bidra med något.
              Om de kan bidra med något ska vi försöka hjälpa dem att göra det
              i stället för att flytta bort dem från arbetslöshetskolumnen till
              sjukdomskolumnen.
            </seg>
          </u>
          <note type="speaker" n="e9beb8e1">
            Anf. 130 ABIR AL-SAHLANI (C):
          </note>
          <u who="Q4118653" xml:id="i-031de860b4f51df2-0" n="14d61249">
            <seg n="4aca28e1">
              Fru talman! I dag debatterar vi arbetsmarknadsutskottets betänkande
              AU6, som handlar om åtgärder inom arbetslöshetsförsäkringen med
              mera. Jag börjar mitt anförande med att yrka bifall till propositionen
              i dess helhet och avslag på samtliga reservationer i betänkandet.
            </seg>
            <seg n="9a669894">
              Centerpartiet vill att arbetslöshetsförsäkringen ska vara en
              tydlig och stark omställningsförsäkring. Detta är en av grundpelarna
              för försäkringen som låg till grund för de förändringar som Alliansen
              genomförde när vi kom till makten. Arbetslöshetsförsäkringen ska
              inte innebära en varaktig försörjning. Den ska inte vara i stället
              för en riktig lön.
            </seg>
            <seg n="33b0cc58">
              Oppositionen har en annan uppfattning om detta. Den kan man läsa
              om i vissa av förslagen som oppositionen har. Detta kan leda tillbaka
              till en försäkring som innebär en försörjning snarare än en omställning.
            </seg>
            <seg n="e8e7c9de">
              Jag tror att vi är många som är nyfikna på vad Socialförsäkringsutredningen
              kommer att komma fram till. Utredningen pågår för fullt, och vi
              har just i denna debatt två ledamöter som sitter i utredningen.
              Även om vi är jätteivriga att få veta vad resultatet kommer att
              bli kommer det slutliga resultatet förhoppningsvis att presenteras
              den 31 januari 2015.
            </seg>
            <seg n="5f34ef7e">
              I utredningen finns ett centerpartistiskt förslag om en allmän
              a-kassa. Det ska bli jättespännande att höra diskussionerna när
              resultatet kommer fram.
            </seg>
            <seg n="c687d3da">
              Centerpartiet försvarar en höjning av a-kassan under de första
              månaderna, fru talman. Det är viktigt för att skapa rörlighet
              på arbetsmarknaden och för att man ska våga byta jobb. Ett höjt
              tak i a-kassan under de första månaderna skulle öka den samhällsekonomiska
              effektiviteten genom att den enskilde finner rätt arbete snarare
              än det första möjliga arbetet. Centerpartiet tycker av denna anledning
              att det är positivt att vi nu är tre av fyra allianspartier som
              är överens om en höjning av taket i a-kassan.
            </seg>
            <seg n="dead0d70">
              Fru talman! Reformeringen av arbetslöshetsförsäkringen har syftat
              till att bidra till en varaktigt högre sysselsättning genom att
              öka sökaktiviteten och därmed öka chansen till jobb. Det är knappast
              så att ett jobb kommer och knackar på en dörr. Det är ett personligt
              ansvar, och det stärks i den proposition som föreligger.
            </seg>
            <seg n="9116120b">
              Reformen är inte ett enskilt fenomen utan en del av en helhet
              med många fler olika komponenter, till exempel jobbskatteavdrag,
              sänkta arbetsgivaravgifter och RUT- och ROT-avdrag.
            </seg>
            <seg n="86f03262">
              För att människor ska känna sig trygga på arbetsmarknaden är
              den ekonomiska situationen vid arbetslöshet viktig. Därför ska
              a-kassan vara en omställningsförsäkring ihop med alla dessa komponenter
              som både uppmuntrar till rörlighet och säkrar tryggheten för den
              enskilde. Omställningstryggheten stärks i och med en högre ersättning
              inledningsvis.
            </seg>
            <seg n="ad99e1ea">
              Fru talman! För Centerpartiet är arbetslöshetsförsäkringen en
              viktig del i en flexibel arbetsmarknadsmodell. I kombination med
              en reformerad arbetsrätt som lägger fokus på kompetens i stället
              för anställningsår och på en förbättrad arbetsmarknadspolitik
              kan den bidra till att ännu fler människor kommer ut i arbete.
              Vi behöver nya åtgärder och nytänk, för utmaningarna är nya. Världen
              förändras, även Sverige.
            </seg>
            <seg n="c7aaf799">
              Fru talman! Centerpartiet vill även avskaffa de differentierade
              a-kasseavgifterna, som infördes 2008, eftersom reformen inte fått
              önskad effekt på sysselsättningen och arbetslösheten. Så ödmjuka
              är vi beredda att vara. Vi vill också undvika det orättvisa i
              att arbetare med osäkra anställningar och låga löner får betala
              mer i avgift än akademiker med tryggare anställningar och delvis
              högre löner.
            </seg>
            <seg n="30362614">
              Fru talman! I en viktig del av propositionen föreslås att arbetssökandes
              eget ansvar för att få ett arbete förenklas och tydliggörs. Det
              egna ansvaret är viktigt i omställningssystemet. De förändringar
              som föreslås stimulerar och förenklar för den enskilde att ta
              sitt ansvar, till exempel genom att åtgärdsreglerna mildras och
              omformuleras så att de tydligare får karaktären av ett signalsystem
              snarare än ett bestraffningssystem, vilket andra har påpekat före
              mig.
            </seg>
            <seg n="c817a624">
              En annan viktig del av reformen är tydligare formulerade villkor,
              större förutsägbarhet och större förståelse för hur systemet fungerar.
              Allt detta skapar större trygghet för dem som är i behov av denna
              försäkring.
            </seg>
            <seg n="6c010302">
              Fru talman! Vår utmaning med arbetslösheten i Sverige är inte
              liten. Centerpartiet tror inte att det finns en enskild eller
              enkel lösning på vår utmaning. Denna reform är en bit av hela
              bilden, av den stora utmaningen. Centerpartiet tror att de föreslagna
              åtgärderna i propositionen kommer att bidra till att fler kommer
              ut i arbete.
            </seg>
          </u>
          <note type="speaker" n="ba008964">
            Anf. 131 PATRIK BJÖRCK (S) replik:
          </note>
          <u who="Q5577436" xml:id="i-8d13f977fc8694b3-5" n="7ae3addd">
            <seg n="9ef997b7">
              Fru talman! Det är spännande att höra på Centerpartiet. De börjar
              låta ungefär som Folkpartiet har låtit tidigare.
            </seg>
            <seg n="f36d85c7">
              Centerpartiet säger sig vilja ha en tydlig och stark omställningsförsäkring.
              En av frågorna får då bli: Har vi en tydlig och stark omställningsförsäkring
              i Sverige i dag? Centerpartiet har ju under åren röstat för alla
              de här galenskaperna med sänkta ersättningsnivåer, höjda och differentierade
              avgifter och försämrade regelverk, som har slagit ut hundratusentals
              människor ur försäkringen och som gör att de flesta arbetslösa
              i dag inte kommer att få ta del av försäkringen och att väldigt
              få har sin inkomst försäkrad. Det är vad Centerpartiet aktivt
              har jobbat för i den här riksdagen.
            </seg>
            <seg n="578a6963">
              Man har röstat och voterat i utskott och lagt fram förslag som
              har inneburit försämringar hela tiden. Nu säger sig Centerpartiet
              vilja ha en tydlig och stark omställningsförsäkring. Hur rimmar
              detta med Centerpartiets faktiska agerande?
            </seg>
            <seg n="e136f418">
              Sedan säger Abir Al-Sahlani att tre av fyra i Alliansen nu vill
              ha en höjning av ersättningen. Nu är det väl tyvärr inte de tre
              småpartierna som har något att säga till om, utan det är Moderaterna
              som styr. Men vi får väl se i himlen efter vad som kommer att
              ske med detta.
            </seg>
            <seg n="ff81b93c">
              Man talar nu om avskaffande av de differentierade avgifterna.
              På punkt efter punkt underkänner Abir Al-Sahlani den vägande delen
              av alliansregeringens jobbpolitik. Det var ju dessa reformer differentierade
              avgifter, sänkta ersättningar och försämrade regelverk som skulle
              avskaffa arbetslösheten. Det är ganska anmärkningsvärt.
            </seg>
            <seg n="5a445679">
              Slutligen säger Abir Al-Sahlani att det finns de i oppositionen
              som vill se försäkringen som en försörjning. Jag hör ju inte till
              dem, men jag undrar: Hur ser Abir Al-Sahlani på medborgarlön?
            </seg>
          </u>
          <note type="speaker" n="29c770d0">
            Anf. 132 ABIR AL-SAHLANI (C) replik:
          </note>
          <u who="Q4118653" xml:id="i-031de860b4f51df2-1" n="14d61249">
            <seg n="f1e942fe">
              Fru talman! Det är märkligt med Patrik Björcks inlägg att han
              hela tiden ska tala om för mig vad mitt parti kan påverka och
              inte eftersom vi är så små och det är Moderaterna som styr. Det
              kanske inte riktigt hör till i den här debatten om arbetslöshetsförsäkringen.
              Jag skulle faktiskt vilja be att få slippa sådana påpekanden i
              debatten framöver.
            </seg>
            <seg n="ff61cdbd">
              Vad gäller de förslag som Centerpartiet har drivit tidigare och
              som vi driver nu erkänner vi att vi ibland kanske gör fel saker.
              Det är inte konstigare än att våra åtgärder inte alltid slår riktigt
              som det var tänkt. En del av dem vill vi förändra. Vi envisas
              inte intill slutet att det är rätt, utan de åtgärder som inte
              har lett till att fler har kommit ut i arbete ska vi förändra
              till det bättre.
            </seg>
            <seg n="6da80728">
              Det viktigaste är att människor kommer ut i arbete inte att vi
              ska vara stolta eller inte. Vi är så pass vettiga och nära verkligheten
              att vi är beredda att driva nya förslag för att fler människor
              ska komma ut i arbete.
            </seg>
            <seg n="402eb307">
              Du frågade mig om medborgarlöner. Nej, Centerpartiet driver inte
              den frågan, och det är inget jag känner igen i partiet. Men de
              andra förslagen som jag har tagit upp är inte på något sätt emot
              alliansregeringens förslag, utan det är vår ambition att i framtiden
              arbeta för att genomföra dem. I detta samarbete har vi hittat
              en plats där vi kan förhandla och förverkliga de politiska förslag
              som vi har.
            </seg>
          </u>
          <note type="speaker" n="411c782b">
            Anf. 133 PATRIK BJÖRCK (S) replik:
          </note>
          <u who="Q5577436" xml:id="i-8d13f977fc8694b3-6" n="7ae3addd">
            <seg n="31b53b34">
              Fru talman! Jag måste tyvärr göra Abir Al-Sahlani lite besviken.
              Det är klart att jag kommer att fortsätta påpeka att Centerpartiet
              inte har någon som helst makt i regeringen och att det man säger
              inte har något som helst inflytande. Självklart kommer jag att
              fortsätta påpeka det. För övrigt är det väl ganska uppenbart för
              väljarna också.
            </seg>
            <seg n="a550a044">
              Sedan kan jag väl försöka vara lite positiv här på kvällskvisten
              och säga att det ändå är bra och hedrar Abir Al-Sahlani att hon
              erkänner att de bärande delarna av alliansregeringens politik
              är felaktiga. Det tycker jag är skönt att få fört till protokollet
              i denna kammare.
            </seg>
            <seg n="d5ac02ed">
              Det kommer inte att förändra verkligheten här i dag och nu, men
              det är ett led på vägen mot att riva ned alliansregeringen när
              även dess egna medlemmar ser att de bärande delarna av politiken
              inte håller och är felaktiga.
            </seg>
            <seg n="a3d13dae">
              Det handlar nämligen inte om vilken fråga som helst. Den fråga
              vi diskuterar i dag är den ena av de två viktigaste frågorna i
              alliansregeringens politik för sysselsättning och för att bekämpa
              arbetslösheten. Försämringen av arbetslöshetsförsäkringen, de
              differentierade avgifterna, de sänkta ersättningarna och det försämrade
              regelverket, som slog ut folk ur försäkringen, skulle tvinga folk
              att välja att arbeta i stället för att vara arbetslösa. Det var
              hela idén, och det är en misslyckad politik. Den har inte lett
              till något annat än höjd arbetslöshet.
            </seg>
          </u>
          <note type="speaker" n="b3a8be79">
            Anf. 134 ABIR AL-SAHLANI (C) replik:
          </note>
          <u who="Q4118653" xml:id="i-031de860b4f51df2-2" n="14d61249">
            <seg n="18b09a30">
              Fru talman! Fortsätt du att påpeka, Patrik Björck. Jag tycker
              att du gör bort dig när du gör så, men det kanske hör till den
              socialdemokratiska retoriken och organisationen. Jag tror inte
              att Centerpartiet skulle ha haft så mycket mer att säga till om
              ifall vi hade samarbetat med Socialdemokraterna. Där har man väl
              ungefär samma tankesätt som du har, alltså att de små partierna
              inte ska vara med och påverka.
            </seg>
            <seg n="67705f4c">
              Alliansen bygger på fyra partier som har lika mycket att säga
              till om, även om du inte tycker att det är så jätteroligt. Men
              fortsätt du att påpeka!
            </seg>
            <seg n="0e32c1e7">
              Patrik Björck talar om bärande delar och drömmer igen om att
              vi river alliansregeringen. Jag skulle vilja kalla det utveckling.
              Vi är självkritiska och vågar se när det går fel och försvarar
              inte in absurdum saker som kanske inte är rätt. Men saken är att
              den här försäkringen och reformerna är en del av en helhet som
              innehåller bland annat jobbskatteavdragen, sänkta arbetsgivaravgifter,
              ROT och RUT och så vidare.
            </seg>
            <seg n="f79cfeb4">
              Det handlar inte bara om att stärka arbetslöshetsförsäkringen.
              Det handlar också om att skapa jobb, så att folk går från arbetslöshet
              till arbete. Där har inte socialdemokratin lyckats komma fram
              med några förslag som skulle kunna öka antalet arbeten.
            </seg>
            <seg n="6b8c4350">
              Man försvarar fortfarande höga arbetsgivaravgifter. Man vill
              inte ha sänkta skatter och så vidare. Jag undrar hur det kan få
              fler människor i arbete.
            </seg>
          </u>
          <note type="speaker" n="17e910f2">
            Anf. 135 ALI ESBATI (V) replik:
          </note>
          <u who="unknown" xml:id="i-68bfd80115508c3d-36" n="566afb57">
            <seg n="0dacf3e5">
              Fru talman! Abir Al-Sahlani talade om att man hade ändrat sig
              i vissa frågor. Man tycker att man ska kunna ändra sig om det
              visar sig att man har haft fel.
            </seg>
            <seg n="71ce0598">
              Detta är vi i Vänsterpartiet positiva till, i princip. Man ska
              kunna ändra sig om man har haft fel.
            </seg>
            <seg n="094cad01">
              Det är inte det som är problemet här. Abir Al-Sahlani säger att
              man kan tänka sig att se över de differentierade avgifterna, vilket
              är bra, för att de inte har lett till varaktigt högre sysselsättning.
              Problemet är väl att inte heller någon av de andra ändringarna
              har gjort det. Det är ju samma sysselsättning vi pratar om.
            </seg>
            <seg n="d81b4d36">
              Eftersom vi inte har fått en varaktigt högre sysselsättning måste
              man i alla fall försöka argumentera för hur de andra delarna har
              bidragit till att sysselsättningen har blivit högre än den annars
              hade blivit.
            </seg>
            <seg n="1c1e99a9">
              Man har till exempel försvårat när det gäller inträdesvillkoren.
              När det gäller golvet och taket har det blivit snävare och snävare.
              De är mindre och mindre värda i kronor eftersom de har legat fast.
              Varför är de ändringarna bra för att öka sysselsättningen? Vad
              skulle det basera sig på, är min fråga, när man nu har insett
              att just differentierade avgifter inte fick den effekt som man
              önskade? Det vore bra att få höra lite mer om det från Centerpartiet.
            </seg>
          </u>
          <note type="speaker" n="96e6f4b7">
            Anf. 136 ABIR AL-SAHLANI (C) replik:
          </note>
          <u who="Q4118653" xml:id="i-031de860b4f51df2-3" n="14d61249">
            <seg n="142cea99">
              Fru talman! Jag tror att jag tappade bort exakt vad det var du,
              Ali Esbati, ville veta. Men min och Centerpartiets ingång vad
              gäller de differentierade a-kasseavgifterna är att det handlar
              om orättvisa. Det är de med otrygga anställningar, de som är visstidsanställda
              och de som har lägre löner som drabbas hårdast av de differentierade
              a-kasseavgifterna. Vi tycker att det är en rättvisefråga, helt
              enkelt.
            </seg>
            <seg n="0029e02c">
              Att man har en viss form av anställning ska inte påverka ens
              känsla av trygghet.
            </seg>
          </u>
          <note type="speaker" n="8ada86b0">
            Anf. 137 ALI ESBATI (V) replik:
          </note>
          <u who="unknown" xml:id="i-68bfd80115508c3d-37" n="566afb57">
            <seg n="16591f46">
              Fru talman! Det var ett intressant svar. Då är det intressant
              att tänka sig att insikten om att detta är orättvist har vuxit
              fram över en sexårsperiod. Det är i alla fall glädjande att man
              nu ser det som påpekades tydligt från början, nämligen att det
              är orättvist om risken för arbetslöshet inom en bransch läggs
              på dem som har det sämst. Nu inser man att det är orättvist.
            </seg>
            <seg n="6308c999">
              Men det är en annan sak som också är intressant. Abir Al-Sahlani
              nämner att de grupper som har en svag anknytning till arbetsmarknaden,
              till exempel de som jobbar visstid och deltid, drabbas av just
              differentierade avgifter. De drabbas väldigt mycket av de strikta
              inträdesvillkoren för försäkringen.
            </seg>
            <seg n="6a6e3f7e">
              Jag nämnde i mitt anförande det som står i våra motioner och
              det som är väldigt tydligt. De grupper som jobbar deltid det är
              ofta kvinnor och kommer in på korta vikariat är de som i dag inte
              kvalificerar sig för arbetslöshetsförsäkringen.
            </seg>
            <seg n="dab19947">
              Önskar Centerpartiet ändra på inträdesvillkoren för försäkringen?
              Och vill man i så fall göra det inom ramen för en fortsatt inkomstbaserad
              försäkring, eller tänker man sig en modell där man bara har en
              bottenplatta för alla?
            </seg>
          </u>
          <note type="speaker" n="09cde42d">
            Anf. 138 ABIR AL-SAHLANI (C) replik:
          </note>
          <u who="Q4118653" xml:id="i-031de860b4f51df2-4" n="14d61249">
            <seg n="a2ca4b90">
              Fru talman! Centerpartiet har drivit frågan om en allmän a-kassa
              som ska omfatta alla på arbetsmarknaden. Men självklart ska det
              finnas ett golv och kvalifikationer.
            </seg>
            <seg n="2987810a">
              Så ser den föreslagna reformen ut i dag. Jag tror att det är
              bra att pröva det här. Jag tror vidare att det är viktigt att
              man inte gör om den här försäkringen till en försörjning. Det
              ska fortfarande vara en omställningsförsäkring, och de här kraven
              ska, så att säga, motsvara det som man får ut i försäkringen.
            </seg>
            <seg n="93cb23a5">
              Det handlar inte om att man ska få ut en lön, utan man måste
              ha jobbat ett visst antal timmar eller jobbat ihop pengar för
              att få tillbaka lite pengar.
            </seg>
            <seg n="18920e60">
              Det är klart att det med allt fler som jobbar i visstidsanställningar
              och så vidare kanske kommer att krävas en annan reform så småningom.
              Men jag är villig att vänta på Socialförsäkringsutredningens resultat
              och se vad de kommer fram till och sedan kanske fatta ett beslut.
            </seg>
          </u>
          <note type="speaker" n="03b96b5e">
            Anf. 139 ANDREAS CARLSON (KD):
          </note>
          <u who="Q5602835" xml:id="i-68bfd80115508c3d-38" n="2aebd399">
            <seg n="db185634">
              Fru talman! Debatten har till ganska stor del i dag handlat om
              förslaget i regeringens proposition, bland annat om fler men mildare
              sanktioner när det gäller a-kassan.
            </seg>
            <seg n="2e4df7ce">
              I dagens system är sanktionen hård och absolut. Om en arbetssökande
              med a-kassa tackar nej till ett erbjudet jobb eller på annat sätt
              bryter mot reglerna i arbetslöshetsförsäkringen ska den arbetslöse
              straffas med helt eller delvis indragen a-kassa.
            </seg>
            <seg n="0db4eb58">
              Eftersom sanktionerna ofta anses för hårda och oproportionerliga
              för den enskilde i förhållande till handlingarna rapporterar arbetsförmedlare
              inte alltid in de här regelbrotten. För att få ett tydligare och
              mer rättssäkert system behövs det fler men mer välavvägda sanktionsmöjligheter.
            </seg>
            <seg n="3f48cc43">
              Åtgärderna måste vara utformade så att de sänder en tydlig signal
              till den arbetssökande som brutit mot någon regel utan att sanktionerna
              innebär oproportionerliga ekonomiska konsekvenser för den arbetssökande.
            </seg>
            <seg n="b69eede2">
              Forskning visar också att mildare men fler sanktionsåtgärder
              är effektiva för att stärka a-kassan som en omställningsförsäkring.
              För det är viktigt, fru talman, att arbetslöshetsförsäkringen
              är just en omställningsförsäkring mellan två arbeten och att försäkringen
              ger goda incitament att gå från arbetslöshet till arbete. Varje
              människas vilja att arbeta måste tas till vara, och utanförskapet
              måste brytas.
            </seg>
            <seg n="1363c560">
              När man hör debatten i dag jag har suttit här och lyssnat lite
              grann kan man nästan glömma bort hur landet såg ut 2006. Fanns
              det inget utanförskap? Var det inte 140 personer om dagen, exempelvis,
              som förtidspensionerades? Var det inte så att människor satt fast
              i arbetslöshetsersättningar i stället för att få hjälp att komma
              ut i arbete? Var det inte en bidragslinje som byttes ut av väljarna
              på valdagen 2006 mot en arbetslinje?
            </seg>
            <seg n="739ea284">
              Efter 65 år, tror jag, med socialdemokratiskt regeringsinnehav
              var inte Sverige himmelriket på jorden, i alla fall inte för alla.
              Därför vann Alliansen valet, och därför har vi gjort förändringar.
            </seg>
            <seg n="72edc278">
              Det innebär inte att vi inte gör förändringar igen. När vi sitter
              i regering tittar vi inte bara tillbaka och är nöjda med allt
              som har hänt, utan vi blickar framåt. Vi justerar där det behövs.
              Men vi måste komma ihåg hur det såg ut före 2006.
            </seg>
            <seg n="84b606cd">
              När det gäller de ändringar som föreslås i propositionen har
              mycket redan sagts av mina allianskamrater och även av Socialdemokraternas
              företrädare. Men en miss från en arbetssökande kan inte innebära,
              fru talman, att hela ersättningen dras undan. Enligt de nya regler
              som regeringen föreslår i propositionen skulle en arbetssökande
              vid en sådan förseelse i första hand varnas och få möjlighet att
              ändra sig och bättra sig. Om inte det hjälper går den arbetssökande
              vid den andra förseelsen miste om en ersättningsdag. Det är ett
              kännbart misstag som kan stämma till eftertanke och förhoppningsvis
              hjälpa personen i fråga att komma till rätta med vad som förväntas.
              Först vid det femte tillfället som en arbetssökande bryter mot
              reglerna riskerar han eller hon att förlora hela ersättningen.
            </seg>
            <seg n="20157e3e">
              Det här skapar ett signalsystem snarare än ett system för bestraffning.
            </seg>
            <seg n="aa63f241">
              Miljöpartiet och Vänsterpartiet anser att förslaget i propositionen
              innebär ökad kontroll och stramare villkor och vill därför avslå
              propositionen. Men de nya åtgärderna blir mjukare än vad de är
              i dag och fokuserar på att den sökande snabbt ska kunna anpassa
              sig till de krav som redan i dag ställs för att kunna få ersättning.
            </seg>
            <seg n="d0012afc">
              Fru talman! När vi talar om hur a-kassan ska utformas handlar
              det, som jag sade tidigare, om att finna en balans där fokus är
              att a-kassan är och ska vara en omställningsförsäkring. En generöst
              utformad försäkring kan öka flexibiliteten och göra människor
              trygga och mer benägna att pröva nya arbeten. Men om försäkringen
              bara är inriktad på detta minskas drivkrafterna att gå ifrån arbetslöshet
              till arbete. Vi menar att den tidigare linjen med hög ersättning
              under lång tid för många riskerade att bli en försörjning under
              lång tid snarare än ett ekonomiskt stöd under en omställningstid.
            </seg>
            <seg n="5b5476d8">
              Enligt statistik från Inspektionen för arbetslöshetsförsäkringen
              har arbetslöshetskassornas medlemsantal stigit med ca 115 000
              personer mellan september 2008 och december 2012. Det vore önskvärt
              om ännu fler förvärvsarbetande som uppfyller arbetsvillkoret var
              berättigade till en trygg omställningsförsäkring vid arbetslöshet.
            </seg>
            <seg n="8f2dbd88">
              Därför är det positivt att arbetslöshetsförsäkringen är en viktig
              del i Socialförsäkringsutredningens arbete. Den framtida arbetslöshetsförsäkringens
              inkomstrelaterade ekonomiska ersättning ska omfatta alla som förvärvsarbetar
              och uppfyller arbetsvillkoret. Många står i dag utanför a-kassan,
              och vi i Kristdemokraterna har nyligen preciserat våra förslag
              på a-kasseområdet som vi föreslår att Socialförsäkringsutredningen
              arbetar med och gärna också lägger fram som sina egna förslag
              vad det lider.
            </seg>
            <seg n="48d75889">
              För det första föreslår Kristdemokraterna en allmän och obligatorisk
              a-kassa med en enhetlig avgift. En allmän och obligatorisk a-kassa
              tror vi är en förutsättning för en flexibel och trygg arbetsmarknad
              där det är naturligt att byta arbete ett antal gånger under ett
              liv. För att människor på en sådan arbetsmarknad ska känna trygghet
              är en obligatorisk a-kassa viktig.
            </seg>
            <seg n="c465444b">
              För det andra vill Kristdemokraterna ersätta arbetsvillkoret
              i arbetslöshetsförsäkringen med ett inkomstvillkor. På det sättet
              kommer också fler att ha rätt till ersättning. Det har under debatten
              varit lite begreppsförvirring kring medborgarlön, vilket Patrik
              Björck har varit inne på, men eftersom det är inkomst som försäkras
              i arbetslöshetsförsäkringen anser vi att det också är rimligt
              att det är inkomsten som är kvalificeringsgrund för att få a-kassa.
            </seg>
            <seg n="d606ffa5">
              För de allra flesta är det dock så att ett arbetsvillkor och
              ett inkomstvillkor hänger samman. Att byta ut arbetsvillkoret
              mot ett inkomstvillkor är inte att ta bort arbetsvillkoret i a-kassan.
              Vi tror dock på det sättet att bredda så att fler har rätt till
              ersättning.
            </seg>
            <seg n="eca6257b">
              För det tredje vill vi höja och indexera taket i a-kassan. Vi
              föreslår en höjning av taket från dagens 680 kronor till 830 kronor
              per dag, och enligt de beräkningar som vi har gjort kan denna
              takhöjning göras utan att det påverkar statsfinanserna.
            </seg>
            <seg n="7b339365">
              Fru talman! Det är slutligen bra med en sammanhållen översyn
              av de allmänna försäkringarna. Det är viktigt för medborgarna
              att försäkringssystemen är förutsägbara och konsekventa. Med tanke
              på Socialförsäkringsutredningens arbete yrkar jag i dag bifall
              till utskottets förslag i betänkandet, vilket innebär bifall till
              regeringens proposition och avslag på motionerna.
            </seg>
          </u>
          <note n="d8727f2e">
            I detta anförande instämde Annica Eclund (KD).
          </note>
          <note type="speaker" n="b884bd74">
            Anf. 140 PATRIK BJÖRCK (S) replik:
          </note>
          <u who="Q5577436" xml:id="i-8d13f977fc8694b3-7" n="7ae3addd">
            <seg n="ca5c177f">
              Fru talman! Det är bra att vi kan konstatera att Andreas Carlson
              och Kristdemokraterna sällar sig till dem som konstaterar att
              alliansregeringens arbetsmarknadspolitik har havererat. Den fungerar
              inte. Den är felaktig. De differentierade avgifterna ska bort,
              ersättningarna måste höjas och så vidare. Det är positivt.
            </seg>
            <seg n="8384e83a">
              Sedan försökte Andreas Carlson i någon mening att rätta till
              begreppsförvirringen, men då tror jag att han lyckades med precis
              det motsatta. För säkerhets skull ska vi därför låta Andreas Carlson
              och Kristdemokraterna reda ut var de står i den så kallade medborgarlönsfrågan.
              Det ska bli intressant att höra.
            </seg>
            <seg n="0802fe3b">
              Hittills har jag försökt pröva allianspartierna. Det var väl
              bara Lotta Finstorp från Moderaterna som kanske ställde sig bakom
              tanken på att man skulle kunna få arbetslöshetsförsäkring utan
              att ha arbetat och det som skulle kunna likna en medborgarlön.
              Folkpartiet sade vad jag förstod nej till det. Centerpartiet sade
              också nej till det.
            </seg>
            <seg n="a3e04f2f">
              Nu vill jag bara för säkerhets skull kontrollera var Kristdemokraterna
              står i den här frågan.
            </seg>
            <seg n="0d40ac60">
              Om jag förstår Andreas Carlson rätt hävdar Kristdemokraterna
              tanken att man ska kunna räkna arbetsvillkoret som ett inkomstvillkor.
              Det kan vi ha olika uppfattningar om. Det är ändå så att Kristdemokraterna
              menar att man kvalificerar sig till försäkringen via arbete. Sedan
              kan man mäta det i tid eller i inkomst. Men man kvalificerar sig
              inte till försäkringen utan att ha arbetat. Är det korrekt uppfattat?
            </seg>
          </u>
          <note type="speaker" n="db0a368b">
            Anf. 141 ANDREAS CARLSON (KD) replik:
          </note>
          <u who="Q5602835" xml:id="i-68bfd80115508c3d-39" n="2aebd399">
            <seg n="0b91001a">
              Fru talman! Jag tackar Patrik Björck för en väldigt konkret fråga.
              Jag har två minuter på mig att ge ett väldigt konkret svar.
            </seg>
            <seg n="087b21fd">
              Patrik Björck har uppfattat mig rätt. Vi tycker att det är viktigt
              att man som grund för att kvalificera sig för arbetslöshetsförsäkringen
              ska ha arbetat. Arbetsvillkoret, om man sedan kallar det för arbetsvillkor
              eller inkomstvillkor, är viktigt.
            </seg>
          </u>
          <note type="speaker" n="8d6ab354">
            Anf. 142 PATRIK BJÖRCK (S) replik:
          </note>
          <u who="Q5577436" xml:id="i-8d13f977fc8694b3-8" n="7ae3addd">
            <seg n="aaa3a0be">
              Fru talman! Då kan jag till protokollet konstatera att Kristdemokraterna
              kräver att man ska arbeta för att få arbetslöshetsförsäkring.
              Det gör också Folkpartiet och Centerpartiet och eventuellt även
              Moderaterna. Det är tveksamt.
            </seg>
            <seg n="207f523d">
              Då har vi åtminstone rett ut det. Det har ju varit en debatt
              om detta i samhället och i medierna där man från allianspartierna
              har kommit med ett helt annat svar på den här frågan. Men det
              måste väl ändå vara det som sägs här i riksdagens kammare, fru
              talman, och det som förs till protokollet som är den officiella
              politik som allianspartierna står för.
            </seg>
            <seg n="8a8a267f">
              Jag tackar för detta.
            </seg>
          </u>
          <note type="speaker" n="93ffe116">
            Anf. 143 ANDREAS CARLSON (KD) replik:
          </note>
          <u who="Q5602835" xml:id="i-68bfd80115508c3d-40" n="2aebd399">
            <seg n="749c64e7">
              Fru talman! Jag hade också gärna hört Patrik Björck säga någonting
              om verklighetsuppfattningen från 2006, men det kanske vi får ta
              i ett annat sammanhang.
            </seg>
          </u>
          <note type="speaker" n="6c02409b">
            Anf. 144 MATTIAS KARLSSON (SD) replik:
          </note>
          <u who="Q5901848" xml:id="i-2747d4956f57cd58-2" n="ad96790c">
            <seg n="eb8ca6ae">
              Fru talman! Som jag tog upp i mitt anförande var det så att det
              innan alliansregeringen tog makten fanns ett regelverk som gjorde
              att man som arbetslös kunde begränsa sitt sökande de första 100
              dagarna till det geografiska närområdet och till det egna kompetensområdet.
            </seg>
            <seg n="e1e5f124">
              Detta tog alliansregeringen bort med Kristdemokraternas aktiva
              medverkan. Sedan har detta underkänts av den samlade oppositionen
              i riksdagen som har gett ett tillkännagivande om att denna möjlighet
              ska återinföras. Detta har regeringen än så länge inte hörsammat.
            </seg>
            <seg n="7ef02dcc">
              Jag undrade i mitt anförande hur Kristdemokraterna utifrån sin
              ideologiska grundsyn där just värnandet om familjen och det civila
              samhället utgör en kärna kan motivera stödet till den borttagna
              hundradagarsregeln. Hur stärker det familjerna och det civila
              samhället att arbetslösa redan från dag ett tvingas bort från
              sin hembygd, flyttar i väg långt från sin familj, kanske lämnar
              den förening där man är aktiv, till exempel Mullsjö innebandy,
              som jag vet ligger Andreas Carlson varmt om hjärtat, eller den
              församling där man är verksam?
            </seg>
            <seg n="5923d573">
              Hur kan det stärka och stötta familjerna och det civila samhället?
              Det vore intressant att höra.
            </seg>
          </u>
          <note type="speaker" n="7be92e31">
            Anf. 145 ANDREAS CARLSON (KD) replik:
          </note>
          <u who="Q5602835" xml:id="i-68bfd80115508c3d-41" n="2aebd399">
            <seg n="fb865d76">
              Fru talman! Nu tror jag kanske inte att det är Mullsjö innebandyklubb
              som är riktmåttet för svaret på min fråga. Det är ändå positivt
              att den klubben nämns i riksdagens kammare även en torsdagskväll
              i mars.
            </seg>
            <seg n="637750cb">
              Mitt svar på frågan är att familjen och det civila samhället
              är oerhört viktiga i den kristdemokratiska ideologin. Att familjen
              kan hänga samman är också oerhört viktigt för oss kristdemokrater.
              Det handlar om många familjer, Mattias Karlsson. Det handlar om
              familjer som bor i Mullsjö, men det är också familjer som kommer
              till Sverige. Vi vill att familjer ska kunna hålla samman. Det
              är en viktig grundläggande princip för oss kristdemokrater.
            </seg>
            <seg n="3f88df70">
              Just när det gäller hundradagarsregeln finns det ett tillkännagivande
              från riksdagen, ett tilläggsdirektiv till Socialförsäkringsutredningen,
              att jobba mer med frågan. Det finns ju redan i dag regler som
              säger att Arbetsförmedlingen ska pröva varje enskilt fall och
              att den sökande kan få begränsat sökområde av exempelvis familjeskäl.
            </seg>
            <seg n="7f015d2e">
              Samtidigt som den regeln finns är det också viktigt att understryka
              att det kanske är under de första hundra dagarna, den första tiden,
              som det är lättast att komma tillbaka till arbete när man har
              kommit in i arbetslöshet. Därför tror vi att det är viktigt med
              tidiga insatser. Det är viktigt att ge stöd och att hitta ett
              nytt jobb, men det finns ett undantag, och Arbetsförmedlingen
              ska pröva varje enskilt fall. Man kan av familjeskäl få undantag
              från den här regeln.
            </seg>
            <seg n="8612384c">
              Om man sedan inte lever upp till regeln eller om det finns problem
              med den är det ändå positivt att det finns ett tilläggsdirektiv
              till Socialförsäkringsutredningen. Socialförsäkringsutredningen
              kan belysa frågan och komma med förslag till ändringar.
            </seg>
            <seg n="391ce218">
              För oss kristdemokrater har det varit väldigt viktigt att det
              här undantaget finns, att man kan undantas från hundradagarsregeln
              av just familjeskäl.
            </seg>
          </u>
          <note type="speaker" n="eca70b0a">
            Anf. 146 MATTIAS KARLSSON (SD) replik:
          </note>
          <u who="Q5901848" xml:id="i-2747d4956f57cd58-3" n="ad96790c">
            <seg n="2892e008">
              Fru talman! Jag tackar för svaret. Jag kan dock inte säga att
              det var så värst hoppingivande. Jag tolkar helt enkelt svaret
              som att Kristdemokraterna inte tänker göra någonting särskilt
              för att verka för att återinföra den undantagsregel som gjorde
              det enklare att söka jobb i sitt närområde, som underlättade att
              hålla ihop familjer och att bevara de sociala strukturer som det
              civila samhället bygger på.
            </seg>
            <seg n="41c22d2b">
              Beskedet från Kristdemokraterna är att man får hoppas på att
              få nåden av ett undantag eller att man får vänta i ett antal år
              och sedan får man kanske, om man har tur, se ett ändrat system.
              Det är det besked som Kristdemokraterna ger. Jag tycker att det
              är beklagligt.
            </seg>
          </u>
          <note type="speaker" n="bb3fe46a">
            Anf. 147 ANDREAS CARLSON (KD) replik:
          </note>
          <u who="Q5602835" xml:id="i-68bfd80115508c3d-42" n="2aebd399">
            <seg n="a5469a40">
              Fru talman! Jag tycker att det ändå är ett viktigt undantag.
              Man kan undantas från den här regeln av familjeskäl, och jag tror
              att det var familjen som du lyfte fram. Det är Kristdemokraternas
              kanske viktigaste fokus, den viktigaste frågan. Du frågade mig
              vad beskedet är till familjer, och beskedet är att det finns ett
              undantag. Man kan undantas från hundradagarsregeln av just familjeskäl.
            </seg>
            <seg n="8f128a10">
              Däremot har vi kristdemokrater flera förslag på förändringar
              som vi tror skulle göra matchningen ännu bättre på arbetsmarknaden.
              Vi vill konkurrensutsätta Arbetsförmedlingen. Vi vill öppna upp
              för fler privata aktörer. Det kan vara ideella organisationer.
              Det kan vara företag som startar jobbförmedlingar. I närområden
              med speciella kontaktnät som man kanske kan ha i en förening som
              startar en arbetsförmedling, eller det kan vara en företagare
              som startar en arbetsförmedling, kan man också hjälpa personer
              att hitta jobb i sitt närområde så att vi får bättre stöd till
              personer som befinner sig i en situation där de är arbetslösa
              och vill ha ett jobb. Då vill man gärna ha det så fort som möjligt
              så att inte arbetslösheten biter sig fast.
            </seg>
          </u>
          <note type="speaker" n="9e0f98e7">
            Anf. 148 ALI ESBATI (V) replik:
          </note>
          <u who="unknown" xml:id="i-68bfd80115508c3d-43" n="566afb57">
            <seg n="f3687fdd">
              Fru talman! Jag tänkte faktiskt börja med att besvara en av Andreas
              Carlsons frågor. Han frågade: Var det inte så att 140 personer
              om dagen blev förtidspensionerade före 2006? På den frågan kan
              jag svara nej, det var det inte. Man kan bara komma fram till
              den siffran om man till exempel räknar med dem som hade sjukersättning
              på 25 procent just för att inte lämna arbetsmarknaden. Det är
              mycket missvisande siffror som Andreas Carlson använder.
            </seg>
            <seg n="596512f8">
              Däremot är det säkert sant att det inte blev något himmelrike
              av ett långt socialdemokratiskt regeringsinnehav. Utan att vara
              kristen kan jag väl säga att det är väldigt högt ställda krav
              på vilken regering som helst att få in det.
            </seg>
            <seg n="9edb040a">
              Det jag skulle fråga om är resonemangen om att det finns en risk
              för att om man får en långvarig försörjning sjunker sysselsättningen
              om man har en högre ersättningsgrad i arbetslöshetsförsäkringen.
              Jag skulle vilja veta vad Andreas Carlson baserar detta på, för
              jag står här och tittar på ett diagram över just detta för Sverige
              historiskt. Där går sambanden åt helt motsatt håll. Under perioden
              mellan mitten av 1960-talet och början av 1980-talet ökade vi
              ständigt ersättningsgraden i a-kassan i Sverige. Samtidigt ökade
              också sysselsättningsgraden hela tiden. När Sverige hade den högsta
              ersättningsgraden i a-kassan var de facto också sysselsättningsgraden
              som högst. Detta skedde under lång tid så det borde ju ha varit
              indikationer på motsatsen. Men det var det inte, och det skulle
              vara intressant att veta vad det är. Finns det andra siffror som
              Andreas Carlson känner till? Finns det till exempel andra länder
              där den här teorin, som man vilar sig så tungt mot, har visat
              sig vara riktig?
            </seg>
          </u>
          <note type="speaker" n="7402df74">
            Anf. 149 ANDREAS CARLSON (KD) replik:
          </note>
          <u who="Q5602835" xml:id="i-68bfd80115508c3d-44" n="2aebd399">
            <seg n="2dee8a1f">
              Fru talman! Jag får väl också hälsa Ali Esbati välkommen till
              riksdagen. Jag vet inte om det har gjorts tidigare under den här
              debatten.
            </seg>
            <seg n="b142d3d9">
              Tack för frågorna! Vi kanske ska uppehålla oss kring himmelriket
              lite grann. Det kan man också diskutera i riksdagens kammare.
              Ibland när jag lyssnar på Vänsterpartiets företrädare låter det
              nästan som om himmelriket kan framskapas i offentlig sektor. Jag
              tänkte fråga Ali Esbati innan jag svarar på hans fråga huruvida
              jobb skapas. Vi har talat om den här frågan i snart två timmar,
              tror jag, men jag har inte hört Vänsterpartiets företrädare i
              den här debatten någon gång tala om förutsättningar för företag
              att skapa arbetstillfällen.
            </seg>
            <seg n="361472b2">
              Fyra av fem jobb skapas i små företag. Det är inte så att alla
              jobb skapas i den offentliga sektorn, utan vi i Kristdemokraterna
              tycker att det är oerhört viktigt att vi ger möjligheter för företag
              att anställa en till och två till så att vi på det sättet också
              kan arbeta för att sysselsättningen ska öka ytterligare. Det har
              den också gjort. Vi hörde tidigare i debatten att sysselsättningen
              har ökat i Sverige med 213 000 arbetstillfällen.
            </seg>
            <seg n="9a9c80d3">
              Så till frågan. När man ritar upp en så lång sträcka vill jag
              på något sätt tänka mig att när tillväxten ökar vi har haft många
              år av tillväxt i det här landet kommer också nivåerna att öka
              i arbetslöshetsersättningen. Som du hörde vill Kristdemokraterna
              höja och indexera taket i a-kassan. Vi ser att vi behöver höja
              taket i a-kassan. Vi lägger fram det som ett förslag i Socialförsäkringsutredningen.
              Vi jobbar med det också i Alliansen.
            </seg>
          </u>
          <note type="speaker" n="3e954f6f">
            Anf. 150 ALI ESBATI (V) replik:
          </note>
          <u who="unknown" xml:id="i-68bfd80115508c3d-45" n="566afb57">
            <seg n="ebefd64c">
              Fru talman! Även om det är så att till exempel själasörjare i
              viss statistik räknas som offentlig personal är det inte där vi
              i alla fall främst tänkte att jobben ska komma i offentlig sektor.
              Men det är så att jobb skapas på olika sätt, både i offentlig
              sektor och i privat sektor.
            </seg>
            <seg n="5bad6548">
              I offentlig sektor måste man ta politiska beslut för att kunna
              anställa där behov finns, och det vi har sett under ett stort
              antal år är att de behoven inte har blivit tillgodosedda. Det
              är till exempel så att samlat inom vård-, omsorgs-, utbildnings-
              och skolsektorn är det ungefär lika många, kanske något färre,
              anställda i dag än före 90-talskrisen, och det samtidigt som vi
              har fått över en halv miljon fler som bor i Sverige. Där är snarare
              problemet som Andreas Carlson kanske kan reflektera över. Vad
              sker om det finns behov och man inte anställer? Kan det också
              ha någonting att göra med nivåerna på sysselsättning och arbetsmarknad?
            </seg>
            <seg n="2e69ede0">
              Jag fick inte riktigt något ordentligt svar på min fråga. Det
              var delvis ett svar. Det är klart att om man har en god ekonomisk
              utveckling kan man också se att sysselsättningen ökar. Poängen
              är just att vi har den situation vi har i dag, och den här regeringen
              satsar väldigt hårt på att sämre villkor för den som är sjuk eller
              arbetslös ska skapa incitament som leder till att de personerna
              söker fler jobb och att det i sig skapar fler jobb.
            </seg>
            <seg n="881a7ec8">
              Jag påpekar att vi inte ser detta historiskt eller i andra länder,
              och vi ser det framför allt inte i Sverige i dag. Det hade varit
              intressant att höra en sådan generell fundering över den teori
              som styr de stora dramatiska ändringarna i arbetslöshetsförsäkringen
              också från Kristdemokraternas sida.
            </seg>
          </u>
          <note type="speaker" n="9dcef915">
            Anf. 151 ANDREAS CARLSON (KD) replik:
          </note>
          <u who="Q5602835" xml:id="i-68bfd80115508c3d-46" n="2aebd399">
            <seg n="49abce73">
              Fru talman! Ali Esbati uppehöll sig tidigare i debatten kring
              att han gillar omvärlden. Det är intressant. I omvärlden ser vi
              också politiska partier, kanske till och med länder, som har spenderat
              pengar de inte har haft, vilket har försatt dem i en situation
              som kanske inte är helt önskvärd. Under Alliansens regeringsinnehav
              har Sverige gått igenom, och är tillbaka i, en kris, inte lika
              djup som den tidigare, där Alliansen tog ansvar för ekonomin.
              I dag har Sverige en mycket bättre ställning än många länder i
              vår omvärld.
            </seg>
            <seg n="bd1bcb83">
              Jag ska inte ta upp en ny tråd, fru talman, när jag inser att
              jag är sista debattör i detta replikskifte. Jag ska i stället
              hoppa över till de frågor som Ali Esbati tog upp.
            </seg>
            <seg n="fa3a08bd">
              Vi vet att jobb skapas på olika sätt. Vi vet också att det finns
              ännu större behov i vården på några års sikt. När Ali Esbati läste
              upp sina siffror här i kammaren blev jag fundersam över om Ali
              Esbati tar med den reformförändring som har ägt rum i Sverige.
              Det finns i dag fri etableringsrätt för vårdaktörer. Det går att
              arbeta inom flera olika företag. Det är inte enbart den offentliga
              sektorn som utför vård och omsorg av sjuka och äldre i Sverige.
            </seg>
            <seg n="26ddfb34">
              Jag har en generell fundering över sysselsättningsgrad kontra
              ersättningsnivå i arbetslöshetsersättningen. Det låter på Vänsterpartiets
              företrädare som att det går att höja ersättningsnivån, förlänga
              den hur länge som helst, och att det inte har någon effekt. Det
              skulle också vara intressant att höra vad Ali Esbati bygger det
              på. Då kanske vi, fru talman, kan närma oss det Patrik Björck
              har talat om tidigare i debatten, nämligen medborgarlön.
            </seg>
          </u>
          <note type="speaker" n="4ac3b85e">
            Anf. 152 MEHMET KAPLAN (MP) replik:
          </note>
          <u who="Q4822657" xml:id="i-517d353ee91b11f5-0" n="1166ef5c">
            <seg n="5c6ac0fc">
              Fru talman! Tack, Andreas Carlson, för en redogörelse på slutet
              som lite grann klargjorde vissa ställningstaganden.
            </seg>
            <seg n="8e46d075">
              Jag vill ställa en fråga till Andreas Carlson vad gäller regeringens
              förslag om uteslutning, eller frånkännande, när en enskild låtit
              bli att anmäla ändrade förhållanden.
            </seg>
            <seg n="fdab6072">
              Vi anser att det är orimligt med dubbla straffrättsliga förfaranden.
              Det är enkel materia i det utskott jag tidigare har suttit i,
              justitieutskottet, men här verkar det vara lite svårare.
            </seg>
            <seg n="7a588f93">
              I nuvarande lagstiftning, närmare bestämt 66 §, finns möjlighet
              att vid särskilda skäl frånkänna färre dagar. Denna möjlighet,
              som innebär just en möjlighet att beakta individuella omständigheter
              och skäl, ska enligt förslaget tas bort.
            </seg>
            <seg n="ee57914e">
              Jag ska ta upp några enkla fall. De vanligaste fallen då det
              är aktuellt med frånkännandet kan beskrivas närmast som slarv.
              Exempelvis är det när en sökande tar ut föräldrapenning eller
              sjukpenning enstaka dagar parallellt med att begära ersättning
              från en a-kassa. Andra vanliga fall är att man har glömt att man
              har fått ersättning för några arbetade timmar eller någon strödag
              på tillfälliga jobb. Särskilt unga människor gör detta.
            </seg>
            <seg n="77e2f3dd">
              Vi anser självklart inte att någon ska få dubbel ersättning.
              Felaktigt utbetald ersättning måste ovillkorligen betalas tillbaka.
              Men ett frånkännande om minst 45 dagar och krav på minst 80 dagars
              anställning med lön därefter för att återkvalificera sig för ersättning
              vadan detta, Andreas Carlson? Kristdemokraterna är ett mänskligt
              parti, ett parti som ska försöka se människors ofrivilliga brister
              i ett system som redan tidigare var hårt, men gör det ännu hårdare.
              Hur kan du som kristdemokrat försvara detta?
            </seg>
          </u>
          <note type="speaker" n="ce8087e4">
            Anf. 153 ANDREAS CARLSON (KD) replik:
          </note>
          <u who="Q5602835" xml:id="i-68bfd80115508c3d-47" n="2aebd399">
            <seg n="15a57285">
              Fru talman! Mehmet Kaplan tog inte upp de mildare och mer frekventa
              sanktioner som är grundförslaget i regeringens proposition. I
              Mehmet Kaplans förslag att inte stödja regeringens proposition
              kan man på grund av slarv eller ett misstag gå miste om rätten
              till ersättning från arbetslöshetsförsäkringen från dag ett. Vi
              ska komma ihåg när vi debatterar frågan i dag i riksdagens kammare
              att Kristdemokraterna vill göra en förändring som innebär att
              det blir mildare och fler sanktioner så att det blir jag vet inte
              om ordet mänsklig är bra mänskligt att fela. Om man inte lever
              upp till de krav som ställs redan i dag får man en mildare sanktion.
              Det är grundförslaget i regeringens proposition. Det är därför
              jag som kristdemokrat stöder propositionen i kammaren i kväll.
            </seg>
          </u>
          <note type="speaker" n="6177e91a">
            Anf. 154 MEHMET KAPLAN (MP) replik:
          </note>
          <note n="1a723bbb">
            Fru talman! Tack, Andreas Carlson!
          </note>
          <u who="Q4822657" xml:id="i-551bc4e8a3d43330-2" n="1166ef5c">
            <seg n="cf951572">
              Jag vill påminna om att jag för drygt en timme sedan i mitt anförande
              tog upp den lilla detalj som vi tycker är bra, nämligen att det
              införs mjukare steg i 43 §, det vill säga varning och avstängning
              från rätt till ersättning genom att fler åtgärdsgrunder införs
              och att det ges en möjlighet att varna före en eventuell avstängning.
              Bra! Men det är en liten detalj i helheten. Helheten är problematisk.
            </seg>
            <seg n="6f7fc19f">
              Min andra fråga handlar om varför det är så bråttom. Först och
              främst är det märkligt att det blir dubbel straffbarhet. Samma
              felaktiga beteende kan också rendera dom enligt bidragsbrottslagen
              som infördes 2007, som i sig inte behöver vara något problem.
              Det finns redan sanktionsmöjligheter att ta till när det inträffar.
            </seg>
            <seg n="a879a51d">
              Varför så bråttom? Den parlamentariska Socialförsäkringsutredningen
              fick förlängd utredningstid till och med den 31 januari 2015.
              Plötsligt lade man på och sköt upp till efter valet. Inte vare
              sig allianspartierna eller vi i oppositionen lyckades hitta något
              som vi kunde ena oss bakom. Plötsligt ska det drivas igenom och
              hamna på regeringens bord i stället för att låta riksdagen sköta
              frågan.
            </seg>
            <seg n="d4fda8b0">
              Det här är ett lapptäcke. Det blir inte bättre av att man försöker
              laga lite till snarare tvärtom. Det är olyckligt.
            </seg>
          </u>
          <note type="speaker" n="195562f5">
            Anf. 155 ANDREAS CARLSON (KD) replik:
          </note>
          <u who="Q5602835" xml:id="i-68bfd80115508c3d-48" n="2aebd399">
            <seg n="ecd7d75a">
              Fru talman! Jag tycker inte, som Mehmet Kaplan, att detta är
              en liten del i helheten. Den bärande delen i förslagen i regeringens
              proposition är att du som arbetssökande vid ett regelbrott eller
              ett misstag kan riskera att förlora hela din rätt till ersättning.
              Vi inför i dag en trappa med mildare och fler sanktioner. Det
              är inte en del i helheten, utan det är en viktig bärande del i
              regeringens proposition.
            </seg>
            <seg n="0f587f12">
              Varför så bråttom? Varför tar vi med detta nu och inte i Socialförsäkringsutredningen?
              Det som står i regeringens proposition finns inte med i direktiven
              till Socialförsäkringsutredningen. Då skulle vi ha behövt lägga
              fram ett tilläggsdirektiv och lägga ut ett nytt uppdrag på en
              socialförsäkringsutredning som redan i dag jobbar med betydelsefulla
              frågor. Vi ser att risken finns att man från dag ett vid ett misstag,
              ett fel, kan riskera att förlora hela sin arbetslöshetsersättning.
            </seg>
            <seg n="02158946">
              Det är därför jag tycker att vi inte ska skjuta på beslutet.
              Vi har möjlighet att göra en förändring, men det är inte en liten
              del i helheten. Det här är en viktig del, det vill säga att man
              inte vid ett fel ska förlora hela sin arbetslöshetsersättning.
              Man ska då få en varning och bli varse det fel man har gjort.
              Sedan ska man få ett par steg till på sig att ändra sig och förbättra
              sig, så att man inte riskerar att förlora hela sin arbetslöshetsersättning.
            </seg>
          </u>
          <note n="9b11f3fd">
            Överläggningen var härmed avslutad.
          </note>
          <note n="cc4938c3">
            11 § Grundskolan
          </note>
          <note n="ede6356b">
            Föredrogs
          </note>
          <note type="speaker" n="86aab32b">
            Anf. 156 IBRAHIM BAYLAN (S):
          </note>
          <u who="Q3055916" xml:id="i-88d6a6c548c9085c-0" n="81425f2c">
            <seg n="a6d892fb">
              Fru talman! Det här betänkandet handlar om den svenska grundskolan
              en fråga som i dessa dagar upptar väldigt mycket av debatt och
              funderande. Det finns få saker som vi har gemensamt i vårt samhälle
              som är så viktiga som just vår gemensamma grundskola. Det handlar
              inte bara om att grundskolan är en viktig del av vår välfärd utan
              också om att grundskolan är en viktig del av vår utvecklings-
              och tillväxtstrategi.
            </seg>
            <seg n="17c933ba">
              För den enskilde handlar det om att få en bra start i livet,
              att få en grundläggande utbildning som gör att man sedan har många
              möjligheter både att växa som individ och människa och att bidra
              till det gemensamma samhället och göra en insats. Det handlar
              också om möjligheten att ta del av vårt demokratiska samhälle,
              att vara en fullvärdig medborgare. Vi vet ju att kunskap och kompetens
              blir allt viktigare i vårt informationssamhälle, och just bildningens
              roll blir alltmer central.
            </seg>
            <seg n="063f29b7">
              Därför är grundskolan väldigt viktig, både för den enskilda individens
              möjligheter i samhället och i livet och för vårt lands utveckling
              i förlängningen.
            </seg>
            <seg n="59f8978f">
              Mot bakgrund av det, fru talman, är det oroväckande att resultaten
              sjunker, att vi sex år i rad har fått se allt färre som når behörighet
              att kunna göra val till de nationella programmen i gymnasiet.
            </seg>
            <seg n="97bc44fa">
              Det är också oroväckande att vi ser att likvärdigheten ett centralt
              värde traditionellt sett i Sverige blir allt sämre. Det blir allt
              lättare att kunna förutse hur det ska gå för en elev i grundskolan
              bara genom att titta på vilken utbildningsnivå som föräldrarna
              har. Det är nästan tio gånger vanligare att ett barn från ett
              hem där man inte har särskilt mycket studievana, kanske har bara
              grundskola, inte når behörighet för gymnasieskolans nationella
              program än att ett barn vars mamma eller pappa har högskoleutbildning
              inte gör det. Det är tio gånger vanligare.
            </seg>
            <seg n="410df11b">
              På samma sätt är det oroväckande att vi ser en försämring när
              det gäller basfärdigheterna i den svenska grundskolan. Nyligen
              fick vi en rapport som visar att läsförmågan en på många sätt
              essentiell förmåga i vårt moderna samhälle försämras alltmer.
              Det gäller dem som kanske från början har tuffa förutsättningar,
              men undersökningen visar att också de tidigare starka läsarna
              blir allt färre.
            </seg>
            <seg n="6efc207f">
              Detta sammantaget gör att Socialdemokraterna känner en stor oro
              över utvecklingen i den svenska grundskolan. Vi tror att det är
              viktigt att vi nu gör kraftfulla insatser och investeringar för
              att vända på utvecklingen, fru talman. Det handlar naturligtvis
              inte bara om kvaliteten i skolan, men mycket kan göras där.
            </seg>
            <seg n="b5e266de">
              Det absolut viktigaste, tror vi, är att investera i lärarna,
              att se till att lärarna får de verktyg och de möjligheter som
              de behöver för att kunna göra ett gott arbete. Det handlar om
              allt ifrån fortbildningsmöjligheter och karriärutvecklingsmöjligheter
              till utvecklingsstöd i den svenska grundskolan. Jag tror att vi
              måste vara beredda att förbättra villkoren för lärarna. Ska läraryrket
              också i framtiden locka begåvade unga tjejer och killar måste
              villkoren naturligtvis förbättras.
            </seg>
            <seg n="ee663a47">
              Jag har under detta riksmöte lagt fram ett antal förslag som
              tyvärr har blivit nedröstade av den nuvarande majoriteten.
            </seg>
            <seg n="b9877ef9">
              Därutöver tror jag att vi behöver göra tidiga insatser för eleverna.
              Socialdemokraterna har under det senaste året föreslagit att vi
              ska minska klasstorlekarna de första åren. Forskning visar att
              den typen av investeringar, som innebär att lärarna får betydligt
              lättare att möta varje elev, betalar sig både genom att man förhindrar
              en del problem och brister på ett tidigt stadium och genom att
              det samhällsekonomiskt har visat sig lönsamt eftersom det gör
              att eleverna har lättare att klara av både grund- och gymnasieskolan.
            </seg>
            <seg n="4cb3fa0f">
              Vi menar att en riktad satsning de första åren är oerhört central
              att göra. Det har vi också föreslagit under det senaste året.
              Även detta har tyvärr den borgerliga majoriteten avslagit.
            </seg>
            <seg n="d0511462">
              På samma sätt ser vi att en del av problemen med den allt sämre
              likvärdigheten hänger samman med att eleverna i dag i allt större
              omfattning behöver ansvara för den egna undervisningen. Skolverket
              har mycket riktigt påpekat att de senaste 1520 årens utveckling
              där elever förväntas ta allt större ansvar för det egna lärandet,
              det vill säga att undervisningen privatiserats i någon mån, har
              lett till att likvärdigheten har försämrats.
            </seg>
            <seg n="216a5b5c">
              Därför har vi socialdemokrater föreslagit att en av de viktigaste
              insatser vi kan göra, förutom mindre klasser och att investera
              i lärarna, är att se till att läxhjälp finns tillgänglig för alla
              elever i alla skolor där man behöver det. Mot detta ställs naturligtvis
              det regeringsförslag som nyligen röstats igenom i riksdagen som
              handlar om att läxhjälp ska kunna köpas av den som har råd både
              i grund- och i gymnasieskolan, det vill säga någon form av privatundervisningsinslag.
              Vi menar att detta är så viktigt och så centralt att det bör vara
              tillgängligt för alla elever, och därför kommer vi att fortsätta
              att lägga fram den typen av förslag.
            </seg>
            <seg n="eb472a74">
              På samma sätt tror vi att elever som inte har nått upp till målen
              i årskurs 6 bör erbjudas sommarskola, för att på några veckor
              koncentrerat kunna ta igen en del av de brister som de har.
            </seg>
            <seg n="ec06b837">
              Fru talman! En av de bra saker som den borgerliga regeringen
              har gjort är att under de senaste fem sex åren ha byggt på det
              nationella uppföljningssystem som tidigare fanns. Man har stärkt
              Skolinspektionen. Man har infört en del nationella prov som handlar
              om att på ett tidigt stadium försöka följa upp vad som händer
              i den svenska grundskolan. Vi tycker att det är bra.
            </seg>
            <seg n="037848c6">
              Men det räcker inte. Det är alltför ensidigt, med fokus på kontroll.
              Vi måste parallellt med detta se till att bygga upp utvecklingsstödet.
              Därför föreslår vi socialdemokrater att det ska inrättas ett nationellt
              institut för lärande där man både samlar och sprider forskning
              men där man också har ett utvecklingscentrum som hjälper till
              att stötta de skolor och de kommuner som har behov av det. Det
              räcker inte med att bara kontrollera och påpeka de fel som görs
              ute i skolorna. Vi måste också gemensamt hjälpas åt att hitta
              vägar framåt, sprida goda exempel, sprida bra forskning.
            </seg>
            <seg n="21f0fa48">
              Fru talman! Den svenska grundskolan har traditionellt sett hållit
              mycket hög kvalitet och mycket hög klass. Den har i jämförelse
              med många andra länders grundskolor varit likvärdig och hållit
              hög klass när det gäller jämlikhet. I dag ser vi att utvecklingen
              går åt fel håll. Det finns många skolor som är alldeles utmärkta,
              med alldeles utmärkta resultat, men sammantaget går utvecklingen
              åt fel håll. Det är därför vi behöver en ny politik som förändrar
              detta. Den politik som i dag förs, som framför allt utgår från
              tyckande och inte från forskning, har lett oss på fel väg. Att
              i det läget bara blunda för detta och skylla på tidigare regeringar,
              som den nuvarande regeringen gör, kommer inte att räcka för att
              vända utvecklingen.
            </seg>
            <seg n="fa823b67">
              Det är mot den bakgrunden jag under de senaste åren har lagt
              fram många förslag på en ny inriktning för den svenska grundskolan,
              och vi kommer att fortsätta att göra detta. En del av det är naturligtvis
              de yrkanden som vi har i kammaren i dag.
            </seg>
            <seg n="5c00fc12">
              Jag ska avsluta med att säga att vi naturligtvis står bakom alla
              dessa yrkanden, men för tids vinnande nöjer jag mig med att yrka
              bifall till reservation 1 i betänkandet.
            </seg>
          </u>
          <note type="speaker" n="94cf3682">
            Anf. 157 JABAR AMIN (MP):
          </note>
          <u who="Q5548875" xml:id="i-b42e9c10b8d17b88-0" n="cdd5b8d4">
            <seg n="7e860fe2">
              Fru talman! Grundskolan är till för att bidra till grundskolebarnens
              utveckling och förse dem med kunskaper och färdigheter. Grundskolan
              är till för att varje elev ska kunna läsa, skriva och räkna. Grundskolan
              är också till för att ge eleven möjlighet till skapande samt bidra
              till bildning och till att utveckla förmågan att delta i det demokratiska
              samtalet.
            </seg>
            <seg n="d10c5bb6">
              Estetisk och skapande verksamhet är liksom motion och rörelse
              viktiga för att människan ska utvecklas. Därför ska det finnas
              tid och plats för estetisk verksamhet och eget skapande i skolan.
              Att få möjlighet att öva sin förmåga till skapande är viktigt
              för att kunna leva och arbeta kreativt, antingen för sitt eget
              välbefinnande, för att kunna utöva entreprenörskap eller för annat
              viktigt i livet.
            </seg>
            <seg n="1fe8cffe">
              Grundskolans elever måste få möjlighet att utveckla sitt kritiska
              tänkande och sin analytiska förmåga. En modern skola ska rusta
              eleverna för ett modernt samhälle. När information och fakta är
              enkelt tillgängliga på internet blir förmågan till källkritik,
              kritisk granskning, analytisk förmåga och självständigt tänkande
              viktigare än någonsin.
            </seg>
            <seg n="e5b55d55">
              Fru talman! För att skolan ska kunna leverera allt detta behöver
              skolan allt fler vuxna med engagemang och kunnande. Vi behöver
              få de kunnigaste och duktigaste att bli lärare och rektorer. Lärarna
              behöver stöd. De ska ha möjlighet att ägna sig mer åt undervisningen
              än åt administrativa göromål, och de behöver få den kompetensutveckling
              de har rätt till.
            </seg>
            <seg n="82207e80">
              Men de behöver också få den lön de förtjänar. Dagens lärarkår
              är dåligt betald. Det måste ändras. Under lång tid har vi i Miljöpartiet
              pekat på behovet av högre löner för våra lärare, förskollärare
              och fritidspedagoger. Nu tvingas den borgerliga regeringen delvis
              att kovända i frågan och erkänna att lärarna behöver högre löner
              och att regeringen bör skapa förutsättningar för detta. Det är
              bra.
            </seg>
            <seg n="1be489aa">
              Fru talman! Den svenska skolan är superbra på många sätt. Våra
              grundskoleelever ligger mycket bra till när det gäller problemlösning.
              I värdegrundsfrågor klarar vi oss bra internationellt. Det handlar
              bland annat om allas lika värde och demokratisk åskådning. Den
              svenska skolan är bra på skoldemokrati och elevinflytande där
              elever har möjlighet till dialog med lärarna. Vår skola är bra
              på att se helheten och ta till vara inte bara matte och naturkunskap
              utan även annat som estetiska ämnen, idrott med mera. Den svenska
              skolan är bra på att erbjuda elever som har svårt att ta sig till
              skolan skolskjuts. Vi har en skola som erbjuder lunch och gratis
              läromedel. Så har det varit i många år, även innan Alliansen tog
              över regeringsmakten.
            </seg>
            <seg n="00b21ffd">
              Men samtidigt lider skolan av brister. Vi har bland annat halkat
              efter i matematik och läsning.
            </seg>
            <seg n="5460527d">
              Sommaren 2006, innan den borgerliga regeringen tog över regeringsmakten
              i Sverige, gjorde allianspartierna och särskilt Folkpartiet och
              Jan Björklund stort väsen av sig. De skulle minska utslagningen
              i den svenska skolan. De skulle se till att fler klarade skolan.
              De skulle se till att andelen som lämnade grundskolan utan fullständiga
              betyg minskade. De skulle öka likvärdigheten i skolan med mera.
              Listan över det de skulle göra är mycket lång.
            </seg>
            <seg n="aace6923">
              Nu, efter sex och ett halvt år av alliansstyre, har verkligheten
              hunnit i kapp både Folkpartiet och de övriga allianspartierna.
              Andelen obehöriga från grundskolan till gymnasiet har ökat i stället
              för att minska. Det är en lägre andel som klarar skolan i dag
              än 2006 då Folkpartiet tog över Utbildningsdepartementet.
            </seg>
            <seg n="9a81325a">
              Den senaste rapporten från den internationella organisationen
              PISA visar att den svenska skolan i dag är mindre likvärdig än
              vad den var för sex år sedan. Även Skolverket visar på detta.
              I stället för att man har utjämnat skillnaderna har skillnaderna
              mellan elever från rika och fattiga hem ökat. I stället för att
              erkänna sina misslyckanden gör Folkpartiet och Jan Björklund alltid
              och överallt allt för att skylla dem på tidigare regeringar.
            </seg>
            <seg n="b3de6db9">
              Fru talman! I dagens betänkande behandlas flera av våra motioner.
              En av våra motioner handlar om vikten av moderna läromedel. Med
              framväxten av moderna och digitala läromedel ökar förutsättningarna
              för interaktivitet, och det ger större utrymme för individualisering
              i undervisningen. Men skolornas inköp av läromedel har dess värre
              minskat med 20 procent sedan 2002. Det innebär att skolorna ibland
              använder sig av gamla läromedel som inte är anpassade efter gällande
              läroplan eller moderna arbetssätt. Förutsättningarna för en meningsfull
              undervisning som knyter an till elevernas verklighet minskar därmed.
            </seg>
            <seg n="793c847f">
              Vi menar att regeringen bör vidta åtgärder för att aktuella och
              moderna läromedel ska komma varje elev till del.
            </seg>
            <seg n="f9e6e844">
              En annan motion som vi har lämnat in handlar om estetiska ämnen
              i skolan. Vi menar att regeringens skolpolitik driver skolsystemet
              mot två ytterligheter där eleverna får välja mellan helt teoretiska
              utbildningar med minimala inslag av skapande och kreativitet och
              en annan nästan helt praktisk utbildning med minimala inslag av
              teoretiska ämnen, dock fortfarande med minimala estetiska inslag.
              Det är inte någon önskvärd utveckling, inte minst med tanke på
              de estetiska ämnenas betydelse när det gäller att bidra till livslångt
              lärande.
            </seg>
            <seg n="677bca70">
              Vi menar att de estetiska ämnena ska behandlas likvärdigt med
              traditionella kunskapsämnen i skolväsendet.
            </seg>
            <seg n="82b0cf8a">
              Ytterligare en motion som vi behandlar i detta betänkande handlar
              om modersmålsundervisningen. Alla barn som går i förskolan till
              och med gymnasieskolan i Sverige har rätt till modersmålsundervisning.
              Denna rätt är dock behäftad med vissa krav. Bland annat krävs
              att eleven har grundläggande kunskaper i modersmålet. Uppgifter
              som har framkommit hos konstitutionsutskottet visar att allt fler
              minoritetsbarn inte fått chansen att tillägna sig minoritetsspråket
              på grund av tidigare assimilationspolitik.
            </seg>
            <seg n="8fb5334b">
              Detta har hämmat en förstärkning och utveckling av minoritetsspråken
              hos många barn. Samma problematik noteras även hos andra elever
              än de från de nationella minoriteterna.
            </seg>
            <seg n="69b4df5b">
              Just därför anser vi att regeringen bör vidta åtgärder så att
              modersmålsundervisningen, särskilt för barn med minoritetsspråkstillhörighet,
              kan stärkas i Sverige.
            </seg>
            <seg n="3622e4bf">
              Fru talman! Avslutningsvis vill jag meddela att jag självfallet
              står bakom alla våra reservationer, men för tids vinnande yrkar
              jag bifall till reservationerna 2 och 11.
            </seg>
          </u>
          <note type="speaker" n="3f60f750">
            Anf. 158 BJÖRN SÖDER (SD):
          </note>
          <u who="Q4919772" xml:id="i-8bfa67d5f0d53a7e-0" n="6e156378">
            <seg n="7d2e25a4">
              Fru talman! Jag tänkte i mitt anförande hålla mig till de två
              reservationer som vi har i betänkandet.
            </seg>
            <seg n="10c6d25e">
              Vi sverigedemokrater anser inte att den obligatoriska modersmålsundervisningen
              främjar assimilationen i vårt samhälle för elever med utländsk
              bakgrund. Snarare kan det i enskilda fall hindra assimilationen
              och identifieringen med det svenska samhället. Det elever med
              utländsk bakgrund behöver är att så snabbt som möjligt tillägna
              sig det svenska språket, detta för att den fortsatta skolgången
              ska fungera i olika ämnen.
            </seg>
            <seg n="fa53354e">
              Naturligtvis finns det inget som hindrar att enskilda familjer
              på eget initiativ bedriver undervisning i modersmålet. Detta kan
              säkert anordnas för en överkomlig peng med hjälp av modern informationsteknik.
              Men vi menar att kommunerna inte ska tvingas erbjuda denna undervisning
              till elever, detta beroende på flera här angivna skäl.
            </seg>
            <seg n="e2c51d41">
              Fru talman! Vi har många elever bosatta i det som regeringen
              kallar utanförskapsområden där det svenska språket är satt på
              undantag såväl på raster i skolan som på fritiden och i hemmet.
              Att där satsa på modersmålsundervisning i stället för det svenska
              språket ter sig inte särskilt genomtänkt. Lärare i skolan vittnar
              också om att hemlandets språk huvudsakligen lärs in inom familjen,
              trots modersmålsundervisningen. I ljuset av detta blir modersmålsundervisningen
              ännu mer tveksam.
            </seg>
            <seg n="685d2f5b">
              När det gäller förbättrad inlärning av det svenska språket genom
              modersmålsundervisning är effekterna inte alls så entydiga som
              ofta framförs i debatten. Resultaten hänvisar många gånger till
              gamla undersökningar, och olika rapporter hänvisar även till samma
              undersökning på ett sådant sätt att man kan tro att fler undersökningar
              än vad som är fallet ligger till grund och visar på positiva resultat.
            </seg>
            <seg n="817696ba">
              En undersökning från Danmark, som kommunernas forskningsenhet
              AKF låtit göra, visar att modersmålsundervisningen inte har någon
              som helst statistiskt säkerställd effekt. Det var anledningen
              till att modersmålsundervisningen lades ned i Danmark. Vi sverigedemokrater
              välkomnar dock att man i framtiden gör oberoende vetenskapliga
              undersökningar inom detta område.
            </seg>
            <seg n="f33d9de0">
              Fru talman! Kostnaden för hemspråk beräknades 2010 till 8 000
              kronor per år och elev. Dessa pengar vill vi satsa på åtgärder
              som är effektivare än modersmålsundervisning för elevernas assimilation
              och inlärning av det svenska språket. Vi har i vår budget presenterat
              hur vi satsar dessa pengar. Att fortsätta lägga allmänna resurser
              på modersmålsundervisningen anser vi är slöseri med pengarna,
              och det gynnar inte elever med utländsk bakgrund. Vi vill betona
              att det inte rör sig om någon besparing utan en omfördelning av
              resurser till mer effektiva områden.
            </seg>
            <seg n="930950aa">
              Fru talman! Vår andra reservation i betänkandet rör ett annat
              område, nämligen sex och samlevnad. Vi vill att tonvikten i ämnet
              sex och samlevnad mer läggs på samlevnad och inte, som det tenderar
              att göra i dag, på just sex. Självklart behövs en allsidig undervisning
              i ämnet där alla aspekter av ett förhållande behandlas. En orsak
              till att tonvikten hamnat fel menar vi är att ämnet sex och samlevnad
              påverkas av tillfälliga trender i samhället och av olika lobbyorganisationer.
              En lobbyorganisation som vi menar fått alldeles för stort utrymme
              i sex och samlevnadsundervisningen är RFSU. Detta har medfört
              att undervisningen blivit alltför ytlig och mekanisk och att för
              lite tonvikt lagts på känslor och samlevnad.
            </seg>
            <seg n="9b2b35ad">
              Vi sverigedemokrater vill självklart inte gå tillbaka till den
              tid när tidig sexdebut fördömdes och stigmatiserades, men dagens
              undervisning präglad av RFSU, där vi nästan kan tala om krav på
              tidig sexdebut och att det skulle vara positivt, är inte heller
              bra. Vi ser en utveckling där ungdomar känner krav på tidig sexdebut
              och där ungdomarna kan må dåligt av dessa krav. Dessutom har vi
              sett en ökning av könssjukdomar och oönskade graviditeter i spåren
              av den senaste tidens utveckling.
            </seg>
            <seg n="04243979">
              Fru talman! Vi sverigedemokrater vill att lärarutbildningen innehåller
              utbildning i ämnet sex och samlevnad som håller god kvalitet och
              är allsidig. Lärarkåren ska inte vara beroende av enskilda organisationer
              för att undervisa i ämnet. Vi vill att all undervisning i sex
              och samlevnad utförs av kompetent personal som har en allsidig
              och seriös utbildning i ämnet. Vi vill ha en undervisning som
              även handlar om relationer och samlevnad, där parterna lär sig
              att visa respekt och människovärde för varandra.
            </seg>
            <seg n="52269383">
              Med detta, fru talman, vill jag yrka bifall till Sverigedemokraternas
              reservationer 10 och 12.
            </seg>
          </u>
          <note type="speaker" n="f4fcafda">
            Anf. 159 ROSSANA DINAMARCA (V):
          </note>
          <u who="Q4944866" xml:id="i-7e7573c5418f8ee8-0" n="fa71825c">
            <seg n="7f4a748d">
              Fru talman! Även om Janne Josefsson ville ifrågasätta barnfattigdomen,
              att den över huvud taget skulle finnas, kvarstår faktum att det
              finns barn som lever i fattigdom. Det yttrar sig på väldigt olika
              sätt. Rädda Barnen har just nu en kampanj som jag inte tror att
              man kunnat missa. Den heter Fattigskolan. Där får vi lektioner
              om på vilket sätt fattigdomen drabbar barn. Där finns pojken som
              pantar burkar för att kunna följa med på utflykten. Där finns
              flickan som inte går på kompisarnas kalas för hon kan inte bjuda
              igen till ett eget kalas. Där finns också pojken som inte vill
              ha julklappar eftersom han vet att hans pappa inte har råd. Berättelserna
              är många, och jag har som både lärare och förälder stött på dessa
              barn och deras berättelser.
            </seg>
            <seg n="47d69d82">
              Skolan kan såklart inte ensam utrota fattigdomen, men skolan
              kan göra mycket för att inte ytterligare utsätta barn som redan
              är utsatta. Därför anser vi att det är helt orimligt att det fortfarande
              är tillåtet att ta ut avgifter i skolan, och att regeringen bidragit
              till detta. Skolan måste vara till för alla.
            </seg>
            <seg n="c5f701e4">
              I tisdags, fru talman, deltog utbildningsministern i en interpellationsdebatt
              i kammaren och talade om fritidshemmen. Bland annat tyckte han
              att grupper om 30 barn var alldeles för stora. Det är bra att
              han säger det, men man undrar lite grann var han befunnit sig
              de senaste åren. I dag ligger snittet på ungefär 40 barn per grupp
              och knappt två pedagoger. I verkligheten ser det betydligt värre
              ut på många håll.
            </seg>
            <seg n="47a1d128">
              Det är välkommet att insikten sakta börja sjunka in, men vad
              tänker regeringen göra? Vad tänker regeringen göra åt den dramatiska
              utvecklingen? Regeringen har på flera punkter visat på okunskap
              när det gäller fritis. Man har förkortat fritidspedagogernas utbildning.
              Man får som fritidspedagog inte ansvara för den verksamhet som
              man har utbildning för. Nu kommer det idéer från alla möjliga
              håll fritidshemmen ska vara något slags läxläsningsstugor.
            </seg>
            <seg n="4d8c1887">
              Fritidshemmen har ett eget nationellt uppdrag. De ska vara ett
              komplement till skolan, inte en förlängning av den. Här anser
              vi att det finns mängder att göra. Jag har redan lyft upp några
              saker. All utbildning till lärare ska vara på avancerad nivå,
              oavsett om det handlar om fritidshem, förskola eller grundskola.
              Man måste ta tag i de stora gruppstorlekarna. Här har det gått
              alldeles för långt. Vi är till och med beredda att lagstifta om
              gruppstorlekarna. Nu finns det inte ens en rekommendation om lämpliga
              gruppstorlekar.
            </seg>
            <seg n="6d2f20df">
              Ett tredje område som jag tänkte ta upp gäller modersmålsundervisningen
              och studiehandledning på modersmål. Utbildningsministern har tidigare
              talat om att man ska utöka skolplikten för elever som kommit sent
              till Sverige. Det vill jag inte säga emot, men jag tycker att
              det är ett problem att man inte inser vikten av studiehandledning
              på modersmål. 40 procent av de elever som har utländsk bakgrund
              nådde inte målen i årskurs 9 åren 20102011.
            </seg>
            <seg n="748501d4">
              Den främsta anledningen till det är att eleverna har varit kort
              tid i Sverige. Det är helt oacceptabelt att man inte har kunnat
              tillgodogöra sig kunskaperna bara för att man varit kort tid i
              Sverige. De här eleverna hade haft betydligt större möjligheter
              att nå målen om de hade fått studiehandledning, det vill säga
              ämnesundervisning på sitt modersmål, samt modersmålsundervisning.
            </seg>
            <seg n="61fa2eec">
              Jag kan inte låta bli att bemöta det som Björn Söder säger. Han
              försöker få det till att det är något slags myt att modersmålet
              skulle ha någon betydelse för den svenska språkutvecklingen. Jag
              ska läsa direkt ur Språkvård nr 4 2002, där Inger Lindberg vid
              Göteborgs universitet skrivit om myter om tvåspråkighet. Den första
              myt hon knäcker är att forskarna skulle vara oeniga: En sådan
              myt är den påstådda oenigheten bland forskarna i frågor som gäller
              barns tvåspråkighet. Ett belysande exempel är modersmålets betydelse
              för flerspråkiga barns språk och kunskapsutveckling. I medierna
              framställer man ofta forskarna som oeniga och menar att det inte
              finns några entydiga svar i den ena eller andra riktningen. Men
              på denna punkt råder i dag stor enighet i forskarvärlden. I omfattande,
              långsiktiga och vetenskapligt väl genomförda studier har man jämfört
              undervisningsprogram som i olika grad inbegripit undervisning
              i och på modersmålet. Jämförelserna visar att satsningar på modersmålet
              har en positiv och avgörande betydelse för tvåspråkiga elevers
              andraspråksutveckling och allmänna skolframgång.
            </seg>
          </u>
          <note type="speaker" n="a549fe36">
            Anf. 160 BJÖRN SÖDER (SD) replik:
          </note>
          <u who="Q4919772" xml:id="i-8bfa67d5f0d53a7e-1" n="6e156378">
            <seg n="f1bd86fc">
              Fru talman! Rossana Dinamarca hävdar att modersmålsundervisning
              är viktigt för att elever ska kunna tillgodogöra sig olika kunskapsmål
              och så vidare. Hon hävdar att myten är en myt. Jag skulle vilja
              höra vad Rossana Dinamarcas påstående om att modersmålsundervisningen
              är positiv på det sätt som hon vill göra gällande grundar sig
              på.
            </seg>
            <seg n="8377e668">
              Tyvärr får jag upplysa Rossana Dinamarca om att många av de undersökningar
              som har gjorts grundar sig på en och samma undersökning, som gjordes
              för flera år sedan av Wayne Thomas och Virginia Collier vid George
              Mason University i Virginia. Deras undersökning ligger som grund
              till alla påståenden om att modersmålsundervisningen är avgörande
              för om elever ska kunna tillgodogöra sig kunskapsmålen. Den undersökningen
              är fullständigt utdömd. Andra forskare menar att man egentligen
              i stället skulle kunna tillfråga astrologer för att få fram resultat.
              Så undermålig är den. Det finns en forskare som bland annat säger
              att det inte finns någon vetenskaplig grund till deras diagram
              och forskningsresultat.
            </seg>
            <seg n="c6c3011b">
              De som hävdar motsatsen, att det är en myt, är däremot väldigt
              många till antalet. Därmed finns belägg för att forskarkåren är
              oenig. Gisela Håkansson, som är professor i allmän språkvetenskap
              vid universitetet i Lund, säger: Det där är en myt. Det finns
              ingen studie som har visat att det skulle finnas något kausalt
              samband med modersmålet. Tvärtom ligger det sociala faktorer bakom,
              vilket de undersökningar som Rossana Dinamarca lutar sig mot inte
              tar hänsyn till.
            </seg>
          </u>
          <note type="speaker" n="4ed50a89">
            Anf. 161 ROSSANA DINAMARCA (V) replik:
          </note>
          <u who="Q4944866" xml:id="i-7e7573c5418f8ee8-1" n="fa71825c">
            <seg n="1fd06070">
              Fru talman! Jag undrar vad Björn Söder grundar sin uppfattning
              på. Han bara viftar bort all den forskning som finns. När man
              påbörjar alfabetisering med människor som kommer till Sverige
              är det givet att man måste börja på det modersmål som personen
              har. Annars blir det väldigt svårt att lära sig någonting annat.
              Man börjar på det språk som man har sin grund i. Du kan stå där
              och skaka på huvudet, men faktum kvarstår.
            </seg>
            <seg n="c232b84d">
              Jag tror att jag litar lite mer på det som jag alldeles nyss
              läste upp om den sammanfattande forskningen, som visar att den
              oenighet som Sverigedemokraterna försöker måla upp inte finns.
              Det skulle vara som att lita på astrologer. Det där är inte särskilt
              seriöst, Björn Söder. All forskning visar väldigt tydligt att
              tvåspråkigheten inte är negativ för utvecklingen av ett nytt språk.
              Det är grunden.
            </seg>
            <seg n="98c79a0d">
              Det är på samma sätt när vi lär oss engelska i skolan. Då är
              det oerhört viktigt att vi har svenskan som grund först. Sedan
              börjar man lära sig engelska. När man redan har lärt sig ett andra
              språk är det betydligt lättare att lära sig ett tredje och ett
              fjärde språk. Men man måste ha en grund. För elever som kommer
              hit till Sverige och har ett annat förstaspråk är det oerhört
              viktigt att de har en trygghet i det språket innan de kan lära
              sig ett annat språk.
            </seg>
          </u>
          <note type="speaker" n="e12408d7">
            Anf. 162 BJÖRN SÖDER (SD) replik:
          </note>
          <u who="Q4919772" xml:id="i-8bfa67d5f0d53a7e-2" n="6e156378">
            <seg n="f89351e2">
              Fru talman! Har man en mångkulturalistisk utgångspunkt vill man
              givetvis hela tiden se till att människor som kommer till Sverige
              bibehåller sina egna sedvänjor, traditioner och så vidare och
              skapar det splittrade samhälle vi har. Givetvis är det en grund
              att man lär sig svenska språket om man ska bli en del av det svenska
              samhället.
            </seg>
            <seg n="79719366">
              Det finns inget orsakssammanhang som säger att modersmålet skulle
              ge ett bättre språk. Andraspråket blir inte bättre om modersmålet
              är bra. Det finns inget sådant orsakssamband. Det är fastslaget.
            </seg>
            <seg n="5afdac6d">
              Jag vill komma tillbaka till den undersökning som den forskning
              som Rossana Dinamarca lutar sig mot härstammar från. Jag hittade
              inte papperet under min förra replik, men en professor i statsvetenskap
              som kommenterar undersökningen, Christine Rossell, säger: Diagrammen
              är påhittade, deras fallstudier har inga kontrollgrupper och det
              är inte samma barn som följs under en längre tid.
            </seg>
            <seg n="d3b02328">
              Däremot finns det en ganska omfattande studie gjord i Danmark
              som jag refererade till i mitt huvudanförande. 255 elever i nian
              som har fått hemspråksundervisning jämförs med 200 som inte har
              fått någon. Där kom man fram till att det inte har någon som helst
              betydelse för att uppnå kunskapsmålen. Däremot har de sociala
              och socioekonomiska faktorerna mycket stor betydelse.
            </seg>
            <seg n="33a2a842">
              Det här är en stor och klar myt, som på något sätt har blivit
              en allmän och vedertagen sanning, framför allt bland sjuklöverpartierna
              här i riksdagen. Sedan har den anammats av Skolverket i deras
              skrivelser och så vidare. Det är en myt.
            </seg>
          </u>
          <note type="speaker" n="1df12f37">
            Anf. 163 ROSSANA DINAMARCA (V) replik:
          </note>
          <u who="Q4944866" xml:id="i-7e7573c5418f8ee8-2" n="fa71825c">
            <seg n="79969273">
              Fru talman! Här verkar språkvetaren Björn Söder ha talat. Men
              han svarar inte på det jag sade om hur vi bygger upp utbildningen
              i skolan. Vi har undervisning i svenska. Sedan börjar man med
              engelska, och sedan med ett tredje språk. Varför ser det ut så,
              Björn Söder, tror du?
            </seg>
          </u>
          <note type="speaker" n="4da73b4a">
            Anf. 164 CAMILLA WALTERSSON GRÖNVALL (M):
          </note>
          <u who="Q4990177" xml:id="i-136820b97722b49d-0" n="46340ed2">
            <seg n="cfbf1d03">
              Fru talman! Jag har aldrig varit skolminister. Men jag är lärare
              och har under en kort period också varit rektor. Jag har under
              ganska många år haft en viss insyn i den svenska skolan, ända
              in i klassrummet. Jag vet, herr talman, att det tar tid att förändra
              i skolan. Det är ingen floskel eller kliché, utan det är så. Det
              är den ena saken.
            </seg>
            <seg n="7955450b">
              Den andra saken är att förändringen till det sämre, när det bland
              annat handlar om den försämrade måluppfyllelsen och våra barns
              och elevers resultat, inte började för sex år sedan. Den började
              under en period då det var socialdemokrater som hade skolministerposten.
            </seg>
            <seg n="8a776edb">
              Det här är tråkigt att behöva säga, för jag finns här i dag för
              att jag vill diskutera det viktigaste ämne som finns, nämligen
              skolan och utbildningen för våra barn. Jag måste säga att jag
              beklagar att före detta skolminister Ibrahim Baylan inte längre
              finns i kammaren för att kunna föra en diskussion och en debatt
              om grundskolan. Han valde att lämna diskussionen och debatten
              efter sitt anförande.
            </seg>
            <seg n="1f2bee74">
              Herr talman! Alliansregeringen har inte bara haft kraften att
              arbeta fram, föreslå och genomdriva alla de reformer som vi inte
              minst såg under 2011. Det är också så att Nya moderaterna sprudlar
              av vidare reformiver och har fullt med idéer om hur vi fortsätter
              att utveckla svensk skola. Detta har vi bland annat presenterat
              i en rapport som vi kallar En modern skola för alla . Vi har identifierat
              en rad problem inom skolan. Likvärdigheten är ett av dem. Vi presenterar
              också en rad lösningar för att komma till rätta med problemen
              och forma en modern skola.
            </seg>
            <seg n="05a25058">
              Herr talman! Skolan har alltid varit en fråga som många människor
              har synpunkter på. Det ska också vara så eftersom skolan är så
              avgörande för vilka möjligheter vi har efter avslutad skolgång
              att forma och utveckla våra liv.
            </seg>
            <seg n="1df9e802">
              Det handlar naturligtvis om att skaffa sig kunskaper så att man
              är väl rustad att kunna gå ut i arbetslivet och möta det och bli
              anställningsbar därför att man har kunskaper och förmågor som
              efterfrågas i arbetslivet. Det handlar också om att ha lärt sig
              koder för socialt samspel där samarbete och samverkan är viktiga
              delar.
            </seg>
            <seg n="03cdb466">
              I skolan grundläggs helt enkelt förutsättningarna att forma sitt
              liv efter skolan. Vi har alla gått i skolan. Oavsett om vi minns
              vår skoltid med värme eller fasa eller det kanske inte känns så
              mycket alls har vi ofta uppfattningar om hur en bra skola ska
              vara och hur det ska gå till i ett klassrum.
            </seg>
            <seg n="277c7aeb">
              Detta är i grunden bra. Det visar på ett starkt engagemang och
              ett starkt intresse. Samtidigt är det viktigt att pedagogerna
              och våra viktiga skolledare får vara experterna och att det ges
              utrymme och förtroende för att de ska kunna fortsätta att utveckla
              skolan och undervisningsmetoderna.
            </seg>
            <seg n="1082454c">
              För oss moderater och för alliansregeringen har inriktningen
              med att stärka kunskapsuppdraget varit primärt och fortsätter
              att vara det. Vi kommer inte att vila i vårt arbete förrän alla
              barn möts utifrån sina egna förutsättningar och får den hjälp
              och det stöd som behövs för att kunna utvecklas så långt som möjligt
              enligt utbildningens mål.
            </seg>
            <seg n="95d8add1">
              Den nya läroplanen för bland annat grundskolan, Lgr 11, började
              tillämpas förra läsåret, 2011/12. Detta innebar en genomgripande
              förändring av kursplanernas struktur med bland annat en målnivå
              och ett centralt kunskapsinnehåll samt kunskapskrav för godtagbara
              kunskaper och för de olika betygsstegen. Betygen fokuserar klart
              på kunskap och ges i fler steg.
            </seg>
            <seg n="7f038f94">
              Efter att i ganska många år varit lärare har jag känt frustration
              både hos mig själv och hos eleverna när det med det gamla betygssystemet
              inte fanns möjlighet att kunna urskilja kunskapsskillnader. En
              elev som med nöd och näppe kunde kravla sig över till Godkänd
              å ena sidan och en elev som inte riktigt uppfyllde det där sista
              kriteriet för Väl godkänd å andra sidan hamnade på samma betyg.
              De fick ett G för Godkänd. Det spelade ingen roll hur många plus
              en lärare hävdade fanns bakom det där G:et. I betyget var det
              fortfarande ett G, plusen syntes inte, och det gav samma 10 poäng.
            </seg>
            <seg n="d91135bb">
              Det är klart att ett sådant betygssystem inte var rättvist och
              inte gav legitimitet åt systemet. Detta är ersatt och åtgärdat
              liksom en rad andra saker som inte höll måttet i svensk skola
              och framför allt i svensk utbildningspolitik.
            </seg>
            <seg n="61411ffb">
              När jag är ute i skolor och pratar med pedagogerna är de allra
              flesta mycket nöjda med den nya läroplanen. Den har en tydlighet
              som tidigare saknats, och den fokuserar på eleverna och deras
              kunskap.
            </seg>
            <seg n="38be3ce1">
              De har däremot upplevt en belastande börda när det gäller deras
              administrativa uppgifter. Regeringen identifierade bristen på
              tydlighet gentemot elever och vårdnadshavare som ett mycket klart
              problem. Detta, tillsammans med en ambition att tydligt visa på
              elevens utveckling framåt, gav en hög ambitionsnivå att skriftligt
              redovisa och dokumentera. Runt omkring i landet arbetades olika
              dokument fram för dessa ändamål, och hjulet uppfanns i någon bemärkelse
              på mer eller mindre varenda skola.
            </seg>
            <seg n="e1513f19">
              Regeringen har nu lyssnat på lärarna. Inom kort läggs en proposition
              fram som minskar den administrativa bördan. Regeringen anser att
              det är nog då betyg och en tydlig återkoppling genom utvecklingssamtalen
              ges. Från årskurs 6, då betyg nu ges, tas den övriga skriftliga
              dokumentationen bort, och i de lägre årskurserna halveras den
              genom att den ges en gång per läsår i stället för som nu varje
              termin. Detta föreslås redan träda i kraft till det kommande läsåret,
              det vill säga 2013/14.
            </seg>
            <seg n="e52ad707">
              Vi har också stärkt stödet för de elever som av olika anledningar
              har svårt att nå målen. Till dessa elever ska särskilt stöd ges,
              och det är rektors ansvar att tillse att detta sker. Det är elevernas
              rättighet att få detta stöd och skolans skyldighet att se till
              att de får det.
            </seg>
            <seg n="142c209f">
              Min uppfattning är också att ett av de absolut bästa redskapen
              för att höja alla elevers resultat och att ge dem det stöd de
              behöver är den lärarutbildning vi ger våra lärare. Därför är den
              nya lärarutbildningen och de fortbildningssatsningar som alliansregeringen
              gjort och gör, bland annat genom Lärarlyftet, oerhört viktiga
              insatser.
            </seg>
            <seg n="be2447fe">
              Vi vet, inte minst från en alltmer omfattande forskning, att
              den insats som sker med en bra lärare i klassrummet och det klassrummet
              kan vara många olika fysiska miljöer är helt avgörande för hur
              eleven ska lyckas och vilka förutsättningar han eller hon ska
              få.
            </seg>
            <seg n="3d647b70">
              Därför är alliansregeringen i sitt fokus och i sitt arbete i
              skolfrågan fortsatt lika engagerad och fartfylld. Inte minst de
              handlingar utbildningsutskottet hade på bordet vid dagens sammanträde
              vittnar om vilka intensiva månader utskottet har framför sig med
              alla förslag och arbetsområden som ska jobbas igenom.
            </seg>
            <seg n="ad4e02aa">
              Herr talman! Vår opposition försöker ganska ofta göra gällande
              att det inte händer så mycket i svensk utbildningspolitik. Ingenting
              kunde vara mer fel. Oerhört många saker händer eller är på väg
              att sjösättas. Låt mig bara ge några exempel på detta.
            </seg>
            <seg n="88a5ae18">
              Matematiklyftet är ett sådant exempel, där syftet är att höja
              kvaliteten i matematikundervisningen. Denna satsning pågår till
              2016. Propositionen om ökad undervisningstid i matematik är ytterligare
              ett steg i den riktningen. Denna proposition ska debatteras i
              kammaren i slutet av april.
            </seg>
            <seg n="8f5ba197">
              Betyg från årskurs 6 gavs för första gången i julas. Tidigare
              betyg bidrar till att öka den kontinuerliga och systematiska uppföljningen
              av elevernas kunskapsutveckling och ger skolan en möjlighet att
              tidigt fånga upp elever som är i behov av särskilt stöd.
            </seg>
            <seg n="da948e05">
              Vi har också en rad olika utvärderingar och utredningar. Det
              är bland annat en utvärdering av de senaste årens skolreformer
              som IFAU, Institutet för arbetsmarknads- och utbildningspolitisk
              utvärdering, har fått i uppdrag och som ska redovisas i december
              2014.
            </seg>
            <seg n="2edd81de">
              Vi har en utredning om förbättrade resultat i grundskolan där
              regeringen har tillsatt en särskild utredare som ska bedöma när
              de åtgärder som har vidtagits från 2007 och framåt i avsikt att
              höja kunskapsnivån och öka måluppfyllelsen i grundskolan kan förväntas
              få avsedd effekt.
            </seg>
            <seg n="16f92efd">
              Vi har också i ett digert utbud av utredningar en utvärdering
              som ska utvärdera eventuella kausala effekter av kommunaliseringen.
            </seg>
            <seg n="953645db">
              Jag vill också nämna de reformer som avser lärares möjlighet
              till fler karriärmöjligheter och som är ett led i regeringens
              strävan att öka läraryrkets attraktivitet. Det ger en möjlighet
              att bli förstelärare med en löneökning på 5 000 kronor per månad
              och lektor med en löneökning på 10 000 kronor per månad. Det är
              en satsning som också innebär ett ökat fokus på forskning inom
              skolområdet.
            </seg>
            <seg n="6a295edc">
              Allt det omfattande arbete regeringen gjort när det gäller utbildning
              och barns och ungdomars lärande har varit för att komma till rätta
              med de sjunkande skolresultaten i de olika internationella mätningar
              där vi känner igen namn som PISA, Pirls och Timss.
            </seg>
            <seg n="40654565">
              En nation som tidigare stolt kunde konstatera topplaceringar
              oavsett vad som mättes när det gällde de svenska elevernas prestationer
              har sedan ett tjugotal år tillbaka, inte de senaste sex åren,
              kunnat se att dessa resultat har sjunkit. Först det senaste året
              har vi kunnat skönja vissa ljuspunkter, till exempel fjärdeklassares
              förbättrade kunskaper i naturvetenskap. Men fortfarande visar
              undersökningarna alltför nedslående resultat.
            </seg>
            <seg n="2703f5cb">
              Herr talman! Det viktigaste är dock inte mätningarna. De visar
              någonting viktigt, men det är ändå elevernas framtid det handlar
              om. Det jag kanske framför allt saknar nu är berättelser om vilket
              underbart yrke det är att vara lärare. Jag har haft förmånen att
              under ett antal år arbeta som lärare. Jag har också haft förmånen
              att under en kort period arbeta som skolledare, men jag kände
              att det var med eleverna jag trivdes allra bäst.
            </seg>
            <seg n="044cba56">
              Att få vara en del i att möta och lyfta varje individ, att utmana,
              stötta, ofta skratta och ibland kanske också gråta tillsammans
              med sina elever som lärare i svensk skola är något av det viktigaste
              som man kan arbeta med. Jag känner en genuin stolthet över att
              vara lärare och över mina kolleger. Det är ett av de viktigaste
              yrken som finns, och det är också ett av de mest stimulerande
              och roliga arbeten som finns. Jag önskar att fler kunde berätta
              om detta och att det var den bild som spreds. Jag tror att det
              skulle vara avgörande för att fler unga människor, och äldre också
              för den delen, skulle söka till lärarutbildningen.
            </seg>
            <seg n="54d23faa">
              Engagerade och duktiga lärare som brinner för sitt jobb och för
              sina elever och som i sin tur känner uppskattning, stöttning och
              höga förväntningar är en av de viktigaste komponenterna i en positiv
              utveckling av svensk skola. Låt oss alla arbeta för denna utveckling.
              Våra elever behöver det.
            </seg>
          </u>
          <note n="0657c9e4">
            Med detta, herr talman, yrkar jag bifall till utskottets förslag
            i betänkandet och avslag på motionerna.
          </note>
          <note type="speaker" n="da552b47">
            Anf. 165 ROSSANA DINAMARCA (V) replik:
          </note>
          <u who="Q4944866" xml:id="i-7e7573c5418f8ee8-3" n="fa71825c">
            <seg n="e16a573c">
              Herr talman! Jag blev upplyst om att jag hade missat att yrka,
              så jag börjar med att yrka bifall till vår reservation nr 15.
            </seg>
            <seg n="f8af831d">
              Camilla Waltersson Grönvall går lite i opposition mot sig själv
              i sitt anförande. Det är tydligen fortfarande sossarnas fel att
              skolresultaten fortsatt sjunker. Man ska inte neka till att skolresultaten
              sjönk också innan ni tog över. Det såg inte bra ut då; det kan
              jag medge. Men ni har inte lyckats vända utvecklingen. Vi hör
              alla era ord om att det skulle bli bättre, men det har inte hänt
              någonting. Ni har inte lyckats vända utvecklingen. Ni har inte
              lyckats vända trenden. Tvärtom är trenden att det blir sämre.
              Vi får ökade klyftor. De förstärks ännu mer. Segregationen ökar.
            </seg>
            <seg n="90bd0149">
              Skolverket har talat om den bristande likvärdigheten i många
              år även innan den borgerliga regeringen tog över för snart sju
              år sedan men kanske med ännu större tydlighet om vad som är orsakerna.
              Men det är ingenting som ni har vågat ta tag i. Det blir en kamp
              om vem som kan lova betyg tidigast i stället för att tala om det
              som är de verkliga orsakerna som har pekats ut, nämligen det fria
              skolvalet, den decentralisering i och med kommunaliseringen som
              vi har sett av skolan och de fristående skolornas etablering.
              Det är tre stora reformer som har haft stor inverkan på det som
              har hänt med skolan och skolresultaten.
            </seg>
            <seg n="11616644">
              När ska ni våga börja tala om det som är väsentligt?
            </seg>
          </u>
          <note type="speaker" n="ecff1ddd">
            Anf. 166 CAMILLA WALTERSSON GRÖNVALL (M) replik:
          </note>
          <u who="Q4990177" xml:id="i-136820b97722b49d-1" n="46340ed2">
            <seg n="6c1a08db">
              Herr talman! Det är glädjande och näst intill rörande hur överens
              jag och Rossana Dinamarca är när det gäller det bekymmersamma
              med resultaten i den svenska skolan. Det ligger nära till hands
              att bolla tillbaka och fråga varför alla dessa goda idéer och
              dessa fantastiska insikter har kommit först på senare år när det
              är så många år det är ändå ett faktum då det har varit en rödgrön
              majoritet som har suttit på möjligheterna att förändra och vända
              den skuta som man ibland talar om redan när förändringen skedde.
            </seg>
            <seg n="2b9064b7">
              Det kan väl ändå inte ha gått någon förbi att så fort alliansregeringen
              tillträdde 2006 satte man full fart med utredningar och remissomgångar.
              Det är bara att vända sig till våra olika remissinstanser. SKL
              kan säkert ge en del information om hur arbetsbördan har sett
              ut när det gäller denna bit. Det är väl ganska självklart när
              man tar över ett departement och hamnar i regeringsställning att
              man först måste utreda ordentligt för att veta att man kommer
              med förslag som får en bra effekt och som görs på rätt sätt.
            </seg>
            <seg n="1b031956">
              Detta tog alliansregeringen ansvar för och gjorde. Man hade en
              ganska bred remissrunda för att se till att alla de människor,
              institutioner och organisationer fackliga och andra som har kunskap
              och insikter om hur svensk grundskola fungerar fick vara med och
              säga sitt. När detta väl var gjort lanserades de olika reformerna.
              2011 var det största reformåret någonsin i svensk historia.
            </seg>
            <seg n="9b969814">
              Vad har Rossana själv att komma med tillbaka? Och framför allt:
              Hur ser ett gemensamt alternativ ut? Det känns ganska spretigt
              när man lyssnar till er.
            </seg>
          </u>
          <note type="speaker" n="60b10f65">
            Anf. 167 ROSSANA DINAMARCA (V) replik:
          </note>
          <u who="Q4944866" xml:id="i-7e7573c5418f8ee8-4" n="fa71825c">
            <seg n="f6d611d4">
              Herr talman! Nu gör Camilla Waltersson Grönvall det igen. Hon
              går i opposition när hon sitter och representerar det regeringsbärande
              partiet det stora partiet i er allians, Camilla Waltersson Grönvall.
              Det duger inte sju år senare. Ni har inte lyckats vända utvecklingen.
              Man ser ingen tendens att utvecklingen vänder. Det måste kännas
              som ett enormt misslyckande att den politik som ni har drivit
              i sju år inte har inneburit någon nämnvärd skillnad till det bättre
              utan tvärtom till det sämre.
            </seg>
            <seg n="3922bbe5">
              Jag frågar dig igen: Varför vågar ni inte tala om det som är
              orsakerna till den ökande segregationen och den bristande likvärdigheten
              i skolan? Varför vågar ni inte ta tag i de tre stora skolreformer
              som Skolverket så tydligt numera pekar ut som orsakerna till problemen?
              Varför ägnar ni er i stället åt någon intern tävling om vem som
              ska föreslå betyg tidigast? Det är en sak som är helt oväsentlig
              och som inte spelar någon som helst roll för att öka kunskaperna
              i svensk skola.
            </seg>
          </u>
          <note type="speaker" n="82ccccbd">
            Anf. 168 CAMILLA WALTERSSON GRÖNVALL (M) replik:
          </note>
          <u who="Q4990177" xml:id="i-136820b97722b49d-2" n="46340ed2">
            <seg n="1c839284">
              Herr talman! Det är ganska förbluffande. Jag känner mig tvingad
              att rapa upp en del av de saker som vi har gjort eftersom det
              tydligen har gått Rossana Dinamarca fullständigt spårlöst förbi
              vad som gjordes 2011. Jag kan bara nämna ett fåtal exempel.
            </seg>
            <seg n="f3bd9af2">
              Vi har reformerat en skollag som var ett lapptäcke. Det infördes
              2011. Vi har infört en ny lärarutbildning i stället för den utbildning
              som i mångt och mycket saknade evidensbaserad forskning för vad
              man sedan skickade ut i klassrummet. Det var lärare som i hög
              grad examinerades utan att ha en gedigen utbildning i hur man
              undervisar. Det är ganska anmärkningsvärt, och jag tror att det
              är en större del av förklaringen än vad Rossana kanske skulle
              vilja tillstå till att det ser ut som det gör med de svenska kunskapsresultaten.
            </seg>
            <seg n="d1bb9bfe">
              Vi införde nya och mer rättvisa betyg, och vi lade tidigare betyg
              redan i sexan. Vi har gjort förskolan till en egen skolform eftersom
              vi vet hur viktigt det är att börja i rätt tid, med en reviderad
              läroplan, ett förtydligat pedagogiskt uppdrag och så vidare. Vi
              införde en ny gymnasieskola som bättre passar kraven för ett modernt
              samhälle och åtskilligt mycket mer.
            </seg>
            <seg n="329771ff">
              Varför gjordes då detta? Därför att det var så under en tid då
              Socialdemokraterna med kompisar i en rödgrön röra lät lärarna
              examineras utan vetenskaplig grund. Lärarna undervisade ibland
              utan att ha en utbildning i undervisning, och flumpedagogik fick
              överhanden. Synen på kunskap värderades inte, utan fick en minskad
              betydelse. Detta är en mycket viktig del i det hela.
            </seg>
            <seg n="fd0b8e7c">
              Sedan vet jag inte om du har märkt att det sprudlar i alla allianspartier
              när det gäller att komma med förslag. Vi är inte färdiga. Det
              kommer att komma en rad förslag. Till skillnad från den rödgröna
              oppositionen är vi fulla av tillförsikt när det gäller att vi
              precis som vanligt kommer att hitta olika lösningar tillsammans
              att föreslå.
            </seg>
          </u>
          <note type="speaker" n="2d1a3fea">
            Anf. 169 JABAR AMIN (MP) replik:
          </note>
          <u who="Q5548875" xml:id="i-b42e9c10b8d17b88-1" n="cdd5b8d4">
            <seg n="ca052892">
              Herr talman! Camilla Waltersson Grönvall började sitt anförande
              med att beklaga att oppositionen nämner regeringens misslyckanden.
              Det är klart att skolan hade problem 2006. Ingen har förnekat
              detta. Men ni gjorde stort väsen av er på gator och torg. Ni skulle
              vända utvecklingen i skolan. Nu skulle våra barn klara skolan.
              Nu skulle de som är obehöriga bli färre, och nu skulle det bli
              frid och fröjd i skolan.
            </seg>
            <seg n="9439f994">
              Nu har det gått sex och ett halvt år. Andelen obehöriga från
              grundskolan till gymnasiet blir större. De som klarar skolan blir
              färre. Likvärdigheten i skolan blir mindre. Segregationen blir
              större. Och allt detta skulle alliansregeringen fixa!
            </seg>
            <seg n="847eca40">
              Det är ingen som har påstått att det har varit ert fel, men ni
              skulle rätta till detta. Nu har det blivit sämre. Utvecklingen
              går åt fel håll. Då är min fråga till Camilla Waltersson Grönvall:
              Tänker ni ta ansvar för era misslyckanden, eller tänker ni fortsätta
              att skylla på andra?
            </seg>
          </u>
          <note type="speaker" n="2cd0bcc1">
            Anf. 170 CAMILLA WALTERSSON GRÖNVALL (M) replik:
          </note>
          <u who="Q4990177" xml:id="i-136820b97722b49d-3" n="46340ed2">
            <seg n="49057060">
              Herr talman! Jag tycker att vi inte gör något annat än tar ansvar
              för tidigare misslyckanden. Samma fråga upprepas, och risken är
              att jag får upprepa mig en gång till.
            </seg>
            <seg n="03d1f1d6">
              Vi har för några veckor sedan inlett 2013, och det var 2011 som
              alla reformerna rullade i gång. Jag är inte en människa med stort
              tålamod. Jag är frustrerad och vill oerhört gärna att det ska
              hända saker och ting snabbare, och det delar jag säkert med Jabar
              Amin och många andra av oss här i salen.
            </seg>
            <seg n="a19ee1b4">
              Jag kan inte nog understryka att jag hoppas få se, och förväntar
              mig, att de reformer vi har genomfört ganska snart börjar ge resultat.
              Det är jag också övertygad om att de kommer att göra. Men det
              tar mer än ett år att få genomslag. Jag tror att svenska medborgare
              har en förståelse för att det tar tid att förändra en institution
              som den svenska skolan.
            </seg>
            <seg n="6effad98">
              Jag har haft förmånen att få vara i Kanada, där man vände skolresultaten
              ganska snabbt. Man var i en situation som liknade vår. Man låg
              i topp i de olika mätningarna, det gick utför och man tog tag
              i det. En del av de saker som jag ser som de viktigaste delarna
              i detta var att man införde ett coachsystem där man tillät riktigt
              duktiga lärare och pedagoger att få vara förebilder och att ta
              ett stort ansvar, inte bara för enskilda klasser utan för hela
              skolor. Det var en av de viktigaste delarna. Det tror jag är en
              av de lösningar vi ska använda för att se till att vi skyndar
              på utvecklingen även i svensk skola.
            </seg>
          </u>
          <note type="speaker" n="8aba5c83">
            Anf. 171 JABAR AMIN (MP) replik:
          </note>
          <u who="Q5548875" xml:id="i-b42e9c10b8d17b88-2" n="cdd5b8d4">
            <seg n="fdf71595">
              Herr talman! Det är häpnadsväckande att höra Camilla Waltersson
              Grönvall säga: Vi tar ansvar för tidigare misslyckanden. Men varför
              ska ni ta ansvar för tidigare misslyckanden? Ni ska ta ansvar
              för era egna, nuvarande misslyckanden! Det är det ni ska göra.
            </seg>
            <seg n="f682e4af">
              McKinsey &amp; Company har gjort en stor undersökning. I 70-talet
              länder har de jämfört olika utbildningssystem. De visar att om
              det finns bra politiker och en vilja går det att vända ett system
              från ett lägre stadium till ett högre stadium, från ett sämre
              skolsystem till ett bättre på ungefär fem år.
            </seg>
            <seg n="670904a3">
              Nu har ni haft makten i snart sju år. Utvecklingen går åt fel
              håll. Ni säger att det behövs mer än ett år. Ni har haft makten
              i snart sju år, och min fråga är nu: Hur många år till behöver
              ni på er ett, två, fem, tio eller femton för att sluta skylla
              på andra och ta ansvar för egna misslyckanden? Av skolministern
              att döma behöver ni ha på er till 2025 för att ta ansvar. Här
              är alltså min fråga till Camilla Waltersson Grönvall: Hur många
              år till tänker ni skylla på andra regeringar?
            </seg>
          </u>
          <note type="speaker" n="a28d1638">
            Anf. 172 CAMILLA WALTERSSON GRÖNVALL (M) replik:
          </note>
          <u who="Q4990177" xml:id="i-136820b97722b49d-4" n="46340ed2">
            <seg n="04854384">
              Herr talman! Jag lovar dig, Jabar Amin, att om vi möts 2025 här
              i talarstolen eller någon annanstans kommer du att vara tvungen
              att backa ganska rejält från den kritik som du levererar just
              nu. Vi kommer att ha en helt annan utveckling för svensk skola.
              Det är jag helt övertygad om.
            </seg>
            <seg n="45387356">
              Det gör mig så glad att du lyfter upp exempelvis McKinsey &amp; Company.
              Vi kunde kanske också diskutera Michael Fulham eller John Hattie.
              De personerna och den forskning och evidens som finns bakom detta
              och som är allmänt erkänd och världsberömd har aldrig använts
              och implementerats av en rödgrön regering. Det är det fundament
              som alliansregeringen bildar mycket av sina slutsatser på och
              som ligger till grund för mycket av de reformer som vi genomför.
              Detta har vi inte sett från de rödgröna.
            </seg>
            <seg n="9500a2d7">
              Min fråga är: Hur ska det över huvud taget kunna finnas ett alternativ
              med oppositionens olika förslag som spretar så kolossalt? Det
              gläder mig återigen att du hänvisar till detta, men det är vi
              som har utgått från dessa forskningsrapporter. Jag har inte sett
              mycket av förslag från er sida när det gäller detta.
            </seg>
          </u>
          <note type="speaker" n="74ed91cf">
            Anf. 173 ROGER HADDAD (FP):
          </note>
          <u who="Q5781437" xml:id="i-0263afd1fe17fd68-0" n="3a01a507" next="i-f6f29599d0b265dc-0">
            <seg n="2f603a15">
              Herr talman! Först vill jag beklaga att skolministeraspiranten
              lämnade kammaren efter tio minuter.
            </seg>
            <seg n="31021b98">
              Den skolpolitiska debatten har under den senaste tiden fokuserat
              på allt från läxhjälp till huruvida gymnasiet ska ge högskolebehörighet
              eller inte. Men vi har många utmaningar i grundskolan, inte minst
              resultaten och elevernas villkor och rätt till en bra utbildning
              oberoende av var man bor det är åtminstone ambitionen i den nya
              skollagen. Men vi är alla medvetna om att det inte är så.
            </seg>
            <seg n="eb2fe8e3">
              Vår analys i Folkpartiet är att detta delvis beror på att vi
              har en kommunaliserad skola där de lokala politikerna ytterst
              är de som anger tonen för vilka kvalitetsinsatser och prioriteringar
              man gör lokalt.
            </seg>
            <seg n="50186708">
              Vi är bekymrade över att svensk skola inte är likvärdig. Skillnaderna
              är stora inom och mellan kommunerna. Skolverkets statistik över
              slutbetyg i årskurs 9 i samtliga ämnen visar på skillnader på
              skolnivå i allt från 100 procent Godkänd i alla ämnen till en
              skola där bara 26 procent av eleverna hade Godkänd i alla ämnen.
              Det är det stora problemet i svensk grundskola.
            </seg>
            <seg n="c5a274bd">
              För kollegan Jabar Amin vill jag citera en mening ur utbildningsutskottets
              betänkande nr 1, som vi behandlade i november december: Andelen
              elever som vårterminen 2011 uppnådde målen och fått minst betyget
              Godkänt i alla ämnen uppgick till 77,3 procent, vilket var den
              högsta andelen på tio år. Men detta spelar ingen roll. Vi har
              fortfarande stora utmaningar i svensk skola.
            </seg>
            <seg n="51b5a689">
              Skolverkets rapport 2012 om likvärdighet slår fast att skolsegregationen
              utifrån andelen elever med högutbildade föräldrar bara har ökat
              marginellt under 00-talet. Däremot har den avseende elevandelen
              med utländsk bakgrund under samma period ökat något mer. Skolverket
              drar följande intressanta slutsats den är alltså från i somras:
              Skolorna verkar däremot bli mer och mer segregerade efter egenskaper
              som inte visar sig i den vanliga statistiken, till exempel att
              mer studiemotiverade elever (oavsett socioekonomisk bakgrund)
              i större utsträckning tenderar att utnyttja det fria skolvalet
              och söka sig till skolor där det finns andra studiemotiverade
              elever.
            </seg>
            <seg n="166e53b8">
              Folkpartiets och Alliansens reformer som infördes 2010 och 2011
              har omnämnts. Dem ska vi absolut ta ansvar för, men vi tänker
              inte ta ansvar för de gamla skolpolitiska beslut som den förra
              socialdemokratiska regeringen tog.
            </seg>
            <seg n="8aa736d7">
              Vi har fortsatta problem med betygsinflation i den meningen att
              betygen höjs samtidigt som kunskapsnivån sjunker. Denna utveckling
              har pågått i många år, säkert i 20 år.
            </seg>
            <seg n="aef302bc">
              Den skärpta skollagen är ett viktigt steg i att stärka elevernas
              rätt till stöd. Den nya betygsskalan med tidigare betyg, som införts
              i årskurs 6 i grundskolan, är ytterligare ett instrument för att
              ansvariga politiker ska ge skolorna rätt förutsättningar både
              på nationell och på lokal nivå.
            </seg>
            <seg n="b2107c2c">
              Matematiksatsningen är viktig för grundskolans totala resultat.
              Bättre stöd för nyanlända elever är också centralt. Här har regeringen
              nyligen aviserat förslag. Och en försöksverksamhet är påbörjad
              med bland annat utökad undervisningstid.
            </seg>
            <seg n="1778b93c">
              De kommande kraven på behöriga och ämnesbehöriga lärare är också
              centrala för kvaliteten i skolan, inte minst i grundskolan där
              merparten av våra elever går. Nästan 900 000 elever går i svensk
              grundskola.
            </seg>
            <seg n="efef6d50">
              Det har tyvärr inte varit en självklarhet för våra elever att
              undervisas av en lärare som är behörig i sitt ämne. Nu ändrar
              vi på detta, och det är den här regeringen som gör det. Vi gör
              det bland annat genom de fortbildningsinsatser som både S-representanten
              och MP-representanten påstod inte fanns. De heter Lärarlyftet
              I och Lärarlyftet II. Jag vill också nämna, herr talman, införandet
              av den viktiga lärarlegitimationen.
            </seg>
            <seg n="aabc420e">
              MP påstår att regeringen kovänder när det gäller lärarlönerna.
              Jag vill säga till kollegan Jabar Amin att det inte är regeringens
              eller riksdagens ansvar att justera lärarlönerna. Vi har en kommunal
              arbetsgivare eller en fristående arbetsgivare på lokal nivå som
              sätter lärarlönerna.
            </seg>
            <seg n="d7e4c7b6">
              Men, återigen, den här regeringen och Folkpartiet tycker att
              lärarlönefrågan är så pass viktig att vi har konstruerat ett statsbidrag
              där vi går in lite bakvägen och ger kommuner och fristående aktörer
              incitament: Om ni höjer lärarnas löner och om ni inrättar nya
              karriärtjänster får ni ta del av de här statsbidragen.
            </seg>
            <seg n="ec418e38">
              Vi får också kritik från oppositionen för att vi sänker kraven.
              Men en viktig signal till grundskolan är just att vi sedan hösten
              2011 skärpt kraven för grundskolans elever när det gäller att
              komma in på ett yrkes- eller studieförberedande program på gymnasiet.
              Det har gått från tre till åtta ämnen, respektive tre till tolv
              ämnen för de studieförberedande.
            </seg>
            <seg n="b524e4dd">
              Vi är på god väg, herr talman, att lämna en skolpolitik där signalen
              var fokus på en treämnesskola. I dag ställs det mycket högre krav
              på eleverna. Skolverkets statistik från våren 2012, som är den
              absolut senaste, visar att 87,5 procent av eleverna som gick ut
              årskurs 9 i våras var behöriga till något av de nationella programmen
              i gymnasieskolan. Detta ska jämföras med året innan då 87,7 procent
              var behöriga. Det är alltså en marginell försämring, och en förklaring
              är de skärpta behörighetskraven i den nya gymnasieskolan.
            </seg>
            <seg n="0932f655">
              I betänkandet har vi behandlat ett antal motioner från Socialdemokraterna.
              Jag konstaterar att det inte finns några nya förslag. Man vill
              utöka undervisningen i matematik. Till Socialdemokraternas glädje
              kan vi säga att det redan är aviserat. Det är pengar avsatta i
              statsbudgeten, och beslut väntas tas i kammaren senare i vår.
            </seg>
            <seg n="7c5ccf21">
              En intressant notering är att man i en S-motion kräver ett nationellt
              ansvar för kunskapsuppföljning och resursfördelning. De som är
              närvarande i kammaren är väl medvetna om att åtminstone Folkpartiet
              driver att staten åter borde ta det fulla ansvaret för skolan.
              Men är S på väg att ändra sig? Ibrahim Baylan och hans kolleger
              kan titta på denna debatt senare på webben och kanske mejla ett
              svar till Folkpartiet.
            </seg>
            <seg n="71c1f7ae">
              Jag är trygg, herr talman, i de steg vi tagit med tuffare nationell
              uppföljning genom den nya skollagen och de nationella proven.
              Det handlar inte minst om den skolinspektion som är inrättad och
              som sedan 2010 har mycket tuffare mandat att agera mot skolor
              som inte vidtar åtgärder vid upprepade kvalitetsbrister. Som en
              sista åtgärd, efter vitesföreläggande, kan man besluta om verksamhetsförbud.
              När det gäller fristående skolor kan man återkalla tillståndet
              att bedriva verksamhet.
            </seg>
            <seg n="e4ff9710">
              Alla de här reformerna, herr talman, visar att vi är på rätt
              väg, hoppas jag. Kvaliteten kommer att höjas. Det är vår ambition.
            </seg>
            <seg n="7531f0b4">
              Jag har en hälsning till S-ledaren Löfven, som i Agenda för drygt
              en vecka sedan påstod att det händer för lite på skolområdet,
              att regeringen är för passiv. Och han hävdar att utskottet i riksdagen
              ställer in möten och debatter. Jag kan konstatera att vi absolut
              inte ställer in debatter och att vi absolut inte ställer in utbildningsutskottssammanträden.
              Däremot får han gärna uppmana sina S-politiker i detta utskott
              att närvara vid kammarens debatter.
            </seg>
          </u>
          <note n="cb214b50">
            Anf. 174 ULRIKA CARLSSON i Skövde (C):
          </note>
          <u who="Q5781437" xml:id="i-f6f29599d0b265dc-0" n="3a01a507" prev="i-0263afd1fe17fd68-0">
            <seg n="92453dae">
              Herr talman! För mig och för Centerpartiet är det fullständigt
              självklart att alla barn har rätt till en bra skola, en skola
              som utvecklar både kunskap och kreativitet, som använder moderna
              lärverktyg och som tar avstamp i forskning om hjärna och lärande.
            </seg>
            <seg n="bc17c0a4">
              Det är en skola där det finns duktiga lärare som brinner för
              sina ämnen och för att ge eleverna förutsättningar för lärande.
              Det är en skola som arbetar med ledarskap på alla nivåer, och
              där rektorer är pedagogiska ledare för en allt bättre skola. Det
              är en skola dit eleverna faktiskt längtar på morgonen. Man är
              nyfiken på vad man kan få lära sig just den här dagen. Det är
              en skola där kunskap, kreativitet och fantasi utvecklas tillsammans.
            </seg>
            <seg n="ea989f72">
              De här skolorna finns runt om i Sverige i dag. En sådan skola
              finns i Ekedalen utanför Tidaholm. Man arbetar med någonting som
              kallas för Teknikroligt. Det är ett naturvetenskapligt-tekniskt
              inriktat arbetssätt. När jag pratar med läraren får jag reda på
              att det främjar lärandet i matematik. Det främjar också språkutvecklingen.
              Det handlar om att få jobba med det som man är duktig på och se
              hur det sedan sprider sig till andra ämnen.
            </seg>
            <seg n="d20a0c13">
              Det är viktigt att lära av varandra. Skolorna i Tidaholm tittar
              på Ale kommun, som har börjat med it i undervisningen för de allra
              yngsta barnen. Där satsar man redan från årskurs 1. Nästa år blir
              det en liknande satsning i Tidaholm.
            </seg>
            <seg n="3ad560f9">
              Vad har då Ale kommun upptäckt? Jo, man kan se förändringar i
              förmågan att skriva hos både flickor och pojkar. Man kan se hur
              den utvecklas. Framför allt är det killarna i skolan som tjänar
              på att man använder den nya tekniken från så tidiga år. Men det
              finns också positiva delar när det gäller tjejernas resultat och
              hur de tar plats.
            </seg>
            <seg n="7b3d04e4">
              Jag genomför just nu en skolresa i Sverige. Den går från norr
              till söder och från öster till väster.
            </seg>
            <seg n="615603ea">
              När vi berättade vad som var på gång, att vi ville ut och se
              skolor som fungerar, som jobbar med utvecklingsarbete och som
              verkligen bidrar till barns lärande fick vi många mejl. Vi fick
              mejl från elever, lärare, rektorer och förtroendevalda som sade:
              Kom till min skola! Då ska du få se en riktigt bra skola.
            </seg>
            <seg n="954e4ea2">
              Det är roligt att möta alla de stolta elever, lärare och rektorer
              som driver en skola med hög kvalitet och där man arbetar tillsammans
              för en bättre måluppfyllelse. Det självförtroendet är oerhört
              viktigt för att man ska lyckas med sitt uppdrag.
            </seg>
            <seg n="caa1fe5b">
              Men det finns också problem i den svenska skolan. En del, som
              har nämnts tidigare i debatten, som jag tror överskuggar mycket
              av den arbetsglädje som många lärare skulle vilja känna, är den
              tunga administrationen.
            </seg>
            <seg n="a588b8f1">
              Det finns exempel på att man redan i dag blir upplyst av Skolinspektionen
              om att man faktiskt dokumenterar för mycket. Men det finns också
              mycket som vi i politiken, både på den nationella nivån och på
              den lokala nivån, har lagt på. Det finns en tradition i Sverige
              att politiker har ett alldeles för stort inflytande på detaljnivå
              när det gäller vad läraryrket ska innehålla.
            </seg>
            <seg n="249a40a7">
              Alliansregeringen håller just nu på att rensa bland all administration.
              Det finns en utredare som i sommar ska vara klar med sin utredning
              och som förhoppningsvis kan peka på ett stort antal uppgifter
              av administrativ art som lärare ska göra mindre av till förmån
              för undervisning med både för- och efterarbete.
            </seg>
            <seg n="96760113">
              För mig och Centerpartiet är det oerhört viktigt att det finns
              en hållbarhet på alla nivåer i den svenska skolan, och det är
              därför som vi bland annat tittar så mycket på ledarskapsfrågorna
              och möjligheten för rektor att vara pedagogisk ledare för att
              utveckla just kärnverksamheten.
            </seg>
            <seg n="40fdc1f7">
              När jag möter rektorer som går på rektorsutbildningen får jag
              höra många positiva omdömen om den och om hur bra man tycker att
              det är att gå utbildningen just nu. Det händer så mycket i den
              svenska skolan, så man blir verkligen insatt i alla de nya styrdokumenten
              när man får chansen att utbilda sig just nu. Jag vill till exempel
              nämna läroplanen för grundskolan, Lgr 11, som jag får oerhört
              många positiva kommentarer om.
            </seg>
            <seg n="0ea184bd">
              Det finns även en annan del som jag vill lyfta fram, och det
              är just behovet av kontinuerlig kompetensutveckling för både lärare
              och rektorer. Här har verkligen alliansregeringen från allra första
              början gjort miljardsatsningar på Lärarlyftet, rektorsutbildningen
              och så vidare. Vi ser verkligen det behovet.
            </seg>
            <seg n="db9df86e">
              Herr talman! Eftersom jag nu är ute på min skolresa får jag väl
              om inte annat ta några exempel från olika delar av Skaraborg.
              Häromveckan besökte jag Mariebergsskolan i Skara. Det är en alldeles
              ny grundskola, bara fem år gammal, med särskola och träningsskola.
              Som gammal mellanstadielärare är det alldeles underbart att komma
              in i olika klassrum och känna att här finns en fantastisk intensitet
              i det arbete som pågår hos eleverna. Man tittar sig omkring på
              väggar och material och ser ungefär vilka arbetsområden som de
              jobbar med och som man känner igen.
            </seg>
            <seg n="4500400e">
              Det är kul när lärare i samtal lyfter fram att de nya styrdokumenten
              är så tydliga och bra att de verkligen och äntligen är användbara
              för undervisningens kvalitet. I just Skara blev det också en ganska
              gedigen genomgång med förvaltningsledningen om det systematiska
              kvalitetsarbetet. Då kunde man konstatera att när Skolinspektionen
              gjorde en inspektion så hittade man inte något enda att anmärka
              på i den centrala delen. Det visar på att man verkligen har tagit
              tag i ledarskapet och utvecklar det för att säkra upp verksamheten
              ända ned i de yttersta delarna och att man också gör det på ett
              väldigt tydligt sätt på central nivå.
            </seg>
            <seg n="963767bc">
              En annan reform som alliansregeringen just har fattat beslut
              om är karriärtjänster av olika slag. Det är så välkommet att det
              finns karriärvägar för lärare som handlar om både skolutveckling
              och undervisning och inte enbart om möjligheten att bli administrativ
              ledare och möjligtvis pedagogisk ledare, som rektor.
            </seg>
            <seg n="bfc5826f">
              I början av det här året hade jag också förmånen att med kollegan
              Emil Källström göra en resa i hans hemlän Västernorrland. Vi besökte
              då en spetsutbildning på gymnasiet. Jag vet att det här handlar
              om grundskolan, men jag vill ändå lyfta fram det exemplet där
              man redan före Alliansens karriärreform hade anställt ett antal
              relativt nyutbildade lektorer på spetsutbildningen. Att få ta
              del av det arbetet och arbetet tillsammans med eleverna fick mig
              att känna att det verkligen är en del av framtiden också för den
              svenska grundskolans del med lektorer. Det behövs inte minst för
              att knyta forskningen närmare utbildningen.
            </seg>
            <seg n="23b1f3a7">
              Herr talman! Den svenska skolan behöver just nu möjlighet att
              genomföra alla de kvalitetsförstärkningar som alliansregeringen
              har bidragit till. Därför anser jag och Centerpartiet att det
              inte behövs några större reformer nu. Det kan behövas smörjmedel
              av olika slag för att snabba på den utveckling vi vill se och
              på olika sätt lyfta fram. Det handlar om implementering.
            </seg>
            <seg n="971bba4f">
              Vi vill att makten över detta utvecklingsarbete ska ligga så
              nära dem det berör som möjligt, ända ut till elever, lärare och
              rektorer på varje skola. Politikerna har faktiskt ingen anledning
              att fortsätta med sin klåfingrighet genom att styra i detaljerna.
            </seg>
            <seg n="d31d5a4b">
              Då blir det nödvändigt att ta en titt på det betänkande vi pratar
              om i dag. Det är ett antal motioner som lämnades in under allmänna
              motionstiden, och det är kul att se att ett par av oppositionspartierna
              finns kvar i salen och vill vara med och diskutera den skolutveckling
              som jag tror att vi alla vill se.
            </seg>
            <seg n="52f79f82">
              Socialdemokraterna, även om de inte är här just nu, började sin
              första motion med att instämma i skollagens nya mål gott så. Men
              sedan säger man att målen måste bli färre och tydligare. Då undrar
              jag: Menar man att läroplanen och kursplanerna ska göras om en
              gång till? Ska vi röra om ytterligare i den svenska skolan när
              de nu har fått ett efterlängtat styrdokument som fungerar i praktiken?
              Jag vet inte riktigt. Jag hade gärna velat ha svar på den frågan
              i dag.
            </seg>
            <seg n="2d3fd28f">
              Man vill också skriva ett kontrakt mellan skola och hem där arbetet
              ska delas upp i vad skolan ska göra och vad hemmet ska göra. Det
              är väl jättebra att titta på föräldramedverkan och på olika sätt
              stötta den, men det är ju skolan som på olika sätt måste ta ansvar
              framför allt för de barn som har störst behov och som kanske inte
              heller har det stödet hemma.
            </seg>
            <seg n="686d8896">
              Man vill också ha fler tester, men jag tror inte att det är rätt
              väg att gå mot större måluppfyllelse just nu. Vi har genomfört
              ett antal nationella tester, till exempel förtydligat målen, och
              vi har tester i årskurs tre. Det har bidragit till en bättre måluppfyllelse.
            </seg>
            <seg n="5af0a577">
              Apropå politisk klåfingrighet vill man gå vidare till fritidshemmet,
              som ska bli en viktig del av skolan. Därför ska fritidshemmet
              hjälpa till med läxorna. Jag blir faktiskt förvånad över att vi
              ska diskutera i Sveriges riksdag huruvida fritidshemmet ska hjälpa
              till med läxor eller inte. För mig är det väldigt viktigt att
              det är skolan som utformar sina arbetsmetoder för att eleverna
              ska lära sig så mycket som möjligt. Det kan vara ett bra förslag,
              men jag tycker att det är professionen som ska arbeta med det.
            </seg>
            <seg n="19b2584f">
              Inte heller från Vänsterpartiet och Miljöpartiet kommer speciellt
              många förslag om verklig skolutveckling, utan det handlar mest
              om att grotta i detaljer som vi politiskt inte borde göra. Det
              finns en attityd att vi vet mycket bättre än vad lärarutbildare
              och enskilda lärare gör.
            </seg>
            <seg n="2483f5dc">
              Sverigedemokraterna siktar in sig på samlevnadsundervisning,
              och man är föga förvånande emot modersmålsundervisning.
            </seg>
            <seg n="a1110e78">
              Herr talman! På min skolresa runt om i Sveriges skolor möter
              jag många engagerade elever, lärare och rektorer och ibland också
              föräldrar och förtroendevalda som kommer till skolan för att få
              vara med och samtala och diskutera vad vi kan göra för att skapa
              en skola med kunskap och kreativitet med hjälp av moderna lärverktyg
              och med avstamp i forskning om hjärna och lärande.
            </seg>
            <seg n="f7c189a5">
              Styrdokumenten är på plats. Utmaningen är nu att skapa rimliga
              förutsättningar för elever, lärare och rektorer att arbeta enligt
              dem. Arbetsglädjen och lusten att lära vill vi vara med och bidra
              till.
            </seg>
          </u>
          <note n="4414dd5c">
            Herr talman! Jag yrkar bifall till förslaget i betänkandet och
            avslag på motionerna.
          </note>
          <note n="342e3920">
            I detta anförande instämde Michael Svensson (M) och Annika Eclund
            (KD).
          </note>
          <note type="speaker" n="f01b1812">
            Anf. 175 ANNIKA ECLUND (KD):
          </note>
          <u who="Q4945656" xml:id="i-0514def39c9afb62-0" n="43a51026">
            <seg n="dcd66325">
              Herr talman! Skolans huvuduppgift är att förmedla kunskap, att
              stimulera elevernas intellektuella utveckling och att förbereda
              barn och unga för vuxenlivet. Skolan ska erbjuda den kunskap som
              behövs för att klara av arbetslivet men också kunskap för att
              klara livet som ansvarsfull samhällsmedborgare. Om skolan inte
              lyckas i sitt uppdrag skapar vi stora framtida problem både för
              barnen och för Sverige som nation.
            </seg>
            <seg n="6c7c762d">
              Omfattande reformer är nu genomförda av alliansregeringen för
              att motverka den negativa trenden vi ser när vi mäter svenska
              elevers skolresultat.
            </seg>
            <seg n="72d5473a">
              Det finns dock några risker med de pågående förändringarna av
              skolan, bland annat att vi etablerar en alltför instrumentell
              syn på kunskap där fokus ensidigt ligger på skolans uppgift att
              göra elever anställningsbara. Förberedelse för yrkeslivet är mycket
              viktigt, men skolan ska inte bara ta sikte på detta. Det är svårt
              att veta vilka kunskaper som behövs på framtidens arbetsmarknad.
              Skolan ska satsa på det tidlösa och inte haka på flyktiga trender.
              Skolan har ju också ett bildningsuppdrag och behöver återupprättas
              som en kunskapsinstitution som förvaltar och förmedlar en bildningstradition.
            </seg>
            <seg n="11d73ebd">
              Herr talman! Kristdemokraterna vann framgång under tidigt 1990-tal
              när värdegrunden tydliggjordes i skolans styrdokument. Skollagen
              slår fast att eleverna ska inhämta och utveckla både kunskaper
              och värden. Läroplanen tydliggör att utbildningen ska förmedla
              värden i överensstämmelse med den etik som förvaltas av kristen
              tradition och västerländsk humanism. Den talar också om individens
              fostran till rättskänsla, generositet, tolerans och ansvarstagande.
            </seg>
            <seg n="d1ad874f">
              De värderingar som våra barn ska få till sig från skolan är väldigt
              tydligt beskrivna i styrdokumenten. Fokus ligger på att förankra
              grundläggande demokratiska värderingar om alla människors lika
              värde, solidaritet med svaga och utsatta, jämställdhet mellan
              kvinnor och män samt att tillgodose och utveckla elevernas rätt
              till inflytande och delaktighet. Något förenklat kan man kalla
              detta skolans uppdrag i demokratisk fostran.
            </seg>
            <seg n="80a33e3a">
              Alltför ofta reduceras värdegrunden i skolornas faktiska arbete.
              Värdegrunden förminskas till ett antal konkreta åtgärder eller
              aktiviteter i skolan, till antimobbningsarbete eller klassens
              ordningsregler. Värdegrunden ses då som ett utanpåverk som läggs
              vid sidan om skolans övriga verksamheter. Det här visar också
              Skolinspektionens rapport förra året där 13 av 17 undersökta skolor
              fick underkänt när det gällde värdegrundsarbetet.
            </seg>
            <seg n="eba8d82e">
              De skolor som lyckats med sitt värdegrundsarbete är de som i
              stället har en så kallad hela-skolan-ansats. Det innebär att värdegrunden
              har blivit ett förhållningssätt som genomsyrar hela verksamheten
              och som all personal har i ryggraden när olika situationer uppstår,
              alltså ett förhållningssätt, ett sätt att hantera uppkomna situationer
              i stället för schemalagda aktiviteter i till exempel livskunskap.
            </seg>
            <seg n="39dcb998">
              Herr talman! Läsförståelse är grunden för nästan all annan inlärning
              i skolan. Därför är det oroande att de senaste internationella
              kunskapsmätningarna visar att vi har en fortsatt nedåtgående trend
              när gäller svenska elevers läsförståelse. Mycket tyder på att
              senare decenniers resultatförsämringar i den svenska skolan kan
              förklaras av att den lärarledda undervisningstiden har minskat.
              Sedan 1990-talets början har skolans arbetssätt förändrats i riktning
              mot mer individualisering genom ökat eget arbete. Forskning pekar
              på det negativa sambandet mellan denna typ av individualisering
              och elevernas resultat.
            </seg>
            <seg n="f6dc68a4">
              Vi kan också titta på antalet undervisningstimmar. Det totala
              antalet undervisningstimmar i den svenska grundskolan har minskat
              över tid, vilket drabbat undervisningstiden i bland annat svenska.
              Antalet undervisningstimmar i den svenska obligatoriska skolan
              är också lägre än genomsnittet i de europeiska länderna. Svenska
              elever i åldrarna 911 år har drygt 50 färre undervisningstimmar
              per år jämfört med genomsnittet för motsvarande åldersgrupper
              i EU-länderna. Svenska elever i åldrarna 1214 år har ca 130 timmar
              färre undervisningstimmar per år jämfört med genomsnittet för
              motsvarande åldersgrupper i EU-länderna.
            </seg>
            <seg n="226379b7">
              Vi behöver vända den här utvecklingen. Därför vill vi kristdemokrater
              ge elever mer lärarledd tid och särskilt prioritera svenska, med
              fokus på läsning.
            </seg>
            <seg n="bdade87f">
              Herr talman! Skolan ska inte vara en lekstuga eller experimentverkstad
              för ideologer som är förklädda till pedagoger. Nya pedagogiska
              metoder och trender implementeras ofta i skolan, metoder som inte
              alltid har stöd i vetenskap och beprövad erfarenhet.
            </seg>
            <seg n="3fd80ae3">
              Inom sjukvården finns Statens beredning för medicinsk utvärdering,
              SBU, vars utvärderingar ligger till grund för Socialstyrelsens
              normerings- och riktlinjearbete. Dessa är i sin tur styrande för
              vilka behandlingsmetoder som får användas inom sjukvården. Motsvarande
              krav på utvärdering av pedagogiska metoder borde utvecklas också
              på skolområdet. Pedagogiska trender kommer och går, ofta baserade
              på ideologi snarare än vetenskap, och tyvärr börjar många av dem
              tillämpas i skolan innan det finns evidens för att de verkligen
              fungerar.
            </seg>
            <seg n="2fe654c6">
              De undervisningsmetoder som används i skolan måste ha bättre
              stöd i forskning och utvärdering innan de introduceras. Vi kristdemokrater
              tycker därför att Skolverket bör få ett uppdrag att inrätta en
              verksamhet liknande den som finns inom hälso- och sjukvården som
              dels får uppdraget att utvärdera undervisningsmetoder, dels att
              stimulera akademisk forskning inom området.
            </seg>
            <seg n="f828f737">
              Herr talman! Många elever är i behov av särskilt stöd för att
              klara målen. Alla elever ska ges förutsättningar att klara skolan
              och att utvecklas så långt som möjligt utifrån sina egna förutsättningar.
              Alliansregeringen har därför infört den gamla speciallärarutbildningen
              igen för att öka den specialpedagogiska kompetensen på våra skolor.
              Speciallärarna ska jobba direkt med eleverna, till skillnad från
              specialpedagogerna som handleder dem som jobbar med barn i behov
              av särskilt stöd. En uppmaning till huvudmännen ute i landet är
              därför att fylla platserna på speciallärarprogrammet. Behoven
              lär inte minska framöver.
            </seg>
            <seg n="0e8db5ea">
              Mitt hjärta klappar extra för de elever som är i behov av riktigt
              kompetenta speciallärare för att klara skolan, men som i dag inte
              alltid får tillgång till rätt kompetens. Stöd till elever med
              särskilda behov kan säkert fungera väl på sina håll, men alltför
              många exempel har jag sett där elever går runt i skolan med bara
              en assistent, som kan vara en väldigt viktig person för eleven
              rent socialt men som helt kan sakna pedagogisk utbildning. Det
              duger inte. De elever som har de största behoven ska undervisas
              av de mest kompetenta lärarna. De med de största behoven ska ha
              tillgång till den högsta kompetensen.
            </seg>
            <seg n="4201b0bd">
              Herr talman! Det finns mycket mer att säga om den svenska skolan.
              Vi tenderar dock att fastna i en problembeskrivning av skolan,
              vilket gör att många lärare hänger med huvudet och det är tungt
              att gå till jobbet. Vi måste börja tala om skolan på ett annat
              sätt för att göra den till en attraktiv arbetsplats för såväl
              elever som lärare och rektorer. Det utförs underverk av personalen
              på våra skolor varje dag, och någon behöver också berätta det
              i debatten.
            </seg>
            <seg n="c578771a">
              Med de orden vill jag yrka bifall till utskottets förslag i dess
              helhet och avslag på reservationerna.
            </seg>
          </u>
          <note n="9b11f3fd">
            Överläggningen var härmed avslutad.
          </note>
          <note n="4d4d3952">
            12 § Fastighetsrätt
          </note>
          <note n="ede6356b">
            Föredrogs
          </note>
          <note type="speaker" n="b1517c25">
            Anf. 176 OLA JOHANSSON (C):
          </note>
          <u who="Q5887280" xml:id="i-fee407c9d1259713-0" n="fcaedb76">
            <seg n="82d525eb">
              Herr talman! I detta betänkande finns inga yrkanden och därför
              inte någonting att debattera. Men för formens skull yrkar jag
              bifall till utskottets förslag i betänkandet CU7.
            </seg>
            <seg n="3ffd3a1c">
              Jag står här i talarstolen sist av alla för att tala om en regelförenkling
              som berör 43 000 mil infrastruktur och 23 000 väghållare, hundratusentals
              fastighetsägare, småföretag, skogsägare, lantbrukare och privatpersoner.
            </seg>
            <seg n="d62ff479">
              De enskilda vägarna utgör den absoluta merparten av vårt vägnät
              i Sverige. Till stor del är det med ideella insatser i vägföreningar
              och samfälligheter som dessa vägar hålls snöröjda, grusade, säkra
              och farbara. Utöver vägar finns grönytor, lekplatser, torg, trottoarer,
              gång- och cykelvägar som förvaltas i samfälligheter, en del med
              flera tusen medlemmar. Ordföranden i en sådan förening kan närmast
              jämföras med borgmästaren i en amerikansk småstad.
            </seg>
            <seg n="0d1903a5">
              7 600 av de 43 000 milen ersätts till del med statliga medel,
              resten genom enskilda och kommunala bidrag.
            </seg>
            <seg n="3563972a">
              Hur enskilda medel från fastighetsägare som är medlemmar i föreningen
              fördelas bestäms genom en förrättning av en statlig myndighet,
              Lantmäteriet. För att denna ska var giltig och utgöra grunden
              för utdebitering av den årliga avgiften för drift och underhåll
              i föreningen krävs det att en lantmätare kommer till platsen,
              gör en förrättning, meddelar och registrerar det nya eller förändrade
              andelstalet.
            </seg>
            <seg n="11b510fb">
              Det säger sig självt att många föreningar drar sig för att göra
              detta. Dels kostar det pengar, dels är det omständligt och om
              alla föreningar i dag skulle bestämma sig för att göra sina andelstal
              korrekta och uppdaterade i syftet att uppfylla lagen, skulle det
              enligt Riksförbundet Enskilda Vägars beräkningar ta hundra lantmätare
              tio år bara att komma i kapp. Några sådana resurser kan naturligtvis
              inte Lantmäteriet räkna med att tilldelas i någon budget.
            </seg>
            <seg n="7bd1da8d">
              Det är inte troligt att det bland landets alla vägföreningar,
              som tillkommit innan den nya anläggningslagen infördes för snart
              40 år sedan, bara är 11 procent som ansett sig behöva räkna om
              andelstalen, som är mellan 39 och 70 år gamla. Det är knappast
              hållbart med en situation där dessa och även föreningar som bildats
              efter anläggningslagens tillkomst, som har nytillkomna fastighetsägare,
              eller avvecklade sådana, fortsätter att driva sina verksamheter
              med andelstal som inte har stöd i lagen.
            </seg>
            <seg n="264fc39a">
              Ska vi komma till rätta med detta krävs den åtgärd som föreslås
              i motion C288, nämligen att vägföreningarna själva ges rätt att
              besluta om förändrade andelstal, vilka sedan kan prövas hos Lantmäteriet
              om någon av de berörda fastighetsägarna anser att det beslutade
              andelstalet saknar grund.
            </seg>
            <seg n="a745e94e">
              Att möjligheten att själva kunna besluta om andelstal är en regelförenkling
              med en enorm påverkan i civilsamhället borde vara uppenbart. Det
              är en förenkling som alla vinner på, få är kritiska till och som
              inte kostar samhället en enda krona. Tvärtom kommer det att frigöra
              resurser som kan återinvesteras i samma infrastruktur.
            </seg>
            <seg n="bb230c81">
              Många är säkert de samfälligheter, stora och små, som skulle
              behöva asfaltbelägga, lägga ned en vägtrumma, sätta upp belysningspunkter,
              bredda för att skapa en säker skolväg, eller något annat som de
              drar sig för eftersom det är något de i så fall måste utdebitera
              av sina medlemmar. Utan en förrättning att stödja utdebiteringen
              mot vågar de inte och avstår från att utföra åtgärden.
            </seg>
            <seg n="9e6bb438">
              En förenkling som denna öppnar i stället för en ny marknad för
              utbildade lantmätare att mot en kostnad hjälpa samfällighetsföreningar
              att ta fram ett korrekt underlag för föreningsbeslut. Centerpartiet
              anser att det är bättre att öppna för en marknadslösning på ett
              problem som annars är svårt att lösa och som i 100 procent av
              fallen kräver en insats från en statlig myndighet, nämligen Lantmäteriet.
            </seg>
            <seg n="cf929808">
              Lantmäteriet borde med det behov av bostadsbyggande vi ser ägna
              sig åt att möjliggöra de fastighetsbildningar som behövs för att
              exploatera mark för bostäder och verksamheter.
            </seg>
            <seg n="759d0e02">
              Herr talman! Hela landet kan utvecklas med en väl underhållen
              och utbyggd infrastruktur. Regelförenklingar är en viktig faktor
              för att åstadkomma attraktiva boendemiljöer i tätorter och glesbygd.
              I motion C288 pekas det ut en hållbar lösning för landets enskilda
              väghållare. Regeringen har tagit till sig detta, och därför ser
              jag i dag ingen anledning att yrka bifall till motionen. Men jag
              förväntar mig att ytterligare steg tas för att förenkla beräkning
              av andelstal för utdebitering av enskilda vägar.
            </seg>
          </u>
          <note n="e08a222f">
            I detta anförande instämde Ulrika Carlsson i Skövde (C) och Michael
            Svensson (M).
          </note>
          <note n="9b11f3fd">
            Överläggningen var härmed avslutad.
          </note>
          <note n="015c7b21">
            13 § Bordläggning
          </note>
          <note n="bac14583">
            Anmäldes och bordlades
          </note>
          <note n="b1537986">
            14 § Anmälan om interpellationer
          </note>
          <note n="47a9bf18">
            Anmäldes att följande interpellationer framställts
          </note>
          <note n="2a2102ea">
            den 7 mars
          </note>
          <note n="f0499e04">
            Christina Zedell
          </note>
          <note n="50b0341d">
            Ingela Nylund Watz
          </note>
          <note n="1b220c89">
            Jacob Johnson
          </note>
          <note n="3273b4ea">
            Leif Jakobsson
          </note>
          <note n="025916bd">
            Helene Petersson
          </note>
          <note n="69b395fc">
            Jasenko Omanovic
          </note>
          <note n="69b395fc">
            Jasenko Omanovic
          </note>
          <note n="d27a31cd">
            Hillevi Larsson
          </note>
          <note n="ccca18a7">
            Interpellationerna redovisas i bilaga som fogats till riksdagens
            snabbprotokoll tisdagen den 12 mars.
          </note>
          <note n="156c26e4">
            15 § Anmälan om frågor för skriftliga svar
          </note>
          <note n="39e01d19">
            Anmäldes att följande frågor för skriftliga svar framställts
          </note>
          <note n="2a2102ea">
            den 7 mars
          </note>
          <note n="e8287053">
            Gustav Fridolin
          </note>
          <note n="00f7518b">
            Carina Hägg
          </note>
          <note n="00f7518b">
            Carina Hägg
          </note>
          <note n="00f7518b">
            Carina Hägg
          </note>
          <note n="8f40b56a">
            Lars Mejern Larsson
          </note>
          <note n="a5f42388">
            Gunvor G Ericson
          </note>
          <note n="60adbfa9">
            Christer Engelhardt
          </note>
          <note n="ee2e85fc">
            Peter Persson
          </note>
          <note n="43468fd5">
            Fredrik Lundh Sammeli
          </note>
          <note n="518ee8f4">
            Jens Holm
          </note>
          <note n="905656ce">
            Frågorna redovisas i bilaga som fogats till riksdagens snabbprotokoll
            tisdagen den 12 mars.
          </note>
          <note n="a689a8be">
            16 § Anmälan om skriftliga svar på frågor
          </note>
          <note n="038847dd">
            Anmäldes att skriftliga svar på följande frågor inkommit
          </note>
          <note n="2a2102ea">
            den 7 mars
          </note>
          <note n="b5865100">
            Hans Backman
          </note>
          <note n="5b48f5be">
            Lena Olsson
          </note>
          <note n="eee2affa">
            Svaren redovisas i bilaga som fogats till riksdagens snabbprotokoll
            tisdagen den 12 mars.
          </note>
          <note n="585a05fb">
            17 § Kammaren åtskildes kl. 21.02.
          </note>
          <note n="94f1c69c">
            Förhandlingarna leddes
          </note>
          <note n="1aa3c15f">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
