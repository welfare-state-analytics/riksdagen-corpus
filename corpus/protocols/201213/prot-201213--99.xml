<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--99</head>
          <docDate when="2013-04-26 00:00:00">2013-04-26 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2012/13:99
          </note>
          <note>
            Fredagen den 26 april
          </note>
          <note>
            Kl. 09:00 - 09:28
          </note>
          <note>
            1 § Ledighet
          </note>
          <note>
            Talmannen meddelade att Walburga Habsburg Douglas (M) ansökt
            om fortsatt ledighet under tiden den 1 maj27 juni.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Nils Brown (M) skulle fortsätta att tjänstgöra
            som ersättare för Walburga Habsburg Douglas.
          </note>
          <note>
            2 § Anmälan om kompletteringsval
          </note>
          <note>
            Talmannen meddelade att Moderata samlingspartiets riksdagsgrupp
            anmält Nils Brown som suppleant i EU-nämnden under Walburga Habsburg
            Douglas fortsatta ledighet.
          </note>
          <note>
            Talmannen förklarade vald under tiden den 1 maj27 juni till
          </note>
          <note>
            suppleant i EU-nämnden
          </note>
          <note>
            3 § Anmälan om återtagande av plats i riksdagen
          </note>
          <note>
            Talmannen meddelade
          </note>
          <note>
            att Fredrick Federley (C) skulle återta sin plats i riksdagen
            från och med den 27 april, varigenom uppdraget som ersättare skulle
            upphöra för Johan Hedin (C) och
          </note>
          <note>
            att Johan Forssell (M) skulle återta sin plats i riksdagen från
            och med den 29 april, varigenom uppdraget som ersättare skulle
            upphöra för Mohamoud M. Enow (M).
          </note>
          <note>
            4 § Anmälan om sammansatt utrikes- och försvarsutskott
          </note>
          <note>
            Från sammansatta utrikes- och försvarsutskottet hade följande
            promemoria inkommit:
          </note>
          <note>
            Sammansatt utrikes- och försvarsutskott
          </note>
          <note>
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut den 11 respektive den 16 april 2013
            överenskommit att genom deputerade i sammansatt utskott gemensamt
            bereda skrivelsen 2012/13:112 Nordiskt utrikes-, säkerhets- och
            försvarspolitiskt samarbete inklusive krisberedskap samt eventuella
            följmotioner.
          </note>
          <note>
            Till deputerade och suppleanter i det sammansatta utskottet har
            utsetts de i bifogade förteckning upptagna riksdagsledamöterna.
          </note>
          <note>
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde den
            23 april 2013 utsett följande presidium:
          </note>
          <note>
            Urban Ahlin (S), ordförande
          </note>
          <note>
            Cecilia Widegren (M), vice ordförande
          </note>
          <note>
            Martin BrothénIngemar Wahlberg
          </note>
          <note>
            Bilagan hade följande lydelse:
          </note>
          <note>
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note>
            LedamöterLedamöter
          </note>
          <note>
            Suppleanter
          </note>
          <note>
            Suppleanter
          </note>
          <note>
            Promemorian lades till handlingarna.
          </note>
          <note>
            5 § Meddelande om ändring i kammarens sammanträdesplan
          </note>
          <note>
            Talmannen meddelade att information från regeringen om Europeiska
            rådets möte den 22 maj skulle lämnas tisdagen den 28 maj kl. 13.00
            , inte tisdagen den 4 juni som tidigare aviserats.
          </note>
          <note>
            6 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2012/13:379
          </note>
          <note>
            Interpellation 2012/13:379 Den nationella innovationsstrategin
          </note>
          <note>
            Interpellationen kommer att besvaras fredagen den 24 maj 2013.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Fredrik Ahlén
          </note>
          <note>
            Interpellation 2012/13:381
          </note>
          <note>
            Interpellation 2012/13:381 Ekonomisk politik och kommunal ekonomi
          </note>
          <note>
            Interpellationen kommer att besvaras tisdagen den 21 maj 2013.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Rikard Jermsten
          </note>
          <note>
            Interpellation 2012/13:382
          </note>
          <note>
            Interpellation 2012/13:382 Allt sämre resultat i skolan
          </note>
          <note>
            Interpellationen kommer att besvaras fredagen den 3 maj 2013.
          </note>
          <note>
            Skälet till dröjsmålet är sedan tidigare inbokade engagemang
            och resor.
          </note>
          <note>
            Jan Björklund
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            den 19 juni
          </note>
          <note>
            8 § Svar på interpellation 2012/13:383 om europeisk samverkan
            kring försvars- och säkerhetsfrågor
          </note>
          <note type="speaker">
            Anf. 1 Försvarsminister KARIN ENSTRÖM (M):
          </note>
          <note>
            Herr talman! Anna-Lena Sörenson har frågat mig avseende min hållning
            kring vilka försvarsförmågor Sverige ska bidra med och vilka områden
            jag anser vara lämpliga för samordning och gemensam försvarsindustriell
            upphandling. Bakgrunden är att Europeiska rådet i december 2013
            kommer att behandla frågor om försvar och säkerhet.
          </note>
          <note>
            Sveriges säkerhet byggs solidariskt tillsammans med andra länder
            med gemensamma demokratiska värderingar. Samarbetet inom EU intar
            en särställning i svensk utrikes- och säkerhetspolitik. Den gemensamma
            säkerhets- och försvarspolitiken kräver bland annat en relevant
            och trovärdig militär förmåga. Det är därför viktigt att Europas
            länder samarbetar för att bevara och utveckla sådana förmågor.
            Ett sätt att möta de utmaningar som Anna-Lena Sörenson pekar på
            är genom så kallad pooling and sharing av militära förmågor och
            resurser. Det är av central betydelse att sådana överväganden
            integreras som en naturlig del i nationella planerings- och beslutsprocesser.
          </note>
          <note>
            Mot denna bakgrund har regeringen uppmärksammat försvarsmyndigheterna
            på behovet av att utveckla sådana metoder och processer. Regeringen
            har beslutat om att ge Försvarsmakten inriktningen att alltid
            överväga och utreda fördjupat internationellt samarbete i de fall
            där så bedöms relevant.
          </note>
          <note>
            Internationell samverkan är redan i dag ett naturligt inslag
            på försvarsområdet, och Sverige använder sig av fördjupade samarbeten
            för att utveckla försvarsförmågor. Ett exempel är förmåga till
            strategisk lufttransport som tillhandahålls genom vårt deltagande
            i SAC (Strategic Airlift Capability), det vill säga de C-17-plan
            som är baserade i Ungern.
          </note>
          <note>
            Ett annat exempel är den gränsöverskridande tränings- och övningsverksamhet
            som genomförs mellan de nordiska länderna, Cross-Border Training
            (CBT).
          </note>
          <note>
            Herr talman! För Sverige är det viktigt att det internationella
            samarbetet är pragmatiskt och kostnadseffektivt. Detta gäller
            oavsett i vilken kontext det bedrivs. Det nordiska samarbetet
            uppfyller ofta just dessa kriterier och är då ett första val för
            Sverige.
          </note>
          <note>
            Regeringen beskriver i en skrivelse till riksdagen avseende nordiskt
            utrikes-, säkerhets- och försvarspolitiskt samarbete inklusive
            krisberedskap (skr. 2012/13:112) sin syn på utvecklingsmöjligheter
            för nordiska samarbeten inom försvarsområdet. I skrivelsen konstaterar
            regeringen bland annat att det inte finns några principiella begränsningar
            för det nordiska samarbetet så länge den nationella beslutanderätten
            avseende den operativa förmågan för försvaret av Sverige består.
          </note>
          <note>
            Internationellt samarbete ska alltid övervägas och bland annat
            baseras på nationella operativa behov. Ställningstaganden måste
            göras från fall till fall. Genom samverkan finns möjligheter till
            ökad säkerhet och försvarsförmåga, ökad uthållighet och minskade
            kostnader.
          </note>
          <note type="speaker">
            Anf. 2 ANNA-LENA SÖRENSON (S):
          </note>
          <note>
            Herr talman! Tack, ministern, för svaret. Jag blir dock inte
            så mycket klokare, då svaret är väldigt allmänt hållet och ganska
            knapphändigt till sitt innehåll.
          </note>
          <note>
            Som svar på min fråga om regeringens hållning till ökade krav
            på sammanslagning med gemensamt utnyttjande av militär kapacitet
            i Europa kan jag utläsa att regeringen anser att det är viktigt
            att Europas länder samarbetar för att bevara och utveckla militära
            förmågor.
          </note>
          <note>
            Ministern tar också upp samarbetet mellan de nordiska länderna
            som positivt och att det inte finns några principiella begränsningar
            så länge den nationella beslutanderätten respekteras. Här är vi
            överens, och det är jag glad för. Socialdemokraterna anser att
            så kallad pooling and sharing är ett effektivt sätt att utnyttja
            medlemsstaternas resurser och att det också kanske är nödvändigt
            för att upprätthålla Europas militära förmågor och för att Europa
            ska vara en progressiv och säkerhetsskapande kraft i världen.
          </note>
          <note>
            Jag noterar också med tillfredsställelse att vi är överens om
            att den nationella beslutanderätten ska respekteras. Vi socialdemokrater
            är noga med att understryka att EU inte är någon militär allians
            och att EU inte heller i framtiden ska skapa ett europeiskt försvar,
            utan EU:s styrka är just att man har förmåga till comprehensive
            approach där man kan använda alla sina förmågor, alltså de politiska,
            diplomatiska, handelsmässiga och kulturella, what ever, för att
            vara en fredsskapande kraft i världen.
          </note>
          <note>
            Därför, herr talman, är det viktigt att det är tydligt vad regeringen
            tänker att Sverige ska bidra med och avstå från när det gäller
            militär kapacitet, för det är ändå det som det här måste handla
            om i slutänden.
          </note>
          <note>
            I ministerns svar får vi veta att Försvarsmakten gjorts uppmärksam
            på behovet av att utveckla sådana metoder och processer oklart
            vad, om överväganden om pooling and sharing görs. Frågan inställer
            sig då om Försvarsmakten har fått ett uppdrag som ska redovisas
            och i så fall när. Och är det bara processerna och metoderna som
            det handlar om? Jag inbillar mig att Europeiska rådet tänkte sig
            något mer substantiellt när man formulerade sina slutsatser i
            december förra året.
          </note>
          <note>
            Herr talman! Jag vill gärna höra vad regeringen tänker presentera
            för kommissionen. Vilka ståndpunkter kommer statsministern att
            ha med sig till toppmötet i december? Kommer dessa i så fall att
            redovisas i god tid för EU-nämnden?
          </note>
          <note>
            Jag är övertygad om att svenska folket är intresserat av att
            höra vilka idéer regeringen har om vad Sverige kan dela med sig
            av och om vad vi kan utnyttja tillsammans med andra europeiska
            länder i fråga om militär kapacitet.
          </note>
          <note>
            Det är viktigt att det förs en dialog med riksdagen via EU-nämnden
            om i vilken grad sammanslagning och gemensamt utnyttjande ska
            ske i Europa, hur dessa resurser ska förvaltas och hur medlemsstaternas
            självständighet ska upprätthållas.
          </note>
          <note type="speaker">
            Anf. 3 JOHAN JOHANSSON (M):
          </note>
          <note>
            Herr talman! Vi bygger säkerhet tillsammans med andra. Det är
            en viktig komponent i vår utrikes- och säkerhetspolitik.
          </note>
          <note>
            Många materielprojekt har genomförts. Försvarsministern har nämnt
            C-17. Vi har också det nordiska samarbetet med artilleripjäsen
            Archer, där man inte har tagit fram bara en artilleripjäs utan
            en hel förbandstyp. Detta är alldeles utmärkta samarbeten. Jag
            tycker att vi ska fortsätta med det för att bygga en relevant
            och trovärdig militär förmåga tillsammans med andra.
          </note>
          <note>
            Det handlar dock inte bara om materielprojekt utan också om deltagande
            i EU:s stridsgrupp. Vi har också Nordic Battlegroup och cross-border
            training, som ministern nämnde. Här är särskilt deltagandet i
            övningen Cold Response av stor vikt. För god militär förmåga måste
            man kunna verka dag och natt under alla årstider. Det är därför
            viktigt att delta i Cold Response.
          </note>
          <note>
            Vi har ganska många unika förmågor som vi kan dela med oss av
            till andra. I Libyen användes JAS-plan för flygspaning. Vi har
            också en stor förmåga i artillerilokalisering, som vi kan utveckla
            tillsammans med andra.
          </note>
          <note type="speaker">
            Anf. 4 Försvarsminister KARIN ENSTRÖM (M):
          </note>
          <note>
            Herr talman! När riksdagen fattade det försvarspolitiska inriktningsbeslutet
            2009 var vi överens om den säkerhetspolitiska inriktningen och
            om grunden för hur Sverige ska se på materielförsörjningen till
            Försvarsmakten, vilket initierades redan av Göran Persson.
          </note>
          <note>
            Innan jag går vidare med det ska jag ge en bakgrund till den
            diskussion som förbereds inför att stats- och regeringscheferna
            i december i år ska diskutera försvars- och säkerhetspolitiska
            frågor. Det är första gången sedan 2008 som stats- och regeringscheferna
            ska göra detta, och det är indelat i tre delar.
          </note>
          <note>
            Den första delen handlar om att öka synligheten och effektiviteten
            i den gemensamma säkerhets- och försvarspolitiken. Den andra delen
            handlar om just det som Anna-Lena Sörenson tar upp, nämligen hur
            man ska förbättra den sammanlagda försvarsförmågan hos Europas
            länder. Den tredje delen handlar om försvarsindustri- och marknadsfrågor.
          </note>
          <note>
            Alla dessa tre delar hör ihop, herr talman, Det är också i ljuset
            av detta som jag uppfattar att vi håller denna debatt.
          </note>
          <note>
            I tider av ekonomisk knapphet har många länder varit tvungna
            att dra ned. Tack vare att vi har goda statsfinanser i Sverige
            har vi inte drabbats av detta, utan vi har kunnat förstärka vår
            försvarsbudget i år med 300 miljoner kronor.
          </note>
          <note>
            Men vi och övriga europeiska länder står inför liknande utmaningar.
            För att kunna fullfölja målen och ambitionen att ha en gemensam
            säkerhets- och försvarspolitik och kunna agera globalt med kraft
            i de kriser och krishanteringsuppgifter som kan komma måste vi
            därför se vad vi kan samverka kring.
          </note>
          <note>
            Jag vill dock understryka att det inte handlar om att bygga en
            europeisk armé eller att skapa den typen av förmågor. Den diskussionen
            förs inte, enligt min uppfattning. Snarare handlar det om hur
            vi på bästa sätt kan utnyttja de resurser vi har gemensamt. Hur
            kan vi samarbeta på materielområdet och när det gäller annan typ
            av förmågeutveckling för att bättre använda de europeiska skattebetalarnas
            pengar?
          </note>
          <note>
            Samarbetet inom materielområdet är viktigt för att Sverige och
            övriga länder ska kunna skapa moderna försvar som kan verka tillsammans
            med andra om så krävs. Här är interoperabel materiel, det vill
            säga materiel som fungerar tillsammans med andra länders materiel,
            en förutsättning för att vi ska kunna lösa vår uppgift genom vårt
            eget försvar. Då behöver vi samarbeta när det gäller både materiel
            och annat, som utbildning, övningar, gemensamt underhåll och gemensamt
            vidmakthållande.
          </note>
          <note>
            Att i förväg peka ut exakt vilka områden som kan bli konkreta
            projekt vore olyckligt. Jag återkommer gärna i nästa inlägg till
            hur man kan resonera vidare om vilka områden som lämpar sig extra
            bra.
          </note>
          <note type="speaker">
            Anf. 5 ANNA-LENA SÖRENSON (S):
          </note>
          <note>
            Herr talman! Johan Johansson tar upp bra exempel på samarbete
            som fungerar och där det verkar som att verksamheterna har funnit
            varandra. Jag hade själv tillfälle att vara med och studera en
            Cold Response-övning i Nordnorge förra året. Battlegroups tar
            Johan också upp, och de förtjänar en egen debatt. Vi kan kanske
            återkomma till hur vi kan använda dem på bästa sätt. Här handlar
            det snarare om hur vi kan smörja, bereda vägen och ta bort hinder
            för att dessa övningar ska kunna ske.
          </note>
          <note>
            Mina frågor handlar mer om beslutanderätten över svenska förmågor
            och att det som försvarsministern tillfredsställande nog säger
            om att det inte ska byggas upp någon gemensam armé blir tydligt.
          </note>
          <note>
            Vi behöver vara tydliga med vad som kommer att ske och att det
            finns ett demokratiskt inflytande över dessa processer.
          </note>
          <note>
            Vi har ju hört från EU:s militära kommitté att man vill se mer
            resurser. Det har talats om att 25 procent av försvarsresurserna
            ska läggas samman på europeisk nivå, och man vill bygga upp planeringsstaber.
            Då inställer sig givetvis frågor. Är det åt detta håll vi ska
            gå? Var hamnar svenskt inflytande då? Vem ska besluta över svenska
            försvarsresurser?
          </note>
          <note>
            Det är viktigt att dessa frågor tas upp och redovisas i EU-nämnden
            innan man går till Europeiska rådet så att vi får insyn i och
            inflytande över detta.
          </note>
          <note>
            Jag vill också lyfta fram försvarsindustrin. Försvarsministern
            undvek att ta upp den i sitt svar till mig.
          </note>
          <note>
            Vi socialdemokrater anser att Sverige aktivt ska stärka svensk
            försvarsindustri genom att medverka i industriellt samarbete som
            gynnar svenskt försvar och säkerhet. I vår motion med anledning
            av regeringens skrivelse Berättelse om verksamheten i Europeiska
            unionen under 2012 framhåller vi den svenska försvarsindustrins
            mångåriga och unika kunnande, att Sverige är en självklar deltagare
            i utvecklingen av Europas framtida försvarsindustri och att vi
            kan bidra till att utveckla en mer integrerad, hållbar och konkurrenskraftig
            industri i Europa.
          </note>
          <note>
            Men vi ser också hot i form av att andra stater gynnar sina försvarsindustrier
            genom att ge beställningar. Man gör undantag från 346-klausulen.
            De stora vapenexportländerna sluter sig samman i centers of excellence
            och utestänger därmed de mindre staterna.
          </note>
          <note>
            Herr talman! Den svenska regeringen och försvarsministern har
            hittills mest gett uttryck för vikten av att värna den fria konkurrensen
            och att utveckla den inre marknaden.
          </note>
          <note>
            Det skulle i detta sammanhang vara intressant att höra ministerns
            synpunkter på om regeringen delar Socialdemokraternas syn på att
            det är viktigt att stödja och uppmuntra svenskt deltagande i försvarsindustriellt
            samarbete och därmed säkra leveranser till det svenska försvaret
            och säkra framtida kompetenser i Sverige.
          </note>
          <note type="speaker">
            Anf. 6 JOHAN JOHANSSON (M):
          </note>
          <note>
            Herr talman! Nu i veckan har man på F 21 i Luleå börjat underhålla
            tjeckiska JAS-flygplan. Det tycker jag är jättebra att man kan
            använda den kompetens som finns i Försvarsmakten och koppla ihop
            den med det underhåll som industrin gör på plats i Sverige.
          </note>
          <note>
            Liknande materielsystem borde vi också kunna ha samarbeten med
            åt andra hållet. Det gäller till exempel Patriavagnarna, de splitterskyddade
            fordon som har köpts in. De kanske kan underhållas på annat ställe
            när det behöver genomföras större renoveringar eller modifieringar
            längre fram.
          </note>
          <note>
            Jag ser gärna ett än mer utvecklat nordiskt och europeiskt samarbete
            såväl industriellt som när det gäller att utveckla förmågan.
          </note>
          <note>
            Jag nämnde tidigare klimatförhållanden. Det är viktigt för materielutveckling
            men även för förmågeutveckling. Det är viktigt att både ta fram
            materiel och testa den under olika förhållanden, såväl som att
            öva under de här olika förhållandena.
          </note>
          <note>
            I norra Sverige har vi unika förutsättningar för att bedriva
            både och. Här kan inte bara arméförband utan även flyg- och marinförband
            utveckla sina förmågor, vilket bland annat hände i Cold Response
            för några år sedan när engelska fartyg var uppe i Bottenviken.
          </note>
          <note type="speaker">
            Anf. 7 Försvarsminister KARIN ENSTRÖM (M):
          </note>
          <note>
            Herr talman! Förutsättningarna för den svenska försvarsindustrin
            har förändrats i takt med den säkerhetspolitiska utvecklingen.
            I dag är den svenskbaserade försvarsindustrin internationaliserad
            genom internationellt ägande eller internationella samarbeten.
            Export är en förutsättning för försvarsindustrin lika mycket som
            för annan svensk industri.
          </note>
          <note>
            Jag vill självklart också betona vikten av och den nytta vi har
            av att ha en stark försvarsindustri i Sverige. Den är också mycket
            konkurrenskraftig. De protektionistiska strömningar som nu har
            tornat upp sig inom Europeiska unionen i spåren av finanskrisen
            och eurokrisen är negativa för svensk exportindustri i allmänhet.
            Det gäller också för försvarsindustrin.
          </note>
          <note>
            I dag finns ett regelverk inom EU som ska öka transparensen inom
            den europeiska försvarsindustrimarknaden och minimera inslagen
            av nationell protektionism. Detta följer vi noga, precis som Anna-Lena
            Sörenson sade, och vi har också drivit på. Vår utgångspunkt är
            ju att en öppnare och mer transparent marknad, med lika, rättvisa
            och sunda konkurrensvillkor, är helt i linje med vår försvarspolitiska
            inriktning och att det på sikt gynnar både Sverige och Europa
            som helhet.
          </note>
          <note>
            Det pågår ett arbete inför Europeiska rådet där kommissionen
            i sin Defense Task Force tittar just på det Anna-Lena Sörenson
            nämner, centers of excellence. Det finns en mängd förslag på det
            området, och där har Sverige och jag senast på försvarsministermötet
            i tisdags varit mycket tydliga med att vi inte ser det som en
            bra lösning, utan det ska vara marknadsdrivet.
          </note>
          <note>
            Det är också så det vill jag återkomma till att industridelarna
            i detta är viktiga. Det är naturligtvis viktigt att Europa har
            en bra försvarsindustri, men inte på bekostnad av att man sluter
            sig och att man vidtar skyddsåtgärder, för det kommer vi alla
            att förlora på i längden.
          </note>
          <note>
            Jag vill ändå gå in på vad man kan göra för övrigt. Johan Johansson
            nämner det som kallas user group. Det är ett bra samarbete, ett
            bra sätt att arbeta kring det Anna-Lena Sörenson nämner, nämligen
            hur man kan samarbeta och tjäna på det samarbetet utan att avhända
            sig delar, att samarbeta effektivare kring reservdelsförsörjning,
            underhåll och drift av olika system.
          </note>
          <note>
            I botten på detta ligger, som jag sade också i interpellationssvaret,
            att vi inte ser några hinder att samarbeta på många olika områden,
            så länge vi har kvar vår nationella beslutandeprocess över operativa
            förmågor. Det kan på ett ordnat sätt lösas i avtal, till exempel
            de avtal som vi har inom ramen för SAC-samarbetet och även i andra
            samarbeten. Om man redan i avtalet beskriver hur olika behov ska
            prioriteras och hur man kan ta hänsyn till de nationella behoven
            tror jag verkligen att vi har en väg framåt.
          </note>
          <note>
            Vi är bara i början på detta. Men det måste självklart bedömas
            från fall till fall, och det ska alltid finnas avtal i grunden
            för den här typen av samarbeten.
          </note>
          <note type="speaker">
            Anf. 8 ANNA-LENA SÖRENSON (S):
          </note>
          <note>
            Herr talman! Johan Johansson tar upp nordiskt samarbete, och
            det tycker vi är positivt och ställer oss bakom. Vi skulle vilja
            se mycket mer av det och kanske se ett utvidgat kluster till Baltikum,
            Polen och Tyskland och därmed också jobba enligt många positiva
            riktlinjer och tankar som kommer från EU-samarbetet.
          </note>
          <note>
            Herr talman! Socialdemokraterna har stort förtroende för svensk
            försvarsindustri, och vi tror att den kompetensen och den höga
            kvaliteten står sig bra i internationell konkurrens. Därför anser
            vi socialdemokrater att Sverige ska delta i genomförandet av direktiven
            om offentlig upphandling och om överföringar inom EU. Men vi vill
            samtidigt att Sverige förbehåller sig rätten att undandra delar
            av väsentlig säkerhetsmässig betydelse för landets försvar, precis
            som man har gjort i många andra europeiska länder. Vi tycker att
            regeringen har en något naiv inställning till den fria marknaden.
          </note>
          <note>
            Sveriges riksdag har uttryckt att man vill att regeringen definierar
            de nationella säkerhetsintressen som enligt EU:s regelverk kan
            motivera avsteg från konkurrensupphandling. Försvarsministern
            har skickat ett brev till EU-kommissionen som inte är förankrat
            i EU-nämnden om att kommissionen ska arbeta för en fri marknad
            utan att betona vikten av att respekt måste visas när medlemsstaterna
            åberopar undantagsklausulen.
          </note>
          <note>
            Herr talman! Min sista fråga blir då: Är detta ett uttryck för
            regeringens prioriteringar att uppmuntra EU-kommissionen att arbeta
            för fria marknadskrafter hellre än att definiera och värna de
            svenska säkerhetsintressena?
          </note>
          <note type="speaker">
            Anf. 9 Försvarsminister KARIN ENSTRÖM (M):
          </note>
          <note>
            Herr talman! Min utgångspunkt är att värna vårt försvars förmåga
            och skattebetalarnas pengar. Sverige ska ha ett modernt försvar
            med tillgängliga förband och modern och ändamålsenlig materiel.
            Vi har också EU:s regelverk och det svenska regelverket att följa.
            Vi ska inte slarva med skattebetalarnas pengar, och vi ska inte
            heller hantera materielfrågor som regionalpolitiska ärenden.
          </note>
          <note>
            Samarbetet inom materielområdet är viktigt för att kunna skapa
            det moderna försvaret, som kan verka tillsammans med andra. Det
            är grunden i alla de samarbeten som vi har.
          </note>
          <note>
            I diskussionen inför att stats- och regeringscheferna ska träffas
            i december är försvarsindustrin en del. Kommissionen har fått
            i uppgift att lämna en rapport inför den diskussionen.
          </note>
          <note>
            Ett brev som jag har skickat till kommissionärerna innehåller
            de ståndpunkter som väl ryms inom den övergripande svenska handlingslinjen,
            att kommissionens arbete ska bygga på principer om öppenhet, transparens
            och bättre konkurrens.
          </note>
          <note>
            En av huvudpunkterna i det kommissionen nu gör är att implementera
            det direktiv som Anna-Lena Sörenson nämner i sitt anförande. Där
            finns möjligheten att göra undantag. Det är väl definierat, när
            det föreligger väsentliga säkerhetsintressen. Det är upp till
            nationerna att göra den definitionen, och det måste avgöras från
            fall till fall.
          </note>
          <note>
            Det är viktigt att säga att vi för Sveriges del ser detta som
            en helhet. Vi ska för vår egen förmågas skull driva på för att
            ha den fria, öppna konkurrensen och samtidigt självklart ha respekt
            för de nationella undantag som finns. Där råder det inte någon
            skillnad.
          </note>
          <note>
            Överläggningen var härmed avslutad.
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 26 april
          </note>
          <note>
            Helena Leander
          </note>
          <note>
            Tina Ehn
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 14 maj.
          </note>
          <note>
            11 § Kammaren åtskildes kl. 9.28.
          </note>
          <note>
            Förhandlingarna leddes av talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
