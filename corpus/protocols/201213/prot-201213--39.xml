<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--39</head>
          <docDate when="2012-12-07">2012-12-07</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-05cdc18bb1e51daa-0" who="unknown">
            <seg>
              2012/13:39
            </seg>
          </u>
          <note>
            Fredagen den 7 december
          </note>
          <note>
            Kl. 09:00 - 14:28
          </note>
          <note>
            1 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2012/13:150
          </note>
          <u xml:id="i-05cdc18bb1e51daa-1" who="unknown">
            <seg>
              Interpellation 2012/13:150 Situationen i Iran
            </seg>
          </u>
          <note>
            Interpellationen kommer att besvaras torsdagen den 17 januari
            2013.
          </note>
          <u xml:id="i-05cdc18bb1e51daa-2" who="unknown">
            <seg>
              Skälet till dröjsmålet är resor.
            </seg>
          </u>
          <note>
            Carl Bildt
          </note>
          <note>
            Interpellation 2012/13:154
          </note>
          <note>
            Interpellation 2012/13:154 Kostnader för myndigheters lokaler
          </note>
          <note>
            Interpellationen kommer att besvaras den 18 december.
          </note>
          <u xml:id="i-05cdc18bb1e51daa-3" who="unknown">
            <seg>
              Skälet till dröjsmålet är redan inbokade engagemang.
            </seg>
          </u>
          <note>
            Marianne Jenryd
          </note>
          <note>
            Interpellation 2012/13:159
          </note>
          <note>
            Interpellation 2012/13:159 Vattenfalls minskande andel av förnybar
            el
          </note>
          <note>
            Interpellationen kommer att besvaras torsdagen den 20 december.
          </note>
          <u xml:id="i-05cdc18bb1e51daa-4" who="unknown">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Rikard Jermsten
          </note>
          <note>
            Interpellation 2012/13:160
          </note>
          <note>
            Interpellation 2012/13:160 Mänskliga rättigheter på EU-nivå
          </note>
          <note>
            Interpellationen kommer att besvaras tisdagen den 18 december.
          </note>
          <u xml:id="i-05cdc18bb1e51daa-5" who="unknown">
            <seg>
              Skälet till dröjsmålet är tjänsteresor.
            </seg>
          </u>
          <note>
            Oscar Wåglund Söderström
          </note>
          <note>
            2 § Anmälan om inkommen granskningsrapport från Riksrevisionen
          </note>
          <note>
            Förste vice talmannen anmälde att följande granskningsrapport
            inkommit från Riksrevisionen:
          </note>
          <note>
            3 § Anmälan om inkommet protokollsutdrag från utskott
          </note>
          <note>
            Förste vice talmannen anmälde att ett utdrag ur prot. 2012/13:12
            för torsdagen den 6 december i ärende om subsidiaritetsprövning
            av EU-förslag inkommit från miljö- och jordbruksutskottet.
          </note>
          <note>
            4 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            KOM(2012) 628
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            den 31 januari 2013
          </note>
          <note>
            6 § Migration
          </note>
          <note>
            Föredrogs
          </note>
          <note type="speaker">
            Anf. 1 FREDRIK LUNDH SAMMELI (S):
          </note>
          <u xml:id="i-05cdc18bb1e51daa-6" next="i-05cdc18bb1e51daa-25" who="Q5966830">
            <seg>
              Fru talman! Föreställ dig att det är krig inte i Irak eller Afghanistan
              eller någonstans långt borta, utan här i Europa, i Sverige, hos
              oss.
            </seg>
          </u>
          <u xml:id="i-05cdc18bb1e51daa-7" prev="i-05cdc18bb1e51daa-6" who="Q5966830">
            <seg>
              Den danska författarinnan Janne Teller fick i år Teskedsordens
              bokpris för sitt sätt att vända på världen, se hemma som borta,
              dig som mig, vän som fiende. Med boken Om det var krig i Norden
              bjuder Janne Teller in oss läsare till ett tankeexperiment. Genom
              att vända på perspektiven får hon oss att förstå vad det innebär
              att vara flykting:
            </seg>
          </u>
          <u xml:id="i-05cdc18bb1e51daa-8" prev="i-05cdc18bb1e51daa-6" who="Q5966830">
            <seg>
              Tänk om det blev krig i Norden. Vart skulle du ta vägen?
            </seg>
          </u>
          <u xml:id="i-05cdc18bb1e51daa-9" prev="i-05cdc18bb1e51daa-6" who="Q5966830">
            <seg>
              Om nästan hela Sverige, nästan hela Stockholm låg i ruiner efter
              bombnedslag. Om huset som du och din familj bor i har fått hål
              i väggarna, alla fönsterrutor krossade och taket bortslitet. Vintern
              är på väg, värmen fungerar inte, det regnar in. Ni kan bara vara
              i källaren. Din mamma har luftrörskatarr och håller på att få
              lunginflammation. Din äldre bror har förlorat tre fingrar på vänster
              hand i en minsprängning och går med i milisen mot dina föräldrars
              vilja. Din lillasyster har blivit skadad i huvudet av granatsplitter
              och ligger på ett sjukhus utan utrustning. Din farmor och farfar
              dog när deras vårdhem träffades av en bomb.
            </seg>
          </u>
          <u xml:id="i-05cdc18bb1e51daa-10" prev="i-05cdc18bb1e51daa-6" who="Q5966830">
            <seg>
              Själv är du fortfarande oskadd, men rädd. Morgon, middag, kväll,
              natt. Du hoppar högt varje gång missilerna visslar iväg någonstans,
              varje gång du ser en ljusglimt vid horisonten och inte vet om
              den missilen är riktad just mot den punkt där du står.
            </seg>
          </u>
          <u xml:id="i-05cdc18bb1e51daa-11" prev="i-05cdc18bb1e51daa-6" who="Q5966830">
            <seg>
              Nu är det inte krig i Norden i dag. Men tänk om det blev krig
              och det var du som blev flykting i ett främmande land. Jag har
              läst boken och funderat, försökt att förstå, men inser samtidigt
              att jag som aldrig varit nära nog heller aldrig kommer att kunna
              förstå.
            </seg>
          </u>
          <u xml:id="i-05cdc18bb1e51daa-12" prev="i-05cdc18bb1e51daa-6" who="Q5966830">
            <seg>
              Boken Om det var krig i Norden skrevs år 2001 kopplat till den
              diskussion om flyktingar som då fanns i Danmark. Den sätter fokus
              på två av Europas mest hyllade värdesatser: Alla människor är
              födda lika, och allt vad ni vill att människor ska göra för er
              ska ni också göra för dem. Men är det så verkligheten i dag ser
              ut?
            </seg>
          </u>
          <u xml:id="i-05cdc18bb1e51daa-13" prev="i-05cdc18bb1e51daa-6" who="Q5966830">
            <seg>
              I dag debatterar vi migration, utgiftsområde 8. Jag vill här
              särskilt lyfta tre för oss socialdemokrater viktiga områden, och
              jag yrkar bifall till reservationerna 2, 8 och 10. Det räcker
              inte att som borgerligheten rösta ja till anslaget på utgiftsområdet
              Migration. Svensk migrationspolitik behöver mer. Det handlar bland
              annat om en bättre och tydligare politik på områdena boende, barn
              och Europa.
            </seg>
          </u>
          <u xml:id="i-05cdc18bb1e51daa-14" prev="i-05cdc18bb1e51daa-6" who="Q5966830">
            <seg>
              Fru talman! Flyktingmottagandet är långt ifrån jämnt fördelat
              över landet. Ett antal kommuner tar ett enormt stort ansvar för
              mottagandet medan andra kommuner har intagit en minst sagt avhållsam
              hållning. Denna utveckling är olycklig och äventyrar hela det
              svenska flyktingmottagandet. Trycket på de kommuner som påtagit
              sig ansvaret är mycket hårt och löper risk att generera en rad
              problem, inte minst under rådande konjunkturläge. Därför måste
              alla svenska kommuner solidariskt ta ansvar för flyktingmottagandet.
            </seg>
          </u>
          <u xml:id="i-05cdc18bb1e51daa-15" prev="i-05cdc18bb1e51daa-6" who="Q5966830">
            <seg>
              Det är också väldigt tydligt att EBO, lagen om eget boende, inte
              fungerar. Vi är helt övertygade om att ett nytt system måste skapas
              och vill att regeringen tillsätter en utredning för att titta
              på nya boendemöjligheter för nyanlända, i syfte att uppnå ett
              värdigt mottagande och en bra väg in i samhället.
            </seg>
          </u>
          <u xml:id="i-05cdc18bb1e51daa-16" prev="i-05cdc18bb1e51daa-6" who="Q5966830">
            <seg>
              Bilden som växer fram runt om i landet är att regeringen också
              behöver återkomma med förslag om hur Migrationsverket ska stärka
              mottagningsverksamheten i våra kommuner. Detta är ett arbete som
              i samverkan med berörda kommuner och ideella organisationer skulle
              betyda väldigt mycket och där verket även måste ta ansvar för
              de asylsökandes sociala situation i avvaktan på beslut.
            </seg>
          </u>
          <u xml:id="i-05cdc18bb1e51daa-17" prev="i-05cdc18bb1e51daa-6" who="Q5966830">
            <seg>
              Fru talman! Barn väljer inte att bli migranter. Barn väljer inte
              sina föräldrar eller den situation de befinner sig i. Vi socialdemokrater
              har varit tydliga med att det är dags att stärka barns rättigheter
              genom att inkorporera barnkonventionen i svensk lagstiftning.
              Alla barn som bor i Sverige ska ha samma rättigheter. Det gäller
              även ett barn som har kommit till Sverige som flykting och sökt
              asyl här, antingen tillsammans med sin familj eller som ensamkommande
              flyktingbarn. Barnets bästa ska vara vägledande vid alla beslut
              som rör barn, och här har vi ett viktigt arbete att göra inom
              lagstiftning och myndigheter.
            </seg>
          </u>
          <u xml:id="i-05cdc18bb1e51daa-18" prev="i-05cdc18bb1e51daa-6" who="Q5966830">
            <seg>
              För oss socialdemokrater är det viktigt att alla barn i vårt
              land har rätt till skola samt vård, och vi är glada att denna
              viktiga ståndpunkt nu delas i en bred gemenskap i det svenska
              parlamentet. Det innebär att Sverige därmed blir ett ännu bättre
              land för våra minsta. Samtidigt finns flera grupper av barn som
              löper risk att få sina rättigheter kränkta och exempelvis utsättas
              för människohandel i svensk migration. Skyddet av och kännedomen
              om dessa barn måste förstärkas, och nuvarande praxis i ärenden
              som rör barn och unga bör mildras.
            </seg>
          </u>
          <u xml:id="i-05cdc18bb1e51daa-19" prev="i-05cdc18bb1e51daa-6" who="Q5966830">
            <seg>
              När det gäller antalet ensamkommande flyktingbarn till Sverige
              ökar det. Alltför många barn och unga finns i ankomstkommunerna,
              samtidigt som långt ifrån alla kommuner säger sig vara villiga
              att ta emot dem. Vikten av att alla landets kommuner tar ett solidariskt
              ansvar för mottagandet av ensamkommande barn kan inte nog understrykas.
            </seg>
          </u>
          <u xml:id="i-05cdc18bb1e51daa-20" prev="i-05cdc18bb1e51daa-6" who="Q5966830">
            <seg>
              Fru talman! Slutligen vill jag lyfta frågan om det europeiska
              perspektivet. Sverige tar ett stort ansvar för mottagandet av
              asylsökande i Europa. Vi tar inte emot flest vare sig i antal
              eller i förhållande till folkmängd, men vi är helt klart ett land
              som tar ett stort ansvar och ger skydd åt många människor som
              flyr från förföljelse och krig. Och det ska vi fortsätta att göra.
            </seg>
          </u>
          <u xml:id="i-05cdc18bb1e51daa-21" prev="i-05cdc18bb1e51daa-6" who="Q5966830">
            <seg>
              Det stora problemet i dag är att endast nio medlemsstater tar
              emot 90 procent av alla flyktingar. Det är viktigt att det gemensamma
              europeiska asylsystemet kommer på plats och att alla behandlas
              på samma sätt oavsett i vilket land man söker asyl. Det krävs
              ett kraftfullt svenskt agerande på hög nivå inom EU för att ett
              solidariskt mottagande av vidarebosatta ska fungera.
            </seg>
          </u>
          <u xml:id="i-05cdc18bb1e51daa-22" prev="i-05cdc18bb1e51daa-6" who="Q5966830">
            <seg>
              I det internationella perspektivet och inom FN lyfts Sverige
              fram som ett föregångsland. Mottagandet i Sverige ökar för att
              möta upp de stora behov som finns för människor som i dag lever
              otryggt i de många flyktingläger som finns runt oroshärdar. Regeringen
              måste än kraftfullare markera det gemensamma ansvarstagande som
              måste finnas inom EU för ett solidariskt mottagande av vidarebosatta.
            </seg>
          </u>
          <u xml:id="i-05cdc18bb1e51daa-23" prev="i-05cdc18bb1e51daa-6" who="Q5966830">
            <seg>
              Fru talman! Jag har här i mitt anförande lyft fram tre områden
              där vi i politiken måste sätta ned foten och göra förbättringar.
              Det handlar om boende, barn och Europa. Frågorna är långt ifrån
              enkla, men vi måste diskutera dem och hitta bra lösningar för
              morgondagen.
            </seg>
          </u>
          <u xml:id="i-05cdc18bb1e51daa-24" prev="i-05cdc18bb1e51daa-6" who="Q5966830">
            <seg>
              Vi i Sverige behöver en migrationspolitik som ser människor och
              möjligheter men som också vågar möta utmaningarna vi står inför
              med ett ökat antal asylsökande under kommande år, inte minst från
              blodbadens och massakrernas Syrien och de oroligheter vi ser i
              vår omvärld.
            </seg>
          </u>
          <u xml:id="i-05cdc18bb1e51daa-25" prev="i-05cdc18bb1e51daa-6" who="Q5966830">
            <seg>
              Migrationen i världen ökar, och Sverige är en del av den utvecklingen.
              En del kommer hit för att söka skydd, andra för att förena sig
              med sin familj och många för att arbeta. Oavsett skälet till att
              människor flyttar hit bidrar de med kunskap, idéer, arbetskraft
              och företagande som har fått och kommer att få stor betydelse
              för Sveriges utveckling.
            </seg>
          </u>
          <note type="speaker">
            Anf. 2 DAVID LÅNG (SD):
          </note>
          <u xml:id="i-05cdc18bb1e51daa-26" next="i-05cdc18bb1e51daa-37" who="Q5969249">
            <seg>
              Fru talman! Jag börjar med att yrka bifall till reservationerna
              1, 9 och 11.
            </seg>
          </u>
          <u xml:id="i-05cdc18bb1e51daa-27" prev="i-05cdc18bb1e51daa-26" who="Q5969249">
            <seg>
              Invandringen till Sverige från utomeuropeiska länder sätter nya
              rekord, och Sverige knäar under trycket. Massinvandringen har
              kommit att bli den viktigaste politiska frågan i Sverige, och
              för hela Europa, eftersom det är den som skapar de svåraste problemen
              för våra samhällen. Utlänningar strömmar till Sverige av många
              olika skäl, som föregående talare mycket riktigt nämnde. Det brukar
              från de övriga sju partierna låta ungefär så att vissa kommer
              hit för att söka skydd, vissa kommer hit för att arbeta, men i
              praktiken ser det annorlunda ut. Vissa kommer hit för att utföra
              arbete som lika väl kunde ha utförts av någon av oss svenskar.
              Vissa kommer hit och hamnar i utanförskap utan att arbeta över
              huvud taget. Vissa kommer hit för att söka asyl trots att de i
              många fall saknar asylskäl. Och värst av allt oavsett varför de
              kommer hit: När de väl fått uppehållstillstånd åker de aldrig
              hem, utom möjligen på semester.
            </seg>
          </u>
          <u xml:id="i-05cdc18bb1e51daa-28" prev="i-05cdc18bb1e51daa-26" who="Q5969249">
            <seg>
              Resultatet av den förda politiken är att den skapar en belastning
              på det svenska samhället såväl ekonomiskt som socialt. Det belastar
              våra offentliga finanser: Det skapas etniska enklaver där det
              praktiskt taget uteslutande bor invandrare utan kontakt med det
              svenska majoritetssamhället. Det leder till ökad brottslighet,
              till ökade konflikter och på det stora hela till en ökad splittring
              av det svenska samhället.
            </seg>
          </u>
          <u xml:id="i-05cdc18bb1e51daa-29" prev="i-05cdc18bb1e51daa-26" who="Q5969249">
            <seg>
              Observera dock, fru talman, att jag alls icke lägger skulden
              för dessa problem på invandrarna i första hand. Lika lite som
              jag ger den förre socialdemokratiske riksdagsledamoten Jan Emanuel
              Johansson skulden för att en kvarts miljard av skattebetalarnas
              pengar hamnat i hans fickor eller förre nydemokraten Bert Karlsson
              som också tjänar pengar på flyktingmottagning numera. Det är inte
              deras fel att reglerna ser ut som de gör, utan det är politikernas
              fel. Alla de sju riksdagspartier som har medverkat till den situation
              vi nu befinner oss i är de som bär skulden till massinvandringen.
              Det är de som bär skulden till de problem och de kostnader som
              massinvandringen medför.
            </seg>
          </u>
          <u xml:id="i-05cdc18bb1e51daa-30" prev="i-05cdc18bb1e51daa-26" who="Q5969249">
            <seg>
              Enstaka individer bland alla dessa invandrare kompenserar detta
              till en liten del genom att bidra till det svenska samhället med
              något yrkeskunnande som saknas i Sverige och som det tar lång
              tid att utveckla inom Sveriges gränser, och därför vinner vi på
              att rekrytera dem utifrån. Men de få undantag som det handlar
              om räcker inte till som argument; på det stora hela är den förda
              massinvandringspolitiken ett stort misslyckande.
            </seg>
          </u>
          <u xml:id="i-05cdc18bb1e51daa-31" prev="i-05cdc18bb1e51daa-26" who="Q5969249">
            <seg>
              Jag ska ge ett par konkreta exempel. Av regeringens budgetproposition
              framgår utvecklingen av andelen elever med gymnasiebehörighet
              efter årskurs 9 från år 2000 till år 2011. Bland svenskfödda hade
              andelen med gymnasiebehörighet minskat från 91 procent till 90
              procent, en ganska liten minskning. Men bland utomeuropeiskt födda
              minskade andelen från låga 64 procent till katastrofalt låga 44
              procent, alltså en minskning med 20 procentenheter på elva år
              ett totalt misslyckande.
            </seg>
          </u>
          <u xml:id="i-05cdc18bb1e51daa-32" prev="i-05cdc18bb1e51daa-26" who="Q5969249">
            <seg>
              Instegsjobben är det andra, det vill säga de lönesubventionerade
              jobb som bara invandrare kan få och som innebär att lönen till
              största delen betalas med skattepengar. Det framgår av en rapport
              från Arbetsförmedlingen att bara 12 procent av invandrarna har
              riktiga jobb efter 180 dagar, 40 procent har gått vidare till
              nystartsjobb, som är en annan variant av instegsjobb, och 28 procent
              har övergått i öppen arbetslöshet ytterligare ett totalt misslyckande.
            </seg>
          </u>
          <u xml:id="i-05cdc18bb1e51daa-33" prev="i-05cdc18bb1e51daa-26" who="Q5969249">
            <seg>
              Fru talman! I Sveriges Radio i går efter kl. 16, medan vi riksdagsledamöter
              hade votering här i kammaren, deltog min partiledare Jimmie Åkesson
              i ett radioprogram med bland andra integrationsminister Erik Ullenhag
              och den socialdemokratiska riksdagsledamoten Ylva Johansson. Efter
              programmets slut frågade jag Jimmie Åkesson hur det hade gått.
              Han svarade: Jag hade inte behövt vara där. Och anledningen till
              att han svarade så är att programmet talade för sig självt. Varken
              integrationsministern eller Socialdemokraternas representant ens
              försökte förneka de fakta som lades fram, utan i stället försökte
              de släta över problemen med sedvanliga floskler. Det som framgick
              med all önskvärd tydlighet var att svenskar väljer att flytta
              från de områden dit många invandrare kommer, och det framgick
              att svenska föräldrar väljer att ta sina barn från skolor med
              många invandrarelever för att i stället placera dem i skolor med
              huvudsakligen svenska elever. Det framgick att samhället glider
              isär. Det framgick att alla integrationsförsök har misslyckats.
            </seg>
          </u>
          <u xml:id="i-05cdc18bb1e51daa-34" prev="i-05cdc18bb1e51daa-26" who="Q5969249">
            <seg>
              Dessa människor, fru talman, de som väljer att fly invandrartäta
              områden, de som väljer bort invandrartäta skolor, dessa människor
              är det svenska folket. När Sverigedemokraterna gick framåt i valet
              2010 fick detta folk en röst i Sveriges riksdag. Då fick svenskarna
              ett riksdagsparti med uppdraget att ta fram en alternativ politik,
              och det har vi sverigedemokrater gjort.
            </seg>
          </u>
          <u xml:id="i-05cdc18bb1e51daa-35" prev="i-05cdc18bb1e51daa-26" who="Q5969249">
            <seg>
              Det betänkande som vi nu debatterar, SfU2, handlar om utgiftsområde
              8 Migration. Detta utgiftsområde är ett av de större som omfattas
              av kostnaderna för invandring, men de totala kostnaderna spänner
              över ett stort antal utgiftsområden.
            </seg>
          </u>
          <u xml:id="i-05cdc18bb1e51daa-36" prev="i-05cdc18bb1e51daa-26" who="Q5969249">
            <seg>
              Inom utgiftsområde 8 Migration sparar Sverigedemokraterna drygt
              4 miljarder kronor under år 2013 jämfört med regeringens förslag.
              Som jämförelse med de övriga oppositionspartierna kan sägas att
              både Socialdemokraterna och Miljöpartiet har exakt samma anslag
              som regeringen, medan Vänsterpartiet till och med vill öka anslaget
              med en halv miljard. Sverigedemokraternas besparing under nästa
              år är ganska blygsam och bygger på försiktiga beräkningar. Många
              kostnader kan tyvärr inte avskaffas omedelbart, så vår politik
              får genomslag fullt ut först året därpå, och då blir besparingen
              nästan dubbelt så stor. Sammanlagt under en fyraårsperiod kan
              vi spara drygt 27 ½ miljard kronor enbart på detta utgiftsområde.
            </seg>
          </u>
          <u xml:id="i-05cdc18bb1e51daa-37" prev="i-05cdc18bb1e51daa-26" who="Q5969249">
            <seg>
              Sverigedemokraterna har i tidigare debatter blivit kritiserade
              av företrädare för övriga partier för att våra beräkningar inte
              skulle stämma. Jag skulle vilja förekomma den eventuella kritiken
              i den här debatten genom att redan nu poängtera att det inte är
              vi sverigedemokrater som har hittat på de siffror som vi anger
              i vår budget. Faktum är att vi har belastat riksdagens utredningstjänst
              med mycket arbete under en längre tid och fått fram statistik,
              underlag och beräkningar som inget annat parti tidigare har efterfrågat.
              Den politik som vi driver har i de allra flesta fall tillämpats
              i andra länder. Bland annat har vi studerat hur asyltrycket påverkades
              när Danmark införde en mer ansvarsfull migrationspolitik. De erfarenheter
              som vi kunnat ta del av, plus de beräkningar som gjorts av ledande
              experter och riksdagens utredningstjänst, är de fakta som ligger
              till grund för Sverigedemokraternas anslagsförslag. Det är min
              förhoppning att den som nu påstår att våra besparingar skulle
              vara omöjliga att genomföra i så fall har ännu mer trovärdiga
              källor att hänvisa till.
            </seg>
          </u>
          <note type="speaker">
            Anf. 3 FREDRIK LUNDH SAMMELI (S) replik:
          </note>
          <u xml:id="i-05cdc18bb1e51daa-38" next="i-05cdc18bb1e51daa-39" who="Q5966830">
            <seg>
              Fru talman! David Lång lyfter fram sina förslag på det här budgetområdet
              om kraftiga reduceringar av ramen. Om man ska kunna göra dessa
              neddragningar på området kommer Sverige inte att kunna leva upp
              till de internationella åtagandena. Vi kommer inte att vara det
              land som möter människor som flyr från krig.
            </seg>
          </u>
          <u xml:id="i-05cdc18bb1e51daa-39" prev="i-05cdc18bb1e51daa-38" who="Q5966830">
            <seg>
              Det leder till frågan till David Lång om inte Sverige ska fortsätta
              att stå bakom FN-konventionen om mänskliga rättigheter. Ska vi
              lämna FN-samarbetet och de konventioner som möjliggör för människor
              att fly från krig och oroligheter? Ska Sverige inte längre vara
              det land som står för mänskliga rättigheter?
            </seg>
          </u>
          <note type="speaker">
            Anf. 4 DAVID LÅNG (SD) replik:
          </note>
          <u xml:id="i-05cdc18bb1e51daa-40" next="i-05cdc18bb1e51daa-43" who="Q5969249">
            <seg>
              Fru talman! Den där frågan brukar av någon anledning återkomma
              i debatt efter debatt. Vi sverigedemokrater brukar alltid svara
              att vi självklart fortfarande står bakom de konventioner som Sverige
              har undertecknat, och det är inget konstigt med det.
            </seg>
          </u>
          <u xml:id="i-05cdc18bb1e51daa-41" prev="i-05cdc18bb1e51daa-40" who="Q5969249">
            <seg>
              Uppenbarligen kan många andra länder föra en mer restriktiv flykting-
              och invandringspolitik utan att för den skull bryta mot några
              internationella konventioner. Vad är det som gör att det bara
              är vi i Sverige som måste föra en så oerhört ansvarslös invandringspolitik?
            </seg>
          </u>
          <u xml:id="i-05cdc18bb1e51daa-42" prev="i-05cdc18bb1e51daa-40" who="Q5969249">
            <seg>
              När det sedan gäller vår syn på asyl är det inte fel att ge tillfälliga
              uppehållstillstånd i stället för permanenta. Det är inte fel att
              hjälpa i närområden. På så vis tillvaratar man också människors
              mänskliga rättigheter. Det har också kommit ett förslag tidigare
              från Fredrik Lundh Sammelis partikollega i Storbritannien, Tony
              Blair, om safe havens till exempel.
            </seg>
          </u>
          <u xml:id="i-05cdc18bb1e51daa-43" prev="i-05cdc18bb1e51daa-40" who="Q5969249">
            <seg>
              Den där frågan borde Socialdemokraterna och övriga partier i
              riksdagen egentligen tycka att de har fått svar på. Vi står bakom
              de konventioner som Sverige har undertecknat. Det är väldigt många
              andra länder som också har undertecknat de avtalen, och ändå för
              de en mycket mer restriktiv politik än vad vi gör i Sverige.
            </seg>
          </u>
          <note type="speaker">
            Anf. 5 FREDRIK LUNDH SAMMELI (S) replik:
          </note>
          <u xml:id="i-05cdc18bb1e51daa-44" next="i-05cdc18bb1e51daa-47" who="Q5966830">
            <seg>
              Fru talman! David Lång lyfte i sitt anförande upp arbetskraftsinvandringen
              som ett problem. Sverige behöver arbetskraftsinvandring. Vi behöver
              klara av att säga: Välkommen hit till Sverige med er kunskap,
              er utbildning och er arbetskraft! Samtidigt måste vi säkerställa
              att det är ordning och reda på arbetsmarknaden.
            </seg>
          </u>
          <u xml:id="i-05cdc18bb1e51daa-45" prev="i-05cdc18bb1e51daa-44" who="Q5966830">
            <seg>
              Argumenten går isär. I samma anförande pekar David Lång på att
              flyktingarna kommer hit och tar våra jobb och samtidigt att flyktingarna
              kommer hit och lever på våra bidrag. Är problemet att de kommer
              hit och tar våra jobb, eller är problemet att de kommer hit och
              lever på våra bidrag?
            </seg>
          </u>
          <u xml:id="i-05cdc18bb1e51daa-46" prev="i-05cdc18bb1e51daa-44" who="Q5966830">
            <seg>
              Verkligheten är att väldigt många återvänder till sina gamla
              länder om möjligheten finns. Men grunden i asyl är ändå möjligheten
              att få söka asyl i ett land, och David Lång säger att Sverigedemokraterna
              står bakom rätten att söka asyl. Har man en asylrätt när man kommer
              till Sverige har man också rätt att få den prövad. Får man ett
              ja har man också rätt och möjlighet att bygga ett nytt liv här
              i Sverige.
            </seg>
          </u>
          <u xml:id="i-05cdc18bb1e51daa-47" prev="i-05cdc18bb1e51daa-44" who="Q5966830">
            <seg>
              Att stå och säga att man står upp för den rätten samtidigt som
              man på området mer än halverar resurserna är inte ansvarstagande.
              Att peka på möjligheten att ge hjälp i närområdet samtidigt som
              man tar bort pengar från de områdena går inte ihop.
            </seg>
          </u>
          <note type="speaker">
            Anf. 6 DAVID LÅNG (SD) replik:
          </note>
          <u xml:id="i-05cdc18bb1e51daa-48" next="i-05cdc18bb1e51daa-51" who="Q5969249">
            <seg>
              Fru talman! Vi tar definitivt inte bort pengar från de områdena,
              utan vi satsar tvärtom betydligt mer på UNHCR och hjälp i närområdena
              än andra partier.
            </seg>
          </u>
          <u xml:id="i-05cdc18bb1e51daa-49" prev="i-05cdc18bb1e51daa-48" who="Q5969249">
            <seg>
              När det sedan gäller arbetskraftsinvandring, som Fredrik Lundh
              Sammeli var inne på i början av sin andra replik, handlar det
              om enstaka specialister som vi kan vara i behov av. Vi är definitivt
              inte i behov av någon masstillströmning av lågkvalificerad arbetskraft.
            </seg>
          </u>
          <u xml:id="i-05cdc18bb1e51daa-50" prev="i-05cdc18bb1e51daa-48" who="Q5969249">
            <seg>
              Vi har hög arbetslöshet i Sverige, och det är väldigt mycket
              varsel som ligger just nu. Jag är helt övertygad om att många
              av dem som nu är varslade och kommer att bli uppsagda är fullt
              villiga att ta de jobb som finns kvar.
            </seg>
          </u>
          <u xml:id="i-05cdc18bb1e51daa-51" prev="i-05cdc18bb1e51daa-48" who="Q5969249">
            <seg>
              Sverigedemokraternas politik syftar för övrigt till att skapa
              ett sammanhållet Sverige, ett Sverige med en gemensam nationell
              identitet. Vi vill återgå till assimilationstanken, för de som
              har invandrat förväntas vilja och kunna bli en del av det svenska
              majoritetssamhället. Vi vill bort från tanken att Sverige ska
              vara ett massinvandringsland och i stället återgå till att den
              yrkeskompetens som eventuellt saknas i Sverige ska kunna rekryteras
              utifrån. Vi vet av erfarenhet att en sådan politik leder till
              att människor som kan bidra konstruktivt i större utsträckning
              söker sig till länder med en sådan politik. Men Sverige attraherar
              för många invandrare som vi inte har behov av.
            </seg>
          </u>
          <note type="speaker">
            Anf. 7 CHRISTINA HÖJ LARSEN (V):
          </note>
          <u xml:id="i-05cdc18bb1e51daa-52" next="i-05cdc18bb1e51daa-86" who="Q4955459">
            <seg>
              Fru talman! Jag vill fråga kungen varför det finns hemlösa barn
              i Sverige, säger pojken som tillsammans med sin mamma varit hemlös
              i sju och ett halvt år ända sedan de kom till Sverige för att
              söka asyl men även nu efter att de fått uppehållstillstånd. Pojken
              är tolv år nu. Sedan ett år har han och hans mamma uppehållstillstånd,
              men innan dess var de asylsökande. Och hela tiden har de varit
              hemlösa.
            </seg>
          </u>
          <u xml:id="i-05cdc18bb1e51daa-53" prev="i-05cdc18bb1e51daa-52" who="Q4955459">
            <seg>
              I Sveriges Radios program Barnen bakom siffrorna berättar han
              för oss om ett liv utan fast bostad, om att bo i garage och som
              inneboende hos andra. Han berättar om att inte ha råd med bussbiljetter
              och om att leta mat i containrar bakom affärer på kvällen. Han
              berättar för oss om ett liv som fattig i dagens Sverige.
            </seg>
          </u>
          <u xml:id="i-05cdc18bb1e51daa-54" prev="i-05cdc18bb1e51daa-52" who="Q4955459">
            <seg>
              Enligt FN:s barnkonvention har alla barn rätt till en skälig
              levnadsstandard eller, som det står i artikel 27, den levnadsstandard
              som krävs för barnets fysiska, psykiska, andliga och sociala utveckling.
            </seg>
          </u>
          <u xml:id="i-05cdc18bb1e51daa-55" prev="i-05cdc18bb1e51daa-52" who="Q4955459">
            <seg>
              Tidigare i år kom Rädda Barnens omdiskuterade rapport om barns
              ekonomiska utsatthet i Sverige. Den visade att andelen barn i
              ekonomiskt utsatta hushåll ökar år från år, och en del av dessa
              barn och deras föräldrar är just asylsökande, alltså det som vi
              pratar om i dag.
            </seg>
          </u>
          <u xml:id="i-05cdc18bb1e51daa-56" prev="i-05cdc18bb1e51daa-52" who="Q4955459">
            <seg>
              Fru talman! Som asylsökande i Sverige har man rätt till en dagersättning
              på 71 kronor om dagen, men endast 61 kronor om man är sammanboende.
              Ersättningen till barn är 3750 kronor per dag beroende på barnets
              ålder. Ersättningen per barn halveras dessutom från och med tredje
              barnet. Detta skiljer sig från principen för det allmänna barnbidraget
              och innebär en ännu svårare situation för asylsökande familjer
              med fler än två barn.
            </seg>
          </u>
          <u xml:id="i-05cdc18bb1e51daa-57" prev="i-05cdc18bb1e51daa-52" who="Q4955459">
            <seg>
              Dagersättningen ska täcka kostnader för livsmedel, kläder, skor,
              fritidsaktiviteter, hygienartiklar och andra förbrukningsvaror.
              Även en del av hälsovårdskostnaderna ska man betala ur denna summa.
              Dessutom räknas inte enbart familjemedlemmar som sammanboende
              utan även vilken person som helst som jag råkar dela lägenhet
              med men som jag inte har gemensam ekonomi med. Dagersättningen
              för asylsökande har inte höjts sedan 1994. Ändå har prisindex
              ökat med minst 26 procent. Det har alltså blivit betydligt dyrare
              att leva. Ersättningen är därmed långt under normen för försörjningsstöd.
            </seg>
          </u>
          <u xml:id="i-05cdc18bb1e51daa-58" prev="i-05cdc18bb1e51daa-52" who="Q4955459">
            <seg>
              Fru talman! Vi är skyldiga att bära pojkens fråga vidare, inte
              till kungen men in i denna kammare där vi som är verkligt ansvariga
              sitter. Och jag vill bära pojkens fråga vidare till er alla i
              socialförsäkringsutskottet och framför allt till migrationsminister
              Billström: Varför finns det hemlösa, fattiga asylsökande barn
              i Sverige? Hur kan vi tillåta att asylsökande barn lever i fattigdom
              och under så svåra förhållanden som pojken beskriver? Hur kan
              vi tillåta att en grupp barn ges så mycket sämre förutsättningar
              och stöd än sina jämnåriga?
            </seg>
          </u>
          <u xml:id="i-05cdc18bb1e51daa-59" prev="i-05cdc18bb1e51daa-52" who="Q4955459">
            <seg>
              Förklaringen vi får från regeringen är oftast att asylsökande
              endast ska vara kvar i asylsystemet kort tid och att de därmed
              inte behöver pengar för fasta utgifter såsom tidning, radio och
              tv, fackförening och så vidare. Problemet är bara att det inte
              alltid är så kort tid. För många kan det handla om år. Oavsett
              detta är ersättningen mycket låg. Det borde vara uppenbart för
              de flesta att det är svårt att spara ihop till vinterkläder, skor
              och sport- och fritidsaktiviteter för barnen av denna låga summa.
            </seg>
          </u>
          <u xml:id="i-05cdc18bb1e51daa-60" prev="i-05cdc18bb1e51daa-52" who="Q4955459">
            <seg>
              Låt oss konkretisera hur mycket pengar det är vi talar om, för
              det finns ju de som talar om fantasisummor för dessa familjer.
              Jämför vi dagersättningen för en familj med två vuxna och två
              barn med socialbidragsnormen för samma familj ser vi en skillnad
              på drygt 5 000 kronor. Medan familjen på socialbidrag får ca 11
              000 per månad får den asylsökande familjen ca 6 000 kronor per
              månad.
            </seg>
          </u>
          <u xml:id="i-05cdc18bb1e51daa-61" prev="i-05cdc18bb1e51daa-52" who="Q4955459">
            <seg>
              Föreställ er gärna hur en familj med denna låga ersättning ska
              få råd med vinterjackor till vuxna, overaller till barn, stövlar,
              vantar och mössor nu när kylan och snön har kommit.
            </seg>
          </u>
          <u xml:id="i-05cdc18bb1e51daa-62" prev="i-05cdc18bb1e51daa-52" who="Q4955459">
            <seg>
              Fru talman! Vi är skyldiga att bära pojkens fråga vidare. Varför
              finns det hemlösa och fattiga barn i Sverige?
            </seg>
          </u>
          <u xml:id="i-05cdc18bb1e51daa-63" prev="i-05cdc18bb1e51daa-52" who="Q4955459">
            <seg>
              Det är många organisationer som försöker hjälpa till att uppmärksamma
              denna fråga. Farr har länge uppmanat till en ökning av dagersättningen
              för asylsökande liksom Rädda Barnen och delar av Svenska kyrkan.
            </seg>
          </u>
          <u xml:id="i-05cdc18bb1e51daa-64" prev="i-05cdc18bb1e51daa-52" who="Q4955459">
            <seg>
              Vänsterpartiet anser att svaret på pojkens fråga är lika sorgligt
              som enkelt: Det finns hemlösa och fattiga barn i Sverige för att
              den politiska majoriteten tillåter det. Det finns hemlösa och
              fattiga barn i dagens Sverige för att den borgerliga regeringen
              prioriterar skattesänkningar för dem som redan har. De prioriterar
              subventionerade krogbesök, läxläsning och bartendrar för de välbeställda
              men blundar för behoven i den gemensamma välfärden, och därmed
              blundar de även för behov och rättigheter för de allra mest utsatta.
            </seg>
          </u>
          <u xml:id="i-05cdc18bb1e51daa-65" prev="i-05cdc18bb1e51daa-52" who="Q4955459">
            <seg>
              Vänsterpartiet prioriterar annorlunda. Det finns en rad saker
              som måste göras för att utrota fattigdom och hemlöshet. En av
              dem är att ändra villkoren för asylsökande. Därför budgeterar
              vi för en första höjning av dagersättningen för asylsökande med
              30 kronor per dag. Dessutom föreslår vi ett återställande av bostadsersättning
              vid eget boende.
            </seg>
          </u>
          <u xml:id="i-05cdc18bb1e51daa-66" prev="i-05cdc18bb1e51daa-52" who="Q4955459">
            <seg>
              Det är som Susanna Alakoski så klokt undrar i Oktober i Fattigsverige
              : När man inte solidariserar sig med de svagaste, vem är man då?
            </seg>
          </u>
          <u xml:id="i-05cdc18bb1e51daa-67" prev="i-05cdc18bb1e51daa-52" who="Q4955459">
            <seg>
              Fru talman! Det finns fler frågor kring barns rättigheter i asylprocessen
              som kräver svar. Under hösten har medierna uppmärksammat en rad
              fall där barn helt uppenbart har kommit i kläm i asylprocessen.
              Det har varit otroligt glädjande att se det stora engagemang som
              finns runt om i Sverige för barn som far illa i asylprocesser
              eller av utlänningslagstiftningen. Det visar att Sverige är en
              mycket varmare och generösare plats än vår lagstiftning just nu
              tillåter.
            </seg>
          </u>
          <u xml:id="i-05cdc18bb1e51daa-68" prev="i-05cdc18bb1e51daa-52" who="Q4955459">
            <seg>
              I dag har vi endast generella förslag rörande stärkande av barnperspektivet
              i asylprocessen att ta ställning till. Vi i Vänsterpartiet anser
              att det är uppenbart att Migrationsverket borde använda landinformation
              som särskilt handlar om förföljelse av barn i större utsträckning.
              Regeringen borde därför ålägga verket detta särskilt i sitt regleringsbrev.
              Barn bedöms dessutom fortfarande alldeles för ofta utifrån den
              vuxnes asylskäl och inte på egen grund.
            </seg>
          </u>
          <u xml:id="i-05cdc18bb1e51daa-69" prev="i-05cdc18bb1e51daa-52" who="Q4955459">
            <seg>
              Under vårterminen kommer vi att debattera fem konkreta förändringar
              i lagstiftningen som Vänsterpartiet föreslår för att skapa tydligt
              barnperspektiv i migrationspolitiken.
            </seg>
          </u>
          <u xml:id="i-05cdc18bb1e51daa-70" prev="i-05cdc18bb1e51daa-52" who="Q4955459">
            <seg>
              För det första vill vi göra barnkonventionen till lag så att
              barnets bästa väger tyngst i alla lägen.
            </seg>
          </u>
          <u xml:id="i-05cdc18bb1e51daa-71" prev="i-05cdc18bb1e51daa-52" who="Q4955459">
            <seg>
              För det andra vill vi låta lagen om vård av unga väga tyngre
              än utlänningslagen. Då skulle barn inte längre kunna utvisas med
              den förälder som misshandlat eller utnyttjat dem.
            </seg>
          </u>
          <u xml:id="i-05cdc18bb1e51daa-72" prev="i-05cdc18bb1e51daa-52" who="Q4955459">
            <seg>
              För det tredje vill vi ändra utlänningslagen så att familjer
              som redan befinner sig i Sverige slipper splittras för att söka
              uppehållstillstånd från hemlandet.
            </seg>
          </u>
          <u xml:id="i-05cdc18bb1e51daa-73" prev="i-05cdc18bb1e51daa-52" who="Q4955459">
            <seg>
              För det fjärde vill vi slopa Dublinförordningen för barn. Sverige
              kan, precis som Frankrike redan gör, pröva barns ansökan självt
              och inte skicka tillbaka barnet till det EU-land det först kom
              till.
            </seg>
          </u>
          <u xml:id="i-05cdc18bb1e51daa-74" prev="i-05cdc18bb1e51daa-52" who="Q4955459">
            <seg>
              För det femte vill vi vidga synnerligen ömmande omständigheter
              till särskilt ömmande omständigheter.
            </seg>
          </u>
          <u xml:id="i-05cdc18bb1e51daa-75" prev="i-05cdc18bb1e51daa-52" who="Q4955459">
            <seg>
              Jag hoppas och tror att vi när vi diskuterar detta kan lägga
              lite av den blockpolitiska prestigen åt sidan och i stället åstadkomma
              verkliga förändringar för både barn och vuxna.
            </seg>
          </u>
          <u xml:id="i-05cdc18bb1e51daa-76" prev="i-05cdc18bb1e51daa-52" who="Q4955459">
            <seg>
              Fru talman! Det finns andra röster som ropar på svar i dagens
              debatt. Det är rösterna från asylsökande som innan de anlänt till
              Sverige registrerats i ett annat EU-land och därmed blivit så
              kallade Dublinärenden.
            </seg>
          </u>
          <u xml:id="i-05cdc18bb1e51daa-77" prev="i-05cdc18bb1e51daa-52" who="Q4955459">
            <seg>
              Vi vet att både mottagandeförhållanden och asylprocesser i de
              olika EU-länderna fortfarande är mycket olika och har väldigt
              varierande bifallsfrekvens. Kommer man just nu som asylsökande
              från Syrien till Sverige får man tillfälligt uppehållstillstånd.
              Råkar man sätta sin fot i Italien innan är det inte alls så.
            </seg>
          </u>
          <u xml:id="i-05cdc18bb1e51daa-78" prev="i-05cdc18bb1e51daa-52" who="Q4955459">
            <seg>
              Asylmottagandet i Grekland är fortfarande vidrigt och asylprocessen
              så obefintlig att Sverige inte skickar tillbaka asylsökande dit.
              Det är bra. Jag tror att ingen av oss i utskottet någonsin glömmer
              de människor vi mötte i burarna i förvaret i Fylakio i Grekland.
            </seg>
          </u>
          <u xml:id="i-05cdc18bb1e51daa-79" prev="i-05cdc18bb1e51daa-52" who="Q4955459">
            <seg>
              Till Italien och Malta där asylprocessen och mottagandeförhållandena
              inte är mycket bättre skickar vi dock både barn och vuxna.
            </seg>
          </u>
          <u xml:id="i-05cdc18bb1e51daa-80" prev="i-05cdc18bb1e51daa-52" who="Q4955459">
            <seg>
              Under våren har flera utvisningsbeslut för ensamkommande barn
              till Italien uppmärksammats. Den ena pojken, Ali, 15 år, fick
              möjlighet att stanna kvar i Sverige efter att ärendet uppmärksammats.
              Den andra pojken, också Ali, men 18 år, utvisades till ett tufft
              liv i Italien och en ganska osäker asylprocess.
            </seg>
          </u>
          <u xml:id="i-05cdc18bb1e51daa-81" prev="i-05cdc18bb1e51daa-52" who="Q4955459">
            <seg>
              Det enda rimliga vore att skrota Dublinförordningen och skapa
              lagliga vägar in i Europa. Då kunde de asylsökande själva få välja
              var de vill söka asyl. I andra hand borde Dublinförordningen för
              barn slopas. Sverige kan, precis som Frankrike alltså redan gör,
              pröva barns ansökan självt.
            </seg>
          </u>
          <u xml:id="i-05cdc18bb1e51daa-82" prev="i-05cdc18bb1e51daa-52" who="Q4955459">
            <seg>
              Så länge det inte är så måste vi ändå se till att de asylsökande
              får möjlighet till en rättvis och rättssäker prövning. Asylsökande
              ska inte vara beroende av om någon i asylrörelsen lyckas driva
              deras fall eller om medierna hjälper till att skapa uppmärksamhet.
              Det är varken rättvist eller rättssäkert. Vänsterpartiet vill
              därför att det ska finnas möjlighet att få juridiskt biträde även
              i Dublinärenden. Det budgeterar vi för.
            </seg>
          </u>
          <u xml:id="i-05cdc18bb1e51daa-83" prev="i-05cdc18bb1e51daa-52" who="Q4955459">
            <seg>
              Fru talman! Den tolvåriga pojken som varit hemlös och fattig
              i sju och ett halvt år väntar på ett svar från oss. Barn som kommit
              i kläm i dagens utlänningslag genom att inte få sina egna asylskäl
              bedömda eller genom att det inte finns tillräcklig landinformation
              som ser just till förföljelse av barn väntar på ett svar.
            </seg>
          </u>
          <u xml:id="i-05cdc18bb1e51daa-84" prev="i-05cdc18bb1e51daa-52" who="Q4955459">
            <seg>
              Människor som redan farit illa i mottagande eller asylprocess
              i Italien eller på Malta väntar på ett svar från oss här.
            </seg>
          </u>
          <u xml:id="i-05cdc18bb1e51daa-85" prev="i-05cdc18bb1e51daa-52" who="Q4955459">
            <seg>
              Från Vänsterpartiet är svaret klart. Barn och vuxna som befinner
              sig i Sverige ska inte behöva leva under mycket sämre villkor
              än andra. Därför behöver dagersättningen höjas, barnperspektivet
              i asylprocess och mottagande stärkas och även Dublinärenden ges
              möjlighet till juridiskt bistånd.
            </seg>
          </u>
          <u xml:id="i-05cdc18bb1e51daa-86" prev="i-05cdc18bb1e51daa-52" who="Q4955459">
            <seg>
              Naturligtvis ställer jag mig bakom samtliga Vänsterpartiets motioner
              och reservationer, men för tids vinnande yrkar jag bifall endast
              till reservationerna 12 och 14.
            </seg>
          </u>
          <note type="speaker">
            Anf. 8 MIKAEL CEDERBRATT (M):
          </note>
          <u xml:id="i-05cdc18bb1e51daa-87" next="i-05cdc18bb1e51daa-110" who="Q5605493">
            <seg>
              Fru talman! Jag yrkar bifall till förslaget i betänkandet och
              avslag på samtliga motioner.
            </seg>
          </u>
          <u xml:id="i-05cdc18bb1e51daa-88" prev="i-05cdc18bb1e51daa-87" who="Q5605493">
            <seg>
              Vi ser dagligen bilder från Syrien. Raketer slår ned, bomber
              exploderar och ofta ligger röken tät. Skadade människor bärs på
              bår till en väntande ambulans. Med stora skräckfyllda mörka ögon
              tittar barnen in i kameran.
            </seg>
          </u>
          <u xml:id="i-05cdc18bb1e51daa-89" prev="i-05cdc18bb1e51daa-87" who="Q5605493">
            <seg>
              Jag tror att vi alla lider med dem som upplever detta inferno.
              Det blir påtagligt när bilder och reportage sveper in i vår lugna
              vardagsrumsmiljö. Vi kan dock återställa lugnet genom en knapptryckning.
            </seg>
          </u>
          <u xml:id="i-05cdc18bb1e51daa-90" prev="i-05cdc18bb1e51daa-87" who="Q5605493">
            <seg>
              För många av dem som vi ser på bilderna och filmerna är det enda
              sättet att återställa lugnet att fly. Det är skälet till att många
              människor från Syrien knackar på vår dörr.
            </seg>
          </u>
          <u xml:id="i-05cdc18bb1e51daa-91" prev="i-05cdc18bb1e51daa-87" who="Q5605493">
            <seg>
              Det är därför vi har en lagstiftning som gör att människor som
              riskerar att förföljas, dödas eller våldtas har en möjlighet att
              få skydd hos oss i Sverige och därigenom återställa sitt lugn.
            </seg>
          </u>
          <u xml:id="i-05cdc18bb1e51daa-92" prev="i-05cdc18bb1e51daa-87" who="Q5605493">
            <seg>
              Det är inte alltid lätt att vara generös, men det är nödvändigt.
              För mig är det uteslutet att skicka tillbaka dessa människor till
              det kaos de har flytt från. Vi måste tillsammans hjälpas åt att
              lösa de utmaningar det innebär att många människor knackar på
              vår dörr.
            </seg>
          </u>
          <u xml:id="i-05cdc18bb1e51daa-93" prev="i-05cdc18bb1e51daa-87" who="Q5605493">
            <seg>
              Om man förespråkar det motsatta stopp, inte fler måste man vara
              beredd att med berått mod skicka människor till förföljelse, död
              och våldtäkt. Det är konsekvensen av en sådan politik. Jag är
              inte beredd att göra det. Man kan inte kvantifiera människors
              skyddsbehov genom procentsatser eller antal. Skyddsbehovet ska
              styra, och det är därför det är viktigt med en rättssäker asylprocess.
            </seg>
          </u>
          <u xml:id="i-05cdc18bb1e51daa-94" prev="i-05cdc18bb1e51daa-87" who="Q5605493">
            <seg>
              Sverige har en generös men reglerad invandring. När antalet asylsökande
              ökar är det helt avgörande att våra system fungerar väl. Vi har
              sedan den 31 mars 2006 en ny instans- och processordning för att
              bedöma om en människa är i behov av skydd.
            </seg>
          </u>
          <u xml:id="i-05cdc18bb1e51daa-95" prev="i-05cdc18bb1e51daa-87" who="Q5605493">
            <seg>
              Prövningen är en rättighet, men inte att stanna. Det får man
              endast om man har behov av skydd. Det är Migrationsverket som
              ansvarar för den prövningen. Alliansregeringen har sedan den tillträdde
              arbetat hårt för att Migrationsverket ska bli bättre och effektivare
              i sin prövning. Handläggningstiderna har minskat från nio månader
              till fyra månader. Den asylsökande har också rätt att om han eller
              hon inte är nöjd med Migrationsverkets beslut överklaga till Migrationsdomstolen.
              Ändringsprocenten är dock låg, endast 3 procent, vilket rimligen
              innebär att Migrationsverkets beslut håller hög kvalitet.
            </seg>
          </u>
          <u xml:id="i-05cdc18bb1e51daa-96" prev="i-05cdc18bb1e51daa-87" who="Q5605493">
            <seg>
              För att fortsatt kunna ha en generös asyllagstiftning måste det
              efter en rättssäker prövning också vara skillnad på ett ja och
              ett nej. Har man inte skyddsskäl ska man lämna landet självmant;
              det gör 48 procent. Men om man inte gör det kan man, som en sista
              åtgärd, avvisas och utvisas med tvång.
            </seg>
          </u>
          <u xml:id="i-05cdc18bb1e51daa-97" prev="i-05cdc18bb1e51daa-87" who="Q5605493">
            <seg>
              Sedan något år pågår ett projekt mellan Migrationsverket, polisen
              och Kriminalvårdens transporttjänst för att öka samarbetet och
              effektivisera verkställigheten. Det är viktigt att de som har
              fått avslag lämnar landet inte bara för att man ska respektera
              lagakraftvunna domar och tilltro till processen, utan det är också
              en fråga om att fokusera resurserna på dem som har behov av skydd.
            </seg>
          </u>
          <u xml:id="i-05cdc18bb1e51daa-98" prev="i-05cdc18bb1e51daa-87" who="Q5605493">
            <seg>
              Fru talman! Migrationsverkets prognoser för 2013 pekar på att
              antalet asylsökande kommer att vara 54 000. Så stor inströmning
              har vi inte haft sedan Balkankriget i början av 90-talet. Vi klarade
              det då och det borde vi kunna göra nu också.
            </seg>
          </u>
          <u xml:id="i-05cdc18bb1e51daa-99" prev="i-05cdc18bb1e51daa-87" who="Q5605493">
            <seg>
              När det är sagt ska vi inte undervärdera de utmaningar som en
              hög inströmning har ur ett mottagnings- och handläggningsperspektiv.
              Det är också utmaningar för kommuner och arbetsförmedling. Dessa
              är viktiga aktörer i kedjan. Vi i utskottet förutsätter att regeringen
              nogsamt följer utvecklingen. Ansvarstagande kommuner ska inte
              riskera oskäliga ekonomiska påfrestningar.
            </seg>
          </u>
          <u xml:id="i-05cdc18bb1e51daa-100" prev="i-05cdc18bb1e51daa-87" who="Q5605493">
            <seg>
              Den framsynta reformen från 2008, om möjligheten att arbetskraftsinvandra,
              innebär att det i år har kommit 15 257 människor från tredjeland
              till Sverige för att arbeta. Om man jämför årets första kvartal
              med föregående års första kvartal är det en ökning med 20 procent.
            </seg>
          </u>
          <u xml:id="i-05cdc18bb1e51daa-101" prev="i-05cdc18bb1e51daa-87" who="Q5605493">
            <seg>
              Dataspecialister är det vanligaste yrket, och de flesta kommer
              från Kina och Indien. Vi vet att om det kommer fler människor
              från ett land ökar handeln med det landet. Även av det skälet
              är det bra att vi har en ökad migration, i detta fall från två
              stora marknader, nämligen Indien och Kina. Efter att ha läst utredningen
              om cirkulär migration och efter ett antal egna kontakter med människor
              som vill komma till Sverige och driva företag tror jag att det
              är viktigt att vi ser över reglerna så att det blir lättare och
              enklare för dessa presumtiva företagare. Jag tror att regeringen
              är medveten om det. Under 2011 fick 106 företagare bifall, och
              hittills under 2012 är det 302. Vi kommer i framtiden att behöva
              fler människor och företag för att upprätthålla vår välfärd.
            </seg>
          </u>
          <u xml:id="i-05cdc18bb1e51daa-102" prev="i-05cdc18bb1e51daa-87" who="Q5605493">
            <seg>
              Det känns tryggt med en stabil majoritet på migrationsområdet
              efter överenskommelsen mellan alliansregeringen och Miljöpartiet.
              Samarbetet går bra, och vi bockar av punkt efter punkt i överenskommelsen.
              Det innebär att vi under 2013 kommer att inrätta en fjärde migrationsdomstol
              i Luleå. Det kommer att innebära mindre resande för många asylsökande
              och naturligtvis avlasta de övriga tre migrationsdomstolarna.
              Man ska vara medveten om att förutom mänsklig påfrestning har
              tiden i mottagningsprocessen också en prislapp. Att på detta sätt
              nu inrätta ytterligare en migrationsdomstol innebär på sikt kortare
              tid i mottagningssystemet med bibehållen rättssäkerhet.
            </seg>
          </u>
          <u xml:id="i-05cdc18bb1e51daa-103" prev="i-05cdc18bb1e51daa-87" who="Q5605493">
            <seg>
              Om jag ska kommentera oppositionspartierna måste jag säga att
              jag är lite besviken på socialdemokratin som saknar en tydlighet
              i sin migrationspolitik. Det är ändå Sveriges största parti. Det
              är mycket tyckande i uttalanden men ingen reell substans i deras
              budgetalternativ. Det är till och med så otydligt att RUT per
              telefon meddelade att man inte kunde räkna på förslagen eftersom
              de inte var tillräckligt konkreta. Det räcker inte att bara säga
              mer och lite bättre. För dem som lyssnar på denna debatt vill
              jag för tydlighetens skull meddela att socialdemokratin har exakt
              samma budgetnivå som alliansregeringen och Miljöpartiet.
            </seg>
          </u>
          <u xml:id="i-05cdc18bb1e51daa-104" prev="i-05cdc18bb1e51daa-87" who="Q5605493">
            <seg>
              När det gäller ett annat oppositionsparti, Sverigedemokraterna,
              vill jag att budskapet om de tre o:na går fram: omänskligt, orealistiskt,
              ohederligt.
            </seg>
          </u>
          <u xml:id="i-05cdc18bb1e51daa-105" prev="i-05cdc18bb1e51daa-87" who="Q5605493">
            <seg>
              Det första o:et står för omänskligt. Med den minskning som Sverigedemokraterna
              föreslår i sin budgetram med 43 procent 2013 och hela 80 procent
              2014 kommer vi att behöva sända tillbaka människor som har behov
              av skydd med risk att de dödas, fängslas, torteras och våldtas.
              Detta är Sverigedemokraternas omänskliga ansikte som ingen makeup
              i hela världen kan dölja.
            </seg>
          </u>
          <u xml:id="i-05cdc18bb1e51daa-106" prev="i-05cdc18bb1e51daa-87" who="Q5605493">
            <seg>
              Det andra o:et står för orealistiskt. Hastigheten på minskningen
              av medel till Migrationsverket saknar all verklighetsförankring.
              Vi har i dag 41 840 personer i mottagningssystemet och en snittid
              på 423 dagar. Införde vi ett totalstopp i dag skulle vi inte hinna
              färdigbehandla alla ärenden förrän i början av 2014. Med de senaste
              prognoserna är det troligare att antalet kommer att öka. Med fler
              asylansökningar och ett budgetförslag från Sverigedemokraterna
              som har 35 procent lägre budget för Migrationsverket kommer naturligtvis
              tiden mellan ansökan och lagakraftvunnet beslut att öka. Då blir
              det i stället ökade kostnader, såvida Sverigedemokraterna inte
              vill rucka på den asylsökandes rätt att få sin sak prövad.
            </seg>
          </u>
          <u xml:id="i-05cdc18bb1e51daa-107" prev="i-05cdc18bb1e51daa-87" who="Q5605493">
            <seg>
              Den största kostnadsposten för Migrationsverket är personal-
              och lokalkostnader. Förutom att tumma på rätten till prövning
              skulle Sverigedemokraterna behöva bryta mot lagen om anställningsskydd
              och i förtid bryta många kontrakt på lokaler med höga kostnader
              som följd.
            </seg>
          </u>
          <u xml:id="i-05cdc18bb1e51daa-108" prev="i-05cdc18bb1e51daa-87" who="Q5605493">
            <seg>
              Eftersom Sverigedemokraterna halverar budgetposten 1:2, alltså
              ersättningar till asylsökande, kommuner och landsting, skulle
              det vara en uppenbar risk att det skulle ske en stor kostnadsövervältring
              på kommuner och landsting. Socialbidragskostnaderna skulle öka
              samtidigt som det statliga stödet till kommuner och landsting
              skulle behöva minskas.
            </seg>
          </u>
          <u xml:id="i-05cdc18bb1e51daa-109" prev="i-05cdc18bb1e51daa-87" who="Q5605493">
            <seg>
              Det tredje o:et står för ohederligt. Även om vi inte under denna
              debatt diskuterar pensionärer och bidragsnivåer är det bland annat
              dessa grupper som Sverigedemokraterna har lovat förbättringar
              för. Dessa utställda löften är bara luft. Ni garantipensionärer
              eller ni som skulle beröras av en höjning av taket i sjukförsäkringen
              kan glömma det. De besparingar som Sverigedemokraterna säger sig
              kunna hämta hem på migrationsområdet är inte möjliga i den hastighet
              de utlovar och med de konventioner vi har skrivit på. Sverigedemokraternas
              löften är helt enkelt ofinansierade. Det är med andra ord tomma
              löften.
            </seg>
          </u>
          <u xml:id="i-05cdc18bb1e51daa-110" prev="i-05cdc18bb1e51daa-87" who="Q5605493">
            <seg>
              Alliansregeringen och Miljöpartiet för en human och rättssäker
              migrationspolitik med ordning och reda, och det kommer vi att
              fortsätta med.
            </seg>
          </u>
          <note>
            I detta anförande instämde Gunilla Nordgren (M).
          </note>
          <note type="speaker">
            Anf. 9 FREDRIK LUNDH SAMMELI (S) replik:
          </note>
          <u xml:id="i-05cdc18bb1e51daa-111" next="i-05cdc18bb1e51daa-113" who="Q5966830">
            <seg>
              Fru talman! Jag vill inte att Moderaternas migrationspolitiska
              talesperson ska känna osäkerhet när det gäller vår politik. Den
              finns tydligt nedtecknad i våra motioner.
            </seg>
          </u>
          <u xml:id="i-05cdc18bb1e51daa-112" prev="i-05cdc18bb1e51daa-111" who="Q5966830">
            <seg>
              Däremot tror jag att Mikael Cederbratt skulle behöva vara orolig
              för sin egen och majoritetens politik på det här området. Hur
              är det med vård till papperslösa, begreppet synnerligen ömmande
              skäl eller måndagens utspel från migrationsministern om försörjningsplikten?
            </seg>
          </u>
          <u xml:id="i-05cdc18bb1e51daa-113" prev="i-05cdc18bb1e51daa-111" who="Q5966830">
            <seg>
              Är det verkligen en bred enighet mellan de fem partier som står
              bakom migrationsuppgörelsen? Står alla dessa partier bakom den
              och tycker lika i dessa frågor?
            </seg>
          </u>
          <note type="speaker">
            Anf. 10 MIKAEL CEDERBRATT (M) replik:
          </note>
          <u xml:id="i-05cdc18bb1e51daa-114" next="i-05cdc18bb1e51daa-116" who="Q5605493">
            <seg>
              Fru talman! När det gäller vård finns det en överenskommelse.
              Samarbetar man, vilket vi gör inom Alliansen och Miljöpartiet,
              har man inte alltid samma åsikter, men man enas alltid, och det
              har vi gjort hittills.
            </seg>
          </u>
          <u xml:id="i-05cdc18bb1e51daa-115" prev="i-05cdc18bb1e51daa-114" who="Q5605493">
            <seg>
              Försörjningskravet har diskuterats, och vi kan nu se resultatet.
              Det är 1 procent som berörs av det. Skälet till försörjningskravet
              är att människor ska få en morot att söka sig till arbete och
              till ställen där arbete finns detta för att människor när de får
              hit sina anhöriga ska komma direkt till ett innanförskap och inte
              till ett utanförskap. Jag tycker att det är en rimlig åtgärd.
              Integration handlar om att få ett arbete och kunna försörja sig,
              och försörjningskravet är ett led i detta.
            </seg>
          </u>
          <u xml:id="i-05cdc18bb1e51daa-116" prev="i-05cdc18bb1e51daa-114" who="Q5605493">
            <seg>
              Jag vill återkomma till detta med otydligheten, och jag är mycket
              tacksam för Fredrik Lundh Sammelis omtanke om att jag inte ska
              ha några tveksamheter. Men det finns otydlighet på ett område,
              och det gäller arbetskraftsinvandringsområdet. I motionen talas
              det om att klargöra skiljelinjerna mellan asylsökande och arbetskraftsinvandring.
              Innebär det att ni vill slopa spårbytet?
            </seg>
          </u>
          <note type="speaker">
            Anf. 11 FREDRIK LUNDH SAMMELI (S) replik:
          </note>
          <u xml:id="i-05cdc18bb1e51daa-117" next="i-05cdc18bb1e51daa-120" who="Q5966830">
            <seg>
              Fru talman! Mikael Cederbratt försökte i sitt anförande göra
              en poäng av att vi har samma budgetram på migrationsområdet som
              majoriteten. Det stämmer att vi har samma budgetram.
            </seg>
          </u>
          <u xml:id="i-05cdc18bb1e51daa-118" prev="i-05cdc18bb1e51daa-117" who="Q5966830">
            <seg>
              Om Mikael Cederbratt hade lyssnat noga hade han uppfattat att
              när det handlar om boende, barn och Europa finns det en koppling
              till budgeten. Det är därför som motionerna behandlas här. Men
              det handlar framför allt om en tydlighet som behövs i svensk migrationspolitik.
              Vi behöver vara tydliga när det gäller att alla kommuner i detta
              land solidariskt måste dela på ansvaret för den flyktingmottagning
              som vi har, både när det handlar om ensamkommande flyktingbarn
              och när det handlar om flyktingar i allmänhet. Denna tydlighet
              behöver regeringen visa. Jag hoppas att man återkommer hit till
              riksdagen med dessa förslag.
            </seg>
          </u>
          <u xml:id="i-05cdc18bb1e51daa-119" prev="i-05cdc18bb1e51daa-117" who="Q5966830">
            <seg>
              I frågestunden i går fick landsbygdsministern, som svarade på
              de allmänpolitiska frågorna, en fråga om försörjningsplikten.
              Såvitt jag hörde fanns det inte någon beredning eller någon enighet
              om detta. Han sade inte att hela regeringen står bakom förslaget
              och att detta är regeringens gemensamma linje. Jag kan ha missuppfattat
              det. Men jag tror att vi var många som uppfattade en otydlighet.
            </seg>
          </u>
          <u xml:id="i-05cdc18bb1e51daa-120" prev="i-05cdc18bb1e51daa-117" who="Q5966830">
            <seg>
              Migrationspolitiken behöver en större tydlighet på vissa områden,
              inte minst när det gäller barn, boende och Europa som jag själv
              har lyft fram.
            </seg>
          </u>
          <note type="speaker">
            Anf. 12 MIKAEL CEDERBRATT (M) replik:
          </note>
          <u xml:id="i-05cdc18bb1e51daa-121" next="i-05cdc18bb1e51daa-122" who="Q5605493">
            <seg>
              Fru talman! Jag konstaterar att jag inte fick något svar på min
              fråga om spårbyte.
            </seg>
          </u>
          <u xml:id="i-05cdc18bb1e51daa-122" prev="i-05cdc18bb1e51daa-121" who="Q5605493">
            <seg>
              Jag lyssnade oerhört uppmärksamt när Fredrik Lundh Sammeli höll
              sitt anförande. Jag antecknade också dessa tre punkter, bland
              annat punkten om Europa. Om det är någonting som alliansregeringen
              och Miljöpartiet, i detta fall med migrationsminister Tobias Billström
              i spetsen, driver är det frågor om ett solidariskt mottagande,
              att öka kapaciteten i fråga om Europas mottagande av flyktingar
              och att höja kvaliteten i de olika länderna. Det är verkligen
              att slå in öppna dörrar att påstå något annat.
            </seg>
          </u>
          <note type="speaker">
            Anf. 13 ULF NILSSON (FP):
          </note>
          <u xml:id="i-05cdc18bb1e51daa-123" next="i-05cdc18bb1e51daa-143" who="Q6012166">
            <seg>
              Fru talman! Nästan alla har olika erfarenheter av människor som
              vi känner eller känner till och som har flyttat till Sverige.
              Jag kan nämna två exempel som jag är rätt bekant med. Jag känner
              en chilenare som nu är läkare. Han kom hit som litet barn och
              flykting med sin mamma och ett syskon. De hade lyckats fly undan
              juntan i Chile, men pappan hade fängslats och torterats och inte
              kunnat fly. Efter flera år i Sverige fick de reda på att pappans
              kvarlevor hade hittats. Som vuxen bidrar han nu som läkare till
              den svenska sjukvården. Genom sina kontakter med Chile har han
              också byggt upp kontakter och erfarenhetsutbyte med sydamerikansk
              läkarvetenskap.
            </seg>
          </u>
          <u xml:id="i-05cdc18bb1e51daa-124" prev="i-05cdc18bb1e51daa-123" who="Q6012166">
            <seg>
              Jag känner också en restaurangägare som flyttade hit från Asien
              för ganska många år sedan. Han gör god mat och har genererat trygga
              arbetstillfällen för sina sju åtta anställda.
            </seg>
          </u>
          <u xml:id="i-05cdc18bb1e51daa-125" prev="i-05cdc18bb1e51daa-123" who="Q6012166">
            <seg>
              Att jag nämner dessa båda personer är för att det är intressant
              att se att de kom hit av helt olika anledningar. Den ena var på
              flykt och fruktade för sitt liv, och den andra ville helt enkelt
              förbättra sitt liv genom att tjäna pengar. Båda har det gemensamt
              att de bidrar till Sveriges utveckling och välstånd.
            </seg>
          </u>
          <u xml:id="i-05cdc18bb1e51daa-126" prev="i-05cdc18bb1e51daa-123" who="Q6012166">
            <seg>
              Genom Sveriges historia går migration, utflyttning och inflyttning
              som en röd tråd.
            </seg>
          </u>
          <u xml:id="i-05cdc18bb1e51daa-127" prev="i-05cdc18bb1e51daa-123" who="Q6012166">
            <seg>
              Nu kan vi se hur fler än 600 000 utlandsfödda människor går till
              arbetet i Sverige varje dag. Det är ganska svårt att tänka sig
              sjukvård, äldrevård, omsorg, verkstadsarbete och så vidare om
              vi skulle tänka bort alla dessa människor.
            </seg>
          </u>
          <u xml:id="i-05cdc18bb1e51daa-128" prev="i-05cdc18bb1e51daa-123" who="Q6012166">
            <seg>
              Samma sak gäller i Europa och i stora delar av världen. En viktig
              del av utvecklingen på olika håll i världen har formats av människor
              som har flyttat för att pröva lyckan och nya jobb men också av
              människor som har flytt undan krig och förföljelse.
            </seg>
          </u>
          <u xml:id="i-05cdc18bb1e51daa-129" prev="i-05cdc18bb1e51daa-123" who="Q6012166">
            <seg>
              Vi liberaler vill se en migrationspolitik som öppnar för att
              människor kan komma hit och arbeta, studera och forska. Vi vill
              också se en politik som ger människor skydd från förföljelse.
              Därför står vi bakom de mål för migrationspolitiken som har formulerats
              av regeringen. Det är en politik som värnar asylrätten och inom
              ramen för den reglerade invandringen främjar utvecklingseffekterna
              av migrationen och fördjupar det europeiska samarbetet.
            </seg>
          </u>
          <u xml:id="i-05cdc18bb1e51daa-130" prev="i-05cdc18bb1e51daa-123" who="Q6012166">
            <seg>
              Sverige har blivit öppnare jämfört med hur det var med den förra
              regeringens politik.
            </seg>
          </u>
          <u xml:id="i-05cdc18bb1e51daa-131" prev="i-05cdc18bb1e51daa-123" who="Q6012166">
            <seg>
              Under 2011 beviljades i Sverige ungefär 15 000 arbetstillstånd
              för människor utanför EU. Det handlade om arbete inom jordbruk
              och skog, men det var också fråga om dataspecialister, civilingenjörer
              och arkitekter. I normalfallet är dessa arbetstillstånd tidsbegränsade.
            </seg>
          </u>
          <u xml:id="i-05cdc18bb1e51daa-132" prev="i-05cdc18bb1e51daa-123" who="Q6012166">
            <seg>
              Det har funnits några exempel i år och även förra året på oseriösa
              arbetsgivare. Vi såg hur till exempel bärplockare från Balkan
              i somras inte fick utlovad ersättning. Det här är undantag, det
              är upprörande och det ska bekämpas. Kriminella arbetsgivare kan
              man naturligtvis aldrig helt gardera sig emot oavsett om det handlar
              om invandrad arbetskraft eller infödd svensk arbetskraft. Men
              det är bra att Migrationsverket nu har skärpt kontrollen av arbetsgivarnas
              ekonomiska förutsättningar att betala lön, och särskilt då i branscher
              där missbruk har förekommit. Som helhet var de oseriösa fallen
              färre 2011 än året tidigare. Som helhet tycker jag att det är
              uppenbart att arbetskraftsreformen har varit lyckad. Den har gett
              Sverige behövlig arbetskraft i yrken där det är svårt att hitta
              lämpliga anställda. Reformen har också gett människor möjlighet
              att flytta hit och få arbete och försörjning och samtidigt bidra
              till Sveriges utveckling.
            </seg>
          </u>
          <u xml:id="i-05cdc18bb1e51daa-133" prev="i-05cdc18bb1e51daa-123" who="Q6012166">
            <seg>
              De allra flesta som kommer hit som arbetskraftsinvandrare har
              tillfälliga arbetstillstånd som bygger på att de har en längre
              tids anställning.
            </seg>
          </u>
          <u xml:id="i-05cdc18bb1e51daa-134" prev="i-05cdc18bb1e51daa-123" who="Q6012166">
            <seg>
              Den nya utlänningslagen som vi har haft sedan 2006 bygger på
              ett system med beslut i domstol och rätt till överklagande. Som
              helhet tycker vi i Folkpartiet att detta system är rättssäkert
              för flyktingar och skyddsbehövande som söker uppehållstillstånd
              och att det har fungerat bättre än det gamla systemet som byggde
              på politiska beslut.
            </seg>
          </u>
          <u xml:id="i-05cdc18bb1e51daa-135" prev="i-05cdc18bb1e51daa-123" who="Q6012166">
            <seg>
              Dessutom har Migrationsverket kraftigt förkortat handläggningstiderna,
              vilket är bra inte minst för de asylsökande som väntar på beslut
              om sin framtid. Samtidigt är ingen lag så heltäckande att den
              kan vara orörd för evigt i framtiden. Men den extrembild som målas
              upp här i kammaren av Vänsterpartiet av att svensk flyktingpolitik
              som helhet är hård, hänsynslös och inhuman stämmer inte. Den stämmer
              lika lite, fru talman, som Sverigedemokraternas extrembild av
              en politik för massinvandring.
            </seg>
          </u>
          <u xml:id="i-05cdc18bb1e51daa-136" prev="i-05cdc18bb1e51daa-123" who="Q6012166">
            <seg>
              Folkpartiets utgångspunkt är att internationella konventioner
              ska hållas och att Sverige ska vara ett föredöme. Människor ska
              ha rätt att överklaga ett beslut och få hjälp med juridiskt biträde.
              Samtidigt utgår Folkpartiet, liksom regeringen, från att en lagreglerad
              migrationspolitik innebär att människor som inte får uppehållstillstånd
              ska lämna landet.
            </seg>
          </u>
          <u xml:id="i-05cdc18bb1e51daa-137" prev="i-05cdc18bb1e51daa-123" who="Q6012166">
            <seg>
              När det gäller gömda och papperslösa har Folkpartiet länge sagt
              att de inte kan ha alla rättigheter. Om man är här utan tillstånd
              kan man inte ha det. Men det finns vissa grundläggande mänskliga
              rättigheter. Dit hör rätt till vård och rätt för alla barn att
              gå i skola. Därför tycker jag att det är mycket tillfredsställande
              att vi nu har ett liggande och kommande förslag från regeringen
              som är på väg fram om att ge gömda och papperslösa rätt till anständig
              vård. Det har vi i Folkpartiet arbetat länge för. Jag är också
              glad att vi nästa år kommer att ändra skollagen så att barn till
              gömda och papperslösa får rätt till skolgång. Det här är humana
              lagändringar som äntligen löser dessa frågor, som länge låg olösta.
            </seg>
          </u>
          <u xml:id="i-05cdc18bb1e51daa-138" prev="i-05cdc18bb1e51daa-123" who="Q6012166">
            <seg>
              Det finns alltid en del utvisningar som väcker frågor, fru talman.
              Det kan gälla utvisning av barn med stark anknytning till Sverige
              eller utvisning av gamla och sjuka utan förmåga att ta vara på
              sig själva. Därför arbetar Folkpartiet för att vi ska utöka möjligheterna
              att göra undantag. Vi ska ändra formuleringen när det gäller barn
              om synnerligen ömmande omständigheter. Det är en juridisk formulering.
              Om man byter ut ordet synnerligen till särskilda omständigheter
              eller skäl finns det något större möjligheter att göra undantag
              för barn som är sjuka eller som har stark anknytning till Sverige.
              Folkpartiet driver också att vi ska öka möjligheterna att göra
              undantag för människor som har anhöriga i ett annat land gamla,
              ensamma föräldrar som saknar anhöriga. Människor som bor och verkar
              under ordnade förhållanden i Sverige ska kunna få ta hit en gammal
              mamma eller pappa. Det är det vi kallar för sista länken.
            </seg>
          </u>
          <u xml:id="i-05cdc18bb1e51daa-139" prev="i-05cdc18bb1e51daa-123" who="Q6012166">
            <seg>
              Det här är frågor som Folkpartiet driver och som vi tar upp i
              diskussioner med Alliansen. Men återigen vill jag säga att alliansregeringen
              verkligen har löst ett antal gamla knutar och gjort Sverige både
              öppnare och mer humant.
            </seg>
          </u>
          <u xml:id="i-05cdc18bb1e51daa-140" prev="i-05cdc18bb1e51daa-123" who="Q6012166">
            <seg>
              Fru talman! Det är svårt att tänka sig migrationspolitik utan
              europeiskt samarbete. Vi från Folkpartiets sida stöder helt regeringens
              arbete med att på EU-nivå verka för en gemensam asylpolitik med
              gemensamma regler och principer. Utgångspunkterna är att EU-länderna
              solidariskt ska ta ansvar för flyktingmottagande och att reglerna
              ska vara desamma. Det ska vara minimiregler, och det ska vara
              möjligt för ett EU-land som Sverige att ha generösare lagstiftning.
              Men det ska finnas en grundnivå som alla måste leva upp till.
            </seg>
          </u>
          <u xml:id="i-05cdc18bb1e51daa-141" prev="i-05cdc18bb1e51daa-123" who="Q6012166">
            <seg>
              Den största besparingen gör, som vi har hört, Sverigedemokraterna
              i budgeten. De utgår från att invandringen i princip minskar med
              90 procent. De verkar glömma bort hur det är, och de talar om
              alla invandrare som invandrare som kommer hit utan jobb eller
              utan sysselsättning. I verkligheten är det en mycket liten del
              av den invandring Sverige har som består av flyktingar som vi
              tar emot av humana skäl. Den stora delen är människor som har
              ett arbetstillstånd, en studieplats, en forskningsplats och så
              vidare. Sverigedemokraterna rör ihop dessa begrepp.
            </seg>
          </u>
          <u xml:id="i-05cdc18bb1e51daa-142" prev="i-05cdc18bb1e51daa-123" who="Q6012166">
            <seg>
              Visst har det funnits brister i svensk integration, och visst
              har det varit så att många som har kommit hit utan arbete och
              som har varit flyktingar inte har kommit in i arbetsmarknaden
              tillräckligt snabbt. Där gör nu regeringen ett antal reformer
              som förflyttar fokus från bidrag till arbete, som satsar på språkundervisning
              och som ger stimulansbidrag till kommunerna så att kommunernas
              kostnader inte ökar i samband med flyktingmottagande. Jag ser
              fram emot att denna politik kommer att förbättra och öka det totala
              plusvärdet av invandringen det totala plusvärde som den redan
              har.
            </seg>
          </u>
          <u xml:id="i-05cdc18bb1e51daa-143" prev="i-05cdc18bb1e51daa-123" who="Q6012166">
            <seg>
              Fru talman! Som vanligt hade jag tänkt säga betydligt mer, men
              tiden har gått fort. Det är mycket som detta centrala område,
              migration, handlar om. Framtiden ligger inte i att bygga höga
              murar runt Sverige. Tvärtom ligger framtiden i att vi öppnar för
              utveckling och gemenskap genom att öppna för rörlighet över gränserna.
              Det är en liberal, modern utgångspunkt när det gäller migrationspolitiken.
            </seg>
          </u>
          <note>
            Därmed yrkar jag bifall till utskottets förslag i betänkandet
            och avslag på motionerna.
          </note>
          <note type="speaker">
            Anf. 14 CHRISTINA HÖJ LARSEN (V) replik:
          </note>
          <u xml:id="i-05cdc18bb1e51daa-144" next="i-05cdc18bb1e51daa-146" who="Q4955459">
            <seg>
              Fru talman! Det är inte arbetskraftsinvandringen vi diskuterar
              i dag, men nu när Ulf Nilsson ändå tog upp det blev jag lite sugen
              på att diskutera just den frågan.
            </seg>
          </u>
          <u xml:id="i-05cdc18bb1e51daa-145" prev="i-05cdc18bb1e51daa-144" who="Q4955459">
            <seg>
              Ulf Nilsson beskriver de senaste skandalerna kring McDonalds
              och försäljning av arbetstillstånd som enstaka händelser. Men
              när man träffar fackliga representanter hör man att de ser detta
              som ett systemfel. De stöter ganska ofta på till exempel mindre
              korvkiosker som tycker att de behöver ungefär 20 diskare eller
              något sådant i en ganska liten kiosk. Man kan undra till vad de
              behöver dem när de säljer tre hamburgare om dagen.
            </seg>
          </u>
          <u xml:id="i-05cdc18bb1e51daa-146" prev="i-05cdc18bb1e51daa-144" who="Q4955459">
            <seg>
              Detta är nog inte några enstaka händelser och ingenting som vi
              kan bortse ifrån. Det finns saker som man skulle kunna göra åt
              denna situation. För det första skulle man kunna ha ett bindande
              arbetserbjudande. Det erbjudande man ger skulle också vara bindande
              så att arbetstagarna garanteras den lön och de arbetsvillor de
              har utlovats. För det andra skulle facken få möjlighet att driva
              skadeståndskrav och så vidare om man inte får villkoren uppfyllda
              när man väl kommer hit. För det tredje skulle arbetstagaren få
              möjlighet att stanna under perioden om han eller hon har blivit
              lurad. Det är tre ganska enkla saker. Vad säger Ulf Nilsson om
              dessa förslag?
            </seg>
          </u>
          <note type="speaker">
            Anf. 15 ULF NILSSON (FP) replik:
          </note>
          <u xml:id="i-05cdc18bb1e51daa-147" next="i-05cdc18bb1e51daa-152" who="Q6012166">
            <seg>
              Fru talman! Jag vet inte om jag missförstod Christina Höj Larsen,
              men jag tyckte att hon sade att vi egentligen inte diskuterar
              detta. Jag vet inte varför hon sade det, för det ingår i betänkandet.
              Det är inte minst arbetskraftsinvandring som ingår där, så jag
              tycker verkligen att det finns all anledning att diskutera det.
            </seg>
          </u>
          <u xml:id="i-05cdc18bb1e51daa-148" prev="i-05cdc18bb1e51daa-147" who="Q6012166">
            <seg>
              Det är upprörande om arbetsgivare lurar anställda. Det är upprörande
              oavsett om det gäller människor som bor i Sverige eller människor
              som flyttar hit. Skillnaden är att de som flyttar hit kanske för
              att arbeta under en tillfällig period är ganska eller mycket utsatta.
              De har kanske till exempel inte ens råd att åka hem utan hjälp
              om de blir lurade.
            </seg>
          </u>
          <u xml:id="i-05cdc18bb1e51daa-149" prev="i-05cdc18bb1e51daa-147" who="Q6012166">
            <seg>
              Därför har också Migrationsverket med regeringens goda minne
              skärpt villkoren. Man diskuterar saker som att sätta upp företag
              på svarta listor, man kräver in redovisningar särskilt från branscher
              där anställda har missbrukats, man kräver in redovisning av att
              det finns ekonomiskt utrymme för att betala löner de närmaste
              månaderna och så vidare.
            </seg>
          </u>
          <u xml:id="i-05cdc18bb1e51daa-150" prev="i-05cdc18bb1e51daa-147" who="Q6012166">
            <seg>
              På EU-nivå är ett sanktionsdirektiv på väg att genomföras som
              kommer att skärpa åtgärderna mot oseriösa arbetsgivare. Det kommer
              att göra att alla EU-stater kan göra rejäla sanktioner mot arbetsgivare
              som utnyttjar anställda.
            </seg>
          </u>
          <u xml:id="i-05cdc18bb1e51daa-151" prev="i-05cdc18bb1e51daa-147" who="Q6012166">
            <seg>
              Jag tycker alltså att det görs en hel del, samtidigt som man
              aldrig kan gardera sig mot allting. Det finns, som Christina Höj
              Larsen naturligtvis känner till, alltför mycket illegalt arbete
              även bland människor som bor i Sverige och som är skrivna här.
              Man smiter undan skatt och så vidare. Arbetet mot detta ska fortsätta.
            </seg>
          </u>
          <u xml:id="i-05cdc18bb1e51daa-152" prev="i-05cdc18bb1e51daa-147" who="Q6012166">
            <seg>
              Men jag tycker att man gör tillräckligt, och jag tycker att vi
              ska avvakta vad den skärpning som Migrationsverket har gjort leder
              till. Det gäller också sanktionsdirektivet från EU.
            </seg>
          </u>
          <note type="speaker">
            Anf. 16 CHRISTINA HÖJ LARSEN (V) replik:
          </note>
          <u xml:id="i-05cdc18bb1e51daa-153" next="i-05cdc18bb1e51daa-155" who="Q4955459">
            <seg>
              Fru talman! Jag tycker att det är bra att man har gjort de här
              skärpningarna av kontrollerna, men faktum kvarstår: Det är arbetstagaren
              som tar den stora risken. Så är det normalt inte på svensk arbetsmarknad,
              utan då delar arbetstagare och arbetsgivare på risken. Så gör
              man inte i det här fallet.
            </seg>
          </u>
          <u xml:id="i-05cdc18bb1e51daa-154" prev="i-05cdc18bb1e51daa-153" who="Q4955459">
            <seg>
              Jag tycker att ett bindande arbetserbjudande ofta tolkas ganska
              märkligt och felaktigt av borgerligheten som om det skulle innebära
              att man inte kan få högre lön. Så funkar faktiskt inte den svenska
              arbetsmarknaden. Det är alltid fullt möjligt att höja en lön.
              Här är det fråga om ett golv, och sedan går det alltid att höja
              lönen. Man kommer inte att protestera från fackligt håll om det
              erbjuds högre lön. Det är larvigt.
            </seg>
          </u>
          <u xml:id="i-05cdc18bb1e51daa-155" prev="i-05cdc18bb1e51daa-153" who="Q4955459">
            <seg>
              Man måste få ett bindande arbetserbjudande som man kan lita på,
              så att man vet vad man kommer att få när man väl är i Sverige.
              Situationen där villkoren förändras är helt orimlig just för att,
              som Ulf Nilsson också mycket riktigt påpekar, skillnaden mellan
              inhemsk arbetskraft och människor som reser hit är att de som
              kommer hit är mycket utsatta. De har inget nätverk och ingen möjlighet
              att säga ifrån på samma sätt eftersom de vet att de kommer att
              bli av med sitt arbetstillstånd och få resa hem. Ibland är de
              dessutom satta i skuld, som i fallet med McDonalds.
            </seg>
          </u>
          <note type="speaker">
            Anf. 17 ULF NILSSON (FP) replik:
          </note>
          <u xml:id="i-05cdc18bb1e51daa-156" next="i-05cdc18bb1e51daa-158" who="Q6012166">
            <seg>
              Fru talman! Jag tror att man ska vara försiktig med att införa
              nya begrepp i svensk avtalspraxis. Vi har nu skärpt villkoren,
              och Migrationsverket har skärpt kontrollen. Vi kommer att få ett
              sanktionsdirektiv. Man ska inte heller måla upp bilden av att
              det handlar om en majoritet. Det är tvärtom en mycket liten del
              av de anställda som har råkat illa ut på det här sättet, och det
              ska vi bekämpa.
            </seg>
          </u>
          <u xml:id="i-05cdc18bb1e51daa-157" prev="i-05cdc18bb1e51daa-156" who="Q6012166">
            <seg>
              Man ska inte heller glömma, som bakgrund till den här diskussionen,
              att Vänsterpartiet röstade emot den här reformen från början och
              över huvud taget var kritiska till arbetskraftsinvandring. Vi
              har lite olika utgångspunkter även om jag nu tolkar det så att
              Vänsterpartiet är med på att behålla detta, och det är i så fall
              glädjande.
            </seg>
          </u>
          <u xml:id="i-05cdc18bb1e51daa-158" prev="i-05cdc18bb1e51daa-156" who="Q6012166">
            <seg>
              Det görs mycket, och vi följer utvecklingen. Jag ser ingen anledning
              att nu införa nya avtalsbegrepp i svensk avtalsrörelse.
            </seg>
          </u>
          <note type="speaker">
            Anf. 18 MARIA FERM (MP):
          </note>
          <u xml:id="i-05cdc18bb1e51daa-159" next="i-05cdc18bb1e51daa-175" who="Q4947860">
            <seg>
              Fru talman! Jag vill inleda med att yrka bifall till förslaget
              i betänkandet.
            </seg>
          </u>
          <u xml:id="i-05cdc18bb1e51daa-160" prev="i-05cdc18bb1e51daa-159" who="Q4947860">
            <seg>
              Miljöpartiet har en vision om en värld utan gränser, en värld
              där ingen människa tvingas fly men alla har en möjlighet att flytta.
              Den världen är vi mycket långt ifrån i dag. Människors möjligheter
              att röra sig över gränser begränsas starkt. Trots att många flyr
              från krig, förföljelse och fattigdom ligger fokus i rika länder
              ofta på att hålla människor ute. Trots den positiva påverkan migration
              har på migranten själv, på mottagarlandet och på ursprungslandet
              byggs höga murar mot omvärlden.
            </seg>
          </u>
          <note>
            I betänkandet noteras att regeringen bedömer att antalet asylsökande
            blir betydligt högre än vad som prognostiserades i samband med
            budgetpropositionen för 2012. Under första halvåret 2012 ökade
            antalet asylsökande med nära 30 procent jämfört med samma period
            2011. I prognoserna för 2013 beräknar Migrationsverket antalet
            asylsökande till 54 000.
          </note>
          <u xml:id="i-05cdc18bb1e51daa-161" prev="i-05cdc18bb1e51daa-159" who="Q4947860">
            <seg>
              När många människor tvingas fly är det som viktigast att stå
              upp för medmänsklighet och hedra de internationella konventioner
              vi skrivit under som säkerställer människors rätt att söka en
              fristad undan förföljelse. Det är viktigt att komma ihåg varför
              dessa människor flyr för sina liv.
            </seg>
          </u>
          <u xml:id="i-05cdc18bb1e51daa-162" prev="i-05cdc18bb1e51daa-159" who="Q4947860">
            <seg>
              De som flyr från inbördeskrigets Syrien försöker undvika att
              bli massakrerade av sin egen regim. De tvingas fly hals över huvud
              till grannländer för att staten misslyckats med sin mest grundläggande
              plikt, att ge människor skydd, och i stället gör det motsatta
              och slaktar sin egen befolkning. Vissa av dem kommer till EU och
              länder som Tyskland och Sverige, men de allra flesta är kvar i
              flyktingläger i närliggande länder.
            </seg>
          </u>
          <u xml:id="i-05cdc18bb1e51daa-163" prev="i-05cdc18bb1e51daa-159" who="Q4947860">
            <seg>
              Många kommer också från Somalia, där säkerhetssituationen varierar
              från mycket allvarlig till i bästa fall oförutsägbar. Många som
              kommer till Sverige därifrån, ofta via exil och flyktingläger
              i grannländer, kommer hit för något så viktigt som att återförenas
              med sin familj. De kommer hit för att en pappa ska få återse sin
              dotter eller för att en pojke ska få återse sin mamma.
            </seg>
          </u>
          <u xml:id="i-05cdc18bb1e51daa-164" prev="i-05cdc18bb1e51daa-159" who="Q4947860">
            <seg>
              Det är detta de i sammanhanget ytterst få som lyckas ta sig till
              Sverige kommer ifrån. Det är detta vi skickar dem tillbaka till
              om vi väljer fel väg i migrationspolitiken.
            </seg>
          </u>
          <u xml:id="i-05cdc18bb1e51daa-165" prev="i-05cdc18bb1e51daa-159" who="Q4947860">
            <seg>
              Men migrationspolitiken handlar inte bara om människor som flyr.
              Människor kommer inte till Sverige endast av nöd. Människor kommer
              alltid att röra på sig av olika anledningar. Några reser utomlands
              för att studera, andra för att arbeta. Vissa flyttar tillbaka,
              andra gör det inte. Genom intryck och erfarenheter utifrån har
              Sverige blivit vad det är i dag.
            </seg>
          </u>
          <u xml:id="i-05cdc18bb1e51daa-166" prev="i-05cdc18bb1e51daa-159" who="Q4947860">
            <seg>
              Miljöpartiet arbetar för att göra det lättare att röra sig över
              gränser. Vi vill att Sverige och EU ska ha en välkomnande inställning
              till människor som vill komma hit. Vi vill att staten och kommunerna
              gemensamt tar ansvar för ett bra mottagande av dem som kommer
              hit.
            </seg>
          </u>
          <u xml:id="i-05cdc18bb1e51daa-167" prev="i-05cdc18bb1e51daa-159" who="Q4947860">
            <seg>
              Efter riksdagsvalet 2010 ingick Miljöpartiet ett migrationspolitiskt
              samarbete med alliansregeringen. Vi ville ta ansvar för den samlade
              asyl- och migrationspolitiken och kunna åstadkomma konkreta och
              nödvändiga förändringar. Detta gjordes inte för att vi var nöjda
              med migrationspolitiken som den såg ut. Tvärtom tog vi initiativ
              till samarbetet för att förändra i en mer human riktning.
            </seg>
          </u>
          <u xml:id="i-05cdc18bb1e51daa-168" prev="i-05cdc18bb1e51daa-159" who="Q4947860">
            <seg>
              Så har också skett. Som konstateras i betänkandet faller inte
              alla insatser inom utgiftsområde 8, som vi diskuterar i dag. Ett
              exempel på det är den överenskommelse som Miljöpartiet ser som
              den absolut största konkreta segern hittills, nämligen att de
              som lever i Sverige utan tillstånd nu får kraftigt utökad rätt
              till subventionerad hälso- och sjukvård. Det är en självklarhet
              som tyvärr har varit långt ifrån självklar hittills.
            </seg>
          </u>
          <u xml:id="i-05cdc18bb1e51daa-169" prev="i-05cdc18bb1e51daa-159" who="Q4947860">
            <seg>
              Barn får nu vård på samma villkor som de som är bosatta i Sverige.
              Vuxna får rätt till vård på samma villkor som asylsökande. Samtidigt
              tydliggörs att det är en miniminivå som staten står för. Miljöpartiets
              vision är vård efter behov på lika villkor för alla, men denna
              kompromiss innebär oerhört stora förbättringar jämfört med i dag.
              Det är mycket positivt och långt bättre än vad de flesta bedömare
              hade vågat hoppas på.
            </seg>
          </u>
          <u xml:id="i-05cdc18bb1e51daa-170" prev="i-05cdc18bb1e51daa-159" who="Q4947860">
            <seg>
              Vidare noteras i betänkandet att en överenskommelse nåtts även
              när det gäller utbildning för barn som vistas i landet utan tillstånd.
              Alla barn har rätt till utbildning. Inget barn ska behöva gömma
              sig när de andra leker på skolgården. För alla de barn som tvingas
              leva i den utsatta situation det innebär att vara papperslös är
              rätten till utbildning en viktig förbättring som förhoppningsvis
              kan skapa en liten känsla av stabilitet i en annars alltför otrygg
              tillvaro.
            </seg>
          </u>
          <u xml:id="i-05cdc18bb1e51daa-171" prev="i-05cdc18bb1e51daa-159" who="Q4947860">
            <seg>
              I betänkandet hänvisas också till flera viktiga steg mot en ökad
              rättssäkerhet i asylprocessen. Det handlar om en fjärde migrationsdomstol
              som ska inrättas för att medverka till att asylprocessen blir
              bättre och snabbare. Miljöpartiet och regeringen har också gett
              flera uppdrag till myndigheter och utredare i syfte att stärka
              rättssäkerheten. Ett par av dem är nu presenterade, och nu ska
              vi inleda diskussioner om hur vi går vidare med till exempel lämplighetsbedömningen
              av offentliga biträden och Migrationsverkets landinformationssystem.
            </seg>
          </u>
          <u xml:id="i-05cdc18bb1e51daa-172" prev="i-05cdc18bb1e51daa-159" who="Q4947860">
            <seg>
              Fru talman! I måndags åkte jag till Fågelfors i Kalmar län för
              att träffa en liten pojke som heter Artoo och hans familj. Artoo
              är sju år och lider av PKU. Det är en sjukdom som kräver avancerad
              medicinering och särskild kost eftersom man inte kan tillgodogöra
              sig protein. Trots denna allvarliga sjukdom ska Artoo utvisas
              till ryska Udmurtien, och allt tyder på att familjen inte kommer
              att kunna få tillgång till nödvändig vård där. Familjen uppger
              att de inte erkänns som ryska medborgare. Även om de mot all förmodan
              skulle få tillgång till vård kommer de inte att ha råd med den.
              Flera barnläkare vittnar om att bristen på medicinering och vård
              kommer att leda till att Artoo drabbas av en grav utvecklingsstörning.
              Det går emot all grundläggande humanitet att avvisa Artoo och
              hans familj.
            </seg>
          </u>
          <u xml:id="i-05cdc18bb1e51daa-173" prev="i-05cdc18bb1e51daa-159" who="Q4947860">
            <seg>
              Från och med i dag är Miljöpartiets absolut högsta prioritet
              inom migrationspolitiken att få till en förändring av bestämmelsen
              om synnerligen ömmande omständigheter. Det är en av de utestående
              frågor där vi vill se en förändring inom ramen för samarbetet
              med regeringen. Alldeles för få människor får stanna genom denna
              undantagsbestämmelse i dag. Svårt sjuka utan möjlighet att tillgodogöra
              sig vård i hemlandet och barnfamiljer som har bott i Sverige under
              lång tid avvisas.
            </seg>
          </u>
          <u xml:id="i-05cdc18bb1e51daa-174" prev="i-05cdc18bb1e51daa-159" who="Q4947860">
            <seg>
              Vi har fört diskussioner med regeringen om detta och kommer nu
              att ta initiativ till att intensifiera dessa diskussioner. I årets
              statsbudget finns skrivningar som öppnar för att noggrant följa
              tillämpningen, eftersom den kartläggning som gjorts tidigare av
              synnerligen ömmande omständigheter inte kunnat göra någon jämförelse
              mellan tidigare och nuvarande lagstiftning. Det finns alltså anledning
              att se över bestämmelsen.
            </seg>
          </u>
          <u xml:id="i-05cdc18bb1e51daa-175" prev="i-05cdc18bb1e51daa-159" who="Q4947860">
            <seg>
              För att kunna åstadkomma en förändring behöver vi få regeringen
              med oss. Vi vet också att delar av regeringen ser positivt på
              att förändra sådana här bestämmelser. Vi kommer därför att intensifiera
              vårt arbete och lyfta fram människoöden som tydligt visar att
              dagens lagstiftning är för restriktiv. Vårt mål är att lägga grund
              för en överenskommelse med regeringen som syftar till att bredda
              lagstiftningen så att den ger fler människor, som Artoo och hans
              familj, möjlighet att få stanna i Sverige.
            </seg>
          </u>
          <note type="speaker">
            Anf. 19 JOHAN HEDIN (C):
          </note>
          <u xml:id="i-05cdc18bb1e51daa-176" next="i-05cdc18bb1e51daa-188" who="Q5795894">
            <seg>
              Fru talman! Jag är ny här i riksdagen, och innan jag började
              här drev jag företag i elva år. En hel del av min världsbild är
              därför präglad av företagarens syn på världen.
            </seg>
          </u>
          <u xml:id="i-05cdc18bb1e51daa-177" prev="i-05cdc18bb1e51daa-176" who="Q5795894">
            <seg>
              När man lyssnar till stolta företagsledare som berättar om sina
              företags framgångar frambärs inte sällan personalen som företagets
              viktigaste tillgång. Så är det naturligtvis. Utan människor som
              gör jobbet blir det ingen verksamhet. Hur människorna fungerar
              och hur de samverkar med andra, utvecklar sina förmågor och jobbar
              mot gemensamma mål avgör hur stor lönsamheten blir. Men för att
              det över huvud taget ska kunna finnas något företag måste det
              finnas människor som är beredda att ge av sin vardag, sin tid
              och sitt engagemang till det aktuella företaget. Samtidigt som
              vi har arbetslöshet vittnar många företag om att det är svårt
              att rekrytera personal med rätt kompetens. Utan en större rörlighet
              på arbetsmarknaden riskerar många företag att få problem när nyckelpersoner
              går i pension.
            </seg>
          </u>
          <u xml:id="i-05cdc18bb1e51daa-178" prev="i-05cdc18bb1e51daa-176" who="Q5795894">
            <seg>
              Den uppmärksamme lyssnaren kanske nu undrar varför jag står här
              och talar om företagens kompetensförsörjning när debatten ska
              handla om utgiftsområde 8 och de kostnader vi har för att hantera
              migrationen. Faktum är att dessa ämnen hör ihop. Precis som företagen
              är länder beroende av att det finns folk.
            </seg>
          </u>
          <u xml:id="i-05cdc18bb1e51daa-179" prev="i-05cdc18bb1e51daa-176" who="Q5795894">
            <seg>
              Fru talman! Vi blir inte yngre i vår del av världen. Det är naturligtvis
              mycket som är positivt med det, för det innebär ju att vi blir
              äldre och friskare och får mer tid att njuta av livet, men det
              ställer också stora krav på samhället. Allt färre i arbetsför
              ålder ska försörja allt fler pensionärer, och ökade medicinska
              möjligheter att hålla oss vid hälsa kräver allt större arbetsinsatser
              inom allt från specialistsjukvård till hemtjänst.
            </seg>
          </u>
          <u xml:id="i-05cdc18bb1e51daa-180" prev="i-05cdc18bb1e51daa-176" who="Q5795894">
            <seg>
              Precis som det enskilda företaget kan drabbas hårt av pensionsavgångar
              drabbas också hela ekonomier, och värst är det i norra Europa.
              I Tyskland är detta ett stort och välkänt problem, och det finns
              larmrapporter som hävdar att Tysklands ekonomi kommer att kollapsa
              totalt 2050 om man inte får fart på inflödet av ny arbetskraft.
            </seg>
          </u>
          <u xml:id="i-05cdc18bb1e51daa-181" prev="i-05cdc18bb1e51daa-176" who="Q5795894">
            <seg>
              Liknande förhållanden råder i Sverige. Redan nu är var fjärde
              vårdanställd i Stockholms läns landsting född i ett annat land
              än Sverige, och det här är en utveckling som bara har tagit sin
              början. Vi kommer att behöva precis varenda en som är beredd att
              flytta till vårt avlägsna land om vi ska klara välfärden i framtiden.
            </seg>
          </u>
          <u xml:id="i-05cdc18bb1e51daa-182" prev="i-05cdc18bb1e51daa-176" who="Q5795894">
            <seg>
              Det välstånd som vi i Sverige har tagit för givet tillkom till
              största del genom goda förutsättningar för näringslivet att utvecklas.
              Bland dessa förutsättningar fanns också en öppenhet mot omvärlden
              i fråga om att låta människor från andra länder komma hit. Invandringen
              på 50- och 60-talen var oerhört framgångsrik mätt i ekonomiska
              termer och har kraftigt bidragit till att de av alla så omhuldade
              välfärdssystemen över huvud taget kunde komma till. Det kan man
              gilla eller inte gilla, men så är det.
            </seg>
          </u>
          <u xml:id="i-05cdc18bb1e51daa-183" prev="i-05cdc18bb1e51daa-176" who="Q5795894">
            <seg>
              Det knorrades även då, ska sägas. Den som flyttade till Sverige
              möttes inte sällan av fördomar och ibland säkert även av ren rasism.
              Sådana otrevligheter är naturligtvis beklagliga men verkar dess
              värre vara en naturlig del av det mänskliga beteendet. Många människor
              känner oro inför förändring, rädsla mot främlingar och skepsis
              mot främmande kulturer. Säkert finns det också de som är besvikna
              över egna misslyckanden i livet och därför, som en försvarsmekanism,
              väljer att skjuta över ansvaret på en yttre förklaringsfaktor,
              till exempel invandringen.
            </seg>
          </u>
          <u xml:id="i-05cdc18bb1e51daa-184" prev="i-05cdc18bb1e51daa-176" who="Q5795894">
            <seg>
              Man ska inte lägga för stor skuld på den som reagerar så, eftersom
              det antagligen är ett verktyg som vi naturligt har med oss för
              att hantera besvärliga känslor, men man måste vara medveten om
              att det är en långt ifrån hållbar tröst.
            </seg>
          </u>
          <u xml:id="i-05cdc18bb1e51daa-185" prev="i-05cdc18bb1e51daa-176" who="Q5795894">
            <seg>
              De som inte gillar människor som är födda i andra länder frambär
              inte sällan kostnaderna för invandringen som en anledning att
              stänga gränserna, men utgiftsområde 8 är liksom så många andra
              budgetposter investeringar inför framtiden. Den samhällsekonomiska
              nyttan överstiger vida de kostnader som är förknippade med att
              ta emot människor på ett ordnat och rättssäkert sätt.
            </seg>
          </u>
          <u xml:id="i-05cdc18bb1e51daa-186" prev="i-05cdc18bb1e51daa-176" who="Q5795894">
            <seg>
              De demografiska utmaningarna har redan nämnts, och de måste tas
              på största allvar. Den som för en politik syftande till att hålla
              människor borta från Sverige är skyldig ett svar på hur man ska
              lösa problemet med en åldrande befolkning.
            </seg>
          </u>
          <u xml:id="i-05cdc18bb1e51daa-187" prev="i-05cdc18bb1e51daa-176" who="Q5795894">
            <seg>
              Fru talman! Migration är något fullständigt naturligt och har
              förekommit i alla tider. Människor har behövt rycka upp sina bopålar
              för att undkomma fara och ofrihet eller för att skapa en bättre
              framtid för sig och sin familj. Migration är dessutom en mycket
              god affär för samtliga inblandade. Sverige är ett litet exportberoende
              land i Europas utkant, och vårt välstånd är helt beroende av affärsutbyte
              med omvärlden. Det faktum att migranter blir broar mellan människor,
              länder och kulturer ökar möjligheterna till internationell handel.
            </seg>
          </u>
          <u xml:id="i-05cdc18bb1e51daa-188" prev="i-05cdc18bb1e51daa-176" who="Q5795894">
            <seg>
              Andelen företagare är större i gruppen utrikesfödda än bland
              svenskar. I Sverige hade 234 av våra 290 kommuner varit avfolkningsorter
              om det inte hade varit för invandringen. Ett tillflöde av människor
              säkrar underlaget för såväl kommunal service som det lokala näringslivet.
              Med fler människor i kommunen byts nedläggningshot mot framtidshopp.
              Åtminstone kan det vara så om vi hanterar dessa frågor på rätt
              sätt. Att inte hantera dem är definitivt inget alternativ.
            </seg>
          </u>
          <note type="speaker">
            Anf. 20 EMMA HENRIKSSON (KD):
          </note>
          <u xml:id="i-05cdc18bb1e51daa-189" next="i-05cdc18bb1e51daa-200" who="Q4953633">
            <seg>
              Fru talman! Jag vill börja mitt anförande med att läsa ett citat
              från Länstidningen Södertälje den 13 november i år. Personligen
              och i egenskap av representant för Sverigedemokraterna har jag
              klara problem att inse varför dessa personer tillåts komma in
              i Sverige över huvud taget. Citatet är hämtat från en insändare
              av Tommy Hansson, Sverigedemokraternas gruppledare i kommunfullmäktige
              i Södertälje.
            </seg>
          </u>
          <u xml:id="i-05cdc18bb1e51daa-190" prev="i-05cdc18bb1e51daa-189" who="Q4953633">
            <seg>
              Människor som inte har alla sina papper i ordning, eller rättare
              sagt människor som inte har den typen av papper som vi i ett tryggt
              välfärdssamhälle kan förväntas ha, borde enligt samma person sättas
              på första bästa plan till den destinationsort varifrån de kom.
            </seg>
          </u>
          <u xml:id="i-05cdc18bb1e51daa-191" prev="i-05cdc18bb1e51daa-189" who="Q4953633">
            <seg>
              Sverige är ett land där vi är otroligt privilegierade. Vi har
              fått förmånen att växa upp i ett land där vi har välstånd, där
              vi har trygghet och där vi inte har haft krig i mannaminne. Alla
              människor har inte haft den förmånen. Vi är inte bara medmänniskor
              till de människor som liksom vi har haft förmånen att födas här,
              utan vi är också medmänniskor till de människor som har fötts
              och vuxit upp under andra förhållanden.
            </seg>
          </u>
          <u xml:id="i-05cdc18bb1e51daa-192" prev="i-05cdc18bb1e51daa-189" who="Q4953633">
            <seg>
              Genom vårt medmänskliga ansvar har vi förbundit oss, genom internationella
              konventioner, att pröva rätten för de människor som flyr att få
              sitt skydd någon annanstans. Rätten att söka asyl har man även
              om man inte har ett svenskt pass och även om man inte har ett
              papper med biometriska uppgifter kopplat till sig därför att man
              har vuxit upp i ett land som har haft inbördeskrig under decennier
              och därför inte har någon som helst möjlighet att ha papper som
              vi i vårt land godkänner.
            </seg>
          </u>
          <u xml:id="i-05cdc18bb1e51daa-193" prev="i-05cdc18bb1e51daa-189" who="Q4953633">
            <seg>
              Därför, fru talman, är Kristdemokraterna för att vi ska värna
              asylrätten, att var och en som kommer till vårt land, som knackar
              på vår dörr, ska få sin rätt till skydd prövad. Det är en grundläggande
              mänsklig rättighet som Sverige förbundit sig till.
            </seg>
          </u>
          <u xml:id="i-05cdc18bb1e51daa-194" prev="i-05cdc18bb1e51daa-189" who="Q4953633">
            <seg>
              Solidaritet är inte att fråga: Vad kan du göra för oss? Solidaritet
              är att ställa frågan: Vad behöver du, och vad kan jag hjälpa dig
              med? Vad kan vi som land göra för dig, du som inte hade förmånen
              att födas här? Det innebär inte att Sverige inte har mycket att
              vinna på att vara ett öppet land. Vi som samhälle tjänar på att
              få tillströmning från andra länder, att få ta del av andra människors
              kultur, andra människors vilja att bidra till vårt samhälle och
              bygga det.
            </seg>
          </u>
          <u xml:id="i-05cdc18bb1e51daa-195" prev="i-05cdc18bb1e51daa-189" who="Q4953633">
            <seg>
              Det är av solidaritet vi har ett ansvar att erbjuda en fristad
              för några av de människor som söker skydd i vårt land. Vi har
              också ett ansvar att hjälpa människor i krigssituationer, i akuta
              nödsituationer på andra håll i världen. När Sverigedemokraterna
              säger att de inte vill att de ska komma hit, att vi i stället
              kan hjälpa dem på plats, rimmar det illa med det som är konsekvensen
              av deras samlade budgetalternativ. Inte nog med att de i det närmaste
              halverar det som ryms inom detta budgetområde, de skär dessutom
              ned det internationella biståndet med en fjärdedel för att de
              inte ser vad vi i vårt land, på den här platsen på jorden, har
              att vinna på det.
            </seg>
          </u>
          <u xml:id="i-05cdc18bb1e51daa-196" prev="i-05cdc18bb1e51daa-189" who="Q4953633">
            <seg>
              Kristdemokraterna står för en human, rättssäker och generös migrationspolitik.
              Vi inser att vi har ett ansvar, och vi inser också att vi har
              glädje av de människor som kommer hit och berikar vårt land.
            </seg>
          </u>
          <u xml:id="i-05cdc18bb1e51daa-197" prev="i-05cdc18bb1e51daa-189" who="Q4953633">
            <seg>
              Fru talman! Det finns många delar i betänkandet som redan varit
              föremål för debatt i dag, och jag ska därför inte gå in på dem
              alla. Jag skulle i stället vilja koncentrera mig på den del som
              handlar om anhöriginvandring. De senaste dagarna har anhöriginvandringen
              varit en fråga som det finns anledning att fördjupa sig i.
            </seg>
          </u>
          <u xml:id="i-05cdc18bb1e51daa-198" prev="i-05cdc18bb1e51daa-189" who="Q4953633">
            <seg>
              Av dem som kommer till vårt land som anhöriga tillhör många den
              kategori där adoptivbarn och det man brukar kalla kärleksinvandring
              inryms. De siffror som kom den 1 december i år visar att 6 809
              personer beviljats asyl som anhörig till en person som kommit
              som flykting, alltså hörande till kategorin asylsökande. Det är
              inte speciellt många människor. Ändå förs det en diskussion om
              att den rätten ska begränsas.
            </seg>
          </u>
          <u xml:id="i-05cdc18bb1e51daa-199" prev="i-05cdc18bb1e51daa-189" who="Q4953633">
            <seg>
              Jag vill vända mig till dem som vill begränsa rätten att få hit
              sin anhörig, en rätt som för övrigt redan är begränsad. Det förutsätter
              nämligen att det är fråga om make, maka eller barn som är beroende
              av sina föräldrar, i praktiken minderåriga barn. Den som vill
              begränsa den rätten vill jag fråga: Vems dotter och vems son är
              det som inte ska få komma hit? Vems äkta make är det som ska få
              vänta på grund av att vi ska införa strängare regler?
            </seg>
          </u>
          <u xml:id="i-05cdc18bb1e51daa-200" prev="i-05cdc18bb1e51daa-189" who="Q4953633">
            <seg>
              Familjen är oerhört viktig för oss alla oavsett varifrån vi kommer
              och oavsett vilken fas i livet vi befinner oss i. Att begränsa
              rätten att få vara med sina allra närmaste anhöriga är inte förenligt
              med vare sig goda förutsättningar för att integreras i vårt land
              eller att upprätthålla de grundläggande mänskliga rättigheterna.
            </seg>
          </u>
          <note>
            Fru talman! Jag yrkar bifall till utskottets förslag i betänkandet
            och avslag på samtliga motioner.
          </note>
          <note type="speaker">
            Anf. 21 Statsrådet TOBIAS BILLSTRÖM (M):
          </note>
          <u xml:id="i-05cdc18bb1e51daa-201" next="i-05cdc18bb1e51daa-213" who="Q3112958">
            <seg>
              Fru talman! Utvecklingen i Syrien är mycket oroande. Tusentals
              syrier lämnar landet varje dag. Merparten tar sig till grannländerna
              Jordanien, Turkiet, Libanon och Irak. UNHCR uppskattar att det
              i slutet av året kan finnas fler än 700 000 flyktingar i behov
              av hjälp och stöd. Det humanitära trycket i regionen är mycket
              stort, och situationen ställer höga krav på ländernas kapacitet
              och förmåga att erbjuda skydd. 6 696 människor från Syrien har
              i år, fram till den 2 december, sökt asyl i Sverige.
            </seg>
          </u>
          <u xml:id="i-05cdc18bb1e51daa-202" prev="i-05cdc18bb1e51daa-201" who="Q3112958">
            <seg>
              I Somalia har våldet och oron mattats en aning, och Migrationsverket
              bedömer att det inte längre råder inre väpnad konflikt. Även om
              detta pekar på en utveckling i rätt riktning är det bara första
              steget på en mycket, mycket lång färd. 5 076 människor från Somalia
              har i år sökt asyl i Sverige.
            </seg>
          </u>
          <u xml:id="i-05cdc18bb1e51daa-203" prev="i-05cdc18bb1e51daa-201" who="Q3112958">
            <seg>
              På västra Balkan finns lyckligtvis inga krigshärdar. Krypskyttarnas
              och den politiska förföljelsens dagar är ett fall för nutidshistorien,
              och de bekymmer som finns är ekonomiska snarare än krigiska. Minoriteters
              situation lämnar en hel del övrigt att önska, men det är ekonomisk
              utsatthet som är bekymret, inte krig eller förföljelse. Ändå har
              6 950 människor från västra Balkan sökt asyl i år.
            </seg>
          </u>
          <u xml:id="i-05cdc18bb1e51daa-204" prev="i-05cdc18bb1e51daa-201" who="Q3112958">
            <seg>
              Människor som flyr undan krig och förföljelse ska få skydd i
              Sverige. Är behovet temporärt ska de få skydd under en begränsad
              tid, är behovet bestående ska de välkomnas fullt ut och beviljas
              permanent uppehållstillstånd. För dem som söker sig till vårt
              land av andra skäl, på grund av arbetslöshet eller att Sverige
              upplevs generellt som ett bättre land, är asylvägen inte rätt.
              Då blir det avslag och återvändande. Under tiden de finns i asylprocessen,
              eller i mottagandet innan återvändandet är ett faktum, tar de
              upp plats som bättre behövs till dem som flyr konflikthärdar och
              faktiskt söker skydd.
            </seg>
          </u>
          <u xml:id="i-05cdc18bb1e51daa-205" prev="i-05cdc18bb1e51daa-201" who="Q3112958">
            <seg>
              Sverige har under många decennier haft en stor invandring och
              är i mångt och mycket ett invandrarland. 1 procent av vår befolkning
              har rötter i Iran, 1 procent i Irak och ½ procent i Syrien. När
              människor drivs på flykt är det naturligt att många därifrån söker
              sig till Sverige. Det gör att det inte bara är vilka lagar vi
              har, eller vilken tillämpning av dessa lagar som görs, som påverkar
              hur många som kommer hit och söker asyl.
            </seg>
          </u>
          <u xml:id="i-05cdc18bb1e51daa-206" prev="i-05cdc18bb1e51daa-201" who="Q3112958">
            <seg>
              Fru talman! Det är viktigt att samtliga EU:s medlemsstater tillämpar
              det gemensamma regelverket och att de personer som kommer till
              EU och är i behov av internationellt skydd bereds detta. Solidaritet
              måste visas länder som ligger nära oroshärdar. Det är därför angeläget
              att EU och medlemsstaterna fortsätter att stödja UNHCR, IOM och
              andra organisationer som är involverade i det humanitära arbetet.
              Sverige är en av de största humanitära givarna till regionen kring
              Syrien, och vårt totala humanitära stöd till insatser i Syrien
              och för syriska flyktingar i regionen under 2012 uppgår till närmare
              250 miljoner kronor, alltså en kvarts miljard.
            </seg>
          </u>
          <u xml:id="i-05cdc18bb1e51daa-207" prev="i-05cdc18bb1e51daa-201" who="Q3112958">
            <seg>
              Men i EU ser vi hur den ekonomiska krisen är inne på ytterligare
              ett varv, och grupper som tidigare varit förskonade känner nu
              av krisen. Beredvilligheten att vara solidarisk och leva upp till
              de mål som slogs fast i Stockholmsprogrammet är dämpad. Tvärtom
              är det tyvärr många som väljer att se om sitt eget hus och avstår
              från att infria ens de löften och uppfylla de regelverk som redan
              ställts upp. Det gemensamma europeiska asylsystemet må vara inom
              räckhåll på papperet, men det är långt ifrån verklighet i praktiken.
            </seg>
          </u>
          <u xml:id="i-05cdc18bb1e51daa-208" prev="i-05cdc18bb1e51daa-201" who="Q3112958">
            <seg>
              Fru talman! Inte heller Sverige är opåverkat av vad som händer
              och sker. Efter många år av mycket hög inströmning har det kommit
              en viss trötthet ute i landets kommuner. De flesta kommuner tar
              nu emot ensamkommande asylsökande barn i högre eller lägre grad,
              men trots en kraftfull utökning av verksamheterna räcker inte
              platserna till. När kommunala företrädare under Irakinströmningen
              talade mycket om EBO, det egna boendet, och vilka konsekvenser
              det kunde få hör vi nu mycket om ABO, anläggningsboendet, och
              vilka effekter det får i en kommun.
            </seg>
          </u>
          <u xml:id="i-05cdc18bb1e51daa-209" prev="i-05cdc18bb1e51daa-201" who="Q3112958">
            <seg>
              Sverige har tagit ett stort ansvar under lång tid, och behoven
              motsvaras inte av utbudet ute i den primärkommunala verkligheten.
              I denna tid av ökat inflöde och ökat behov ser vi många kommuner
              som nekar att göra ett ökat ansvarstagande, och i vissa fall sådana
              som säger upp de insatser de redan tidigare erbjudit. Bara att
              hitta tak över huvudet och processa alla ärenden är en grannlaga
              uppgift för Migrationsverket, som parallellt med detta bedriver
              ett generellt utvecklingsarbete.
            </seg>
          </u>
          <u xml:id="i-05cdc18bb1e51daa-210" prev="i-05cdc18bb1e51daa-201" who="Q3112958">
            <seg>
              Det är nödvändigt att det ute i kommunerna finns ett mottagande
              av nyanlända som fått uppehållstillstånd, dels för att integrationen
              och etableringsprocessen måste komma i gång så snart som möjligt,
              dels och ur ett migrationspolitiskt perspektiv nog så viktigt
              för att människor med uppehållstillstånd inte ska ta upp de platser
              som så väl behövs för dem som precis kommit in i asylprocessen.
            </seg>
          </u>
          <u xml:id="i-05cdc18bb1e51daa-211" prev="i-05cdc18bb1e51daa-201" who="Q3112958">
            <seg>
              Etableringsprocessen försenas och försvåras av att det saknas
              bostäder. Den underlättas inte heller av att Migrationsverket
              förhyr många av de bostäder som kunde kommit ifråga till ABO,
              anläggningsboenden.
            </seg>
          </u>
          <u xml:id="i-05cdc18bb1e51daa-212" prev="i-05cdc18bb1e51daa-201" who="Q3112958">
            <seg>
              En annan grupp som belägger platser på Migrationsverkets anläggningsboenden
              är de tidigare asylsökande som efter avslutad rättsprocess fått
              ett lagakraftvunnet avvisnings- eller utvisningsbeslut. För närvarande
              återfinns inte mindre än 5 056 personer ur denna kategori i ABO.
              Detta är ytterligare ett skäl till att återvändandearbetet måste
              fortgå med förnyad energi.
            </seg>
          </u>
          <u xml:id="i-05cdc18bb1e51daa-213" prev="i-05cdc18bb1e51daa-201" who="Q3112958">
            <seg>
              Den budget som vi diskuterar i dag i riksdagens kammare ger Migrationsverket
              fullt ut vad de äskat. Samtidigt handlar de migrationspolitiska
              utmaningarna inte bara om kronor och ören. De handlar även om
              möjligheter till mottagande, om kommunernas och medborgarnas förmåga
              att ta till sig och möta behov som uppstår och om att det inte
              i alla lägen är så att Sverige ska göra mer utan att också andra
              länder ska kliva fram och göra sitt.
            </seg>
          </u>
          <note type="speaker">
            Anf. 22 DAVID LÅNG (SD) replik:
          </note>
          <u xml:id="i-05cdc18bb1e51daa-214" next="i-05cdc18bb1e51daa-217" who="Q5969249">
            <seg>
              Fru talman! Jag noterade att statsrådet Billström i sitt anförande
              sade att Migrationsverket fått fullt ut vad de äskat. Ni har kanske
              lagt märke till att Sverigedemokraterna har föreslagit aningen
              reducerade anslag.
            </seg>
          </u>
          <u xml:id="i-05cdc18bb1e51daa-215" prev="i-05cdc18bb1e51daa-214" who="Q5969249">
            <seg>
              Tobias Billström pratade inledningsvis om hur läget är i Syrien
              och Somalia och om att det kommer flyktingar därifrån. Den fråga
              som jag ställer mig är varför Sverige ska ta emot flest flyktingar
              från till exempel Syrien. Vi tog emot flest irakier också. Är
              detta förenligt med den så kallade arbetslinjen? Det är huvudsakligen
              lågkvalificerad arbetskraft som kommer därifrån, och det är inte
              precis den typen av arbetskraft som vi är i behov av i första
              hand.
            </seg>
          </u>
          <u xml:id="i-05cdc18bb1e51daa-216" prev="i-05cdc18bb1e51daa-214" who="Q5969249">
            <seg>
              När folk flyr från platser med temporära problem ska även uppehållstillstånden
              i Sverige vara temporära, sade Tobias Billström. Menar då Tobias
              Billström att regeringen är villig att börja införa tillfälliga
              uppehållstillstånd i större utsträckning och permanenta sådana
              i mindre utsträckning än tidigare?
            </seg>
          </u>
          <u xml:id="i-05cdc18bb1e51daa-217" prev="i-05cdc18bb1e51daa-214" who="Q5969249">
            <seg>
              Jag kan heller inte låta bli att ställa en fråga angående Tobias
              Billströms utspel häromveckan om skärpta försörjningskrav vid
              anhöriginvandring. Jag ställde en fråga till Tobias Billströms
              regeringskollega minister Erlandsson i går. Billström har fått
              uppbackning från självaste statsministern, som sagt att frågan
              ska diskuteras inom regeringen. Tobias Billström menade tydligen
              att det går att skärpa reglerna, medan minister Erlandsson menade
              att det inte pågår några sådana diskussioner över huvud taget.
              Vem har rätt och vem har fel i den frågan?
            </seg>
          </u>
          <note type="speaker">
            Anf. 23 Statsrådet TOBIAS BILLSTRÖM (M) replik:
          </note>
          <u xml:id="i-05cdc18bb1e51daa-218" next="i-05cdc18bb1e51daa-220" who="Q3112958">
            <seg>
              Fru talman! David Lång gjorde sig väl skyldig till åtminstone
              den här mandatperiodens största understatement när han sade att
              Sverigedemokraterna i sitt budgetförslag har aningen reducerade
              anslag till Migrationsverket. Med de reduceringar som ni gör skulle
              Migrationsverket knappast kunna fullfölja sitt uppdrag enligt
              de instruktioner som regeringen har gett. Det skulle få till konsekvens
              att vi skulle få kraftigt förlängda handläggningstider, vilket
              i sin tur skulle leda till ökade kostnader för statskassan. Det
              är precis detta som är problemet med Sverigedemokraternas budgetförslag.
              Det hänger inte ihop. Det är underdimensionerat. Det hjälper inte
              att stå här och säga att ni har låtit riksdagens utredningstjänst
              eller någon annan räkna på det. Verkligheten är den att om man
              underdimensionerar Migrationsverkets anslag får det ekonomiska
              konsekvenser. Man måste kunna handlägga de ärenden som kommer
              in. Det kan man däremot med de anslag som vi ger.
            </seg>
          </u>
          <u xml:id="i-05cdc18bb1e51daa-219" prev="i-05cdc18bb1e51daa-218" who="Q3112958">
            <seg>
              Varför ska vi ta emot flest från Syrien? Varför vi ska ta emot
              flest och varför vi ska bevilja flest ansökningar är två helt
              skilda frågor. Ta emot och pröva de asylansökningar som kommer
              in måste man alltid göra. Det är vi förpliktade att göra enligt
              internationell lagstiftning, liksom alla andra stater i världen.
              En annan sak är hur man ser på beviljandefrekvensen. Det blir
              problem om de europeiska staterna börjar tillämpa regelverket
              på olika sätt. Detta hyser jag en viss oro för.
            </seg>
          </u>
          <u xml:id="i-05cdc18bb1e51daa-220" prev="i-05cdc18bb1e51daa-218" who="Q3112958">
            <seg>
              Vad gäller försörjningskravet har jag gett mycket tydliga besked
              om var mitt parti står. Det kan inte vara någon hemlighet att
              vi tycker att vi ska ha ett försörjningskrav och att det ska vara
              bredare än vad som är fallet i dag, när bara 1 procent omfattas
              av detta. Däremot tycker jag kanske att det är lite lågt att hoppa
              på min regeringskollega Eskil Erlandsson. Jag har själv varit
              ansvarig för allmänpolitiska frågor vid frågestunder, och jag
              får väl lov att säga att mina svar inte alltid har varit av någon
              högre kvalitet när jag besvarat frågor om jordbrukspolitik och
              annat jämfört med mina svar om migrationspolitik. Det kanske inte
              är så konstigt.
            </seg>
          </u>
          <note type="speaker">
            Anf. 24 DAVID LÅNG (SD) replik:
          </note>
          <u xml:id="i-05cdc18bb1e51daa-221" next="i-05cdc18bb1e51daa-224" who="Q5969249">
            <seg>
              Fru talman! Jag tackar ministern för svaret. Jag tolkar det som
              att det var minister Erlandsson som var lite fel ute.
            </seg>
          </u>
          <u xml:id="i-05cdc18bb1e51daa-222" prev="i-05cdc18bb1e51daa-221" who="Q5969249">
            <seg>
              Våra siffror blev vi kritiserade för av både Tobias Billström
              och Mikael Cederbratt. Sverigedemokraterna kritiseras ofta för
              att ha fel siffror, trots att vi ofta hänvisar till expertis.
              Men det skulle vara intressant att höra av regeringen vilka siffror
              som är de rätta. Hur mycket skulle man kunna spara? Regeringen
              är väldigt kreativ när det gäller att hitta på en massa konstlad
              sysselsättning, som instegsjobb, nystartsjobb och jobbcoacher,
              som kostar massor med pengar men ger väldigt litet resultat. Om
              man vore lika kreativ i att försöka spara på massinvandring, mångkultur
              och integration skulle man säkert kunna ordna ganska rejäla besparingar
              där.
            </seg>
          </u>
          <u xml:id="i-05cdc18bb1e51daa-223" prev="i-05cdc18bb1e51daa-221" who="Q5969249">
            <seg>
              Jag skrev själv en motion förra året om att regeringen ska ta
              fram underlag för hur mycket man skulle kunna spara på en minskad
              invandring, och jag har lämnat in samma motion i år. Men alla
              de övriga sju partierna har valt att rösta nej. Regeringen verkar
              inte vara särskilt tillmötesgående på den punkten heller och vill
              inte göra några beräkningar. Det verkar som att man inte vill
              veta hur mycket det går att spara. Det skulle vara intressant
              om Tobias Billström och alla andra som kritiserar Sverigedemokraterna
              för felaktiga beräkningar kunde lägga fram någon egen beräkning.
              Det skulle göra det hela lite mer seriöst i denna typ av debatter.
            </seg>
          </u>
          <u xml:id="i-05cdc18bb1e51daa-224" prev="i-05cdc18bb1e51daa-221" who="Q5969249">
            <seg>
              Sverigedemokraterna vill försöka stoppa slöseriet, vilket det
              inte verkar som att något annat parti vill. Regeringen vill som
              sagt bevilja precis allt vad Migrationsverket och andra myndigheter
              ber om när det gäller just invandring och mottagning av flyktingar.
              Sverigedemokraterna vill också göra någonting åt utanförskapet.
              Sverigedemokraterna tror på ett sammanhållet samhälle med en återgång
              till assimilationstanken. Det är det tyvärr inget annat parti
              som gör.
            </seg>
          </u>
          <note type="speaker">
            Anf. 25 Statsrådet TOBIAS BILLSTRÖM (M) replik:
          </note>
          <u xml:id="i-05cdc18bb1e51daa-225" next="i-05cdc18bb1e51daa-229" who="Q3112958">
            <seg>
              Fru talman! Det är inte regeringens uppgift att skriva oppositionens
              förslag. Det får oppositionen göra själv. Däremot har regeringen
              lagt fram en budget som är väldigt tydlig. Går man däremot in
              och analyserar oppositionens förslag, vilket man naturligtvis
              ska göra, kan man konstatera att Sverigedemokraterna inte tar
              hänsyn till ett antal väldigt viktiga parametrar när de gör budgeten
              för utgiftsområde 8.
            </seg>
          </u>
          <u xml:id="i-05cdc18bb1e51daa-226" prev="i-05cdc18bb1e51daa-225" who="Q3112958">
            <seg>
              De lagändringar som krävs för att genomföra de skärpningar som
              Sverigedemokraterna föreslår kan troligen träda i kraft tidigast
              20142015. Därmed får de ingen effekt för 2013, vilket är viktigt
              att komma ihåg. Man måste också fatta beslut angående öppna ansökningar
              som är inlämnade 2012 och 2013. Människor som vistas i mottagandet
              belastar anslaget 1:2, det vill säga ersättningar för bostadskostnader,
              tills de återvänder och bosätter sig. Det tar ni inte heller någon
              hänsyn till. Får en högre andel avslag i första instans kommer
              de att överklaga i större omfattning. Det medför ökande vistelsetider.
            </seg>
          </u>
          <u xml:id="i-05cdc18bb1e51daa-227" prev="i-05cdc18bb1e51daa-225" who="Q3112958">
            <seg>
              Ni vill avveckla migrationsdomstolarnas personal. Det kan man
              inte göra så snabbt som Sverigedemokraterna utgår från i sitt
              förslag, av arbetsrättsliga skäl ni är ju starka förespråkare
              av arbetsrätten i övrigt i denna kammare. Det går inte heller
              att säga upp personal på Migrationsverket och i domstolarna, precis
              som jag sade, så snabbt som Sverigedemokraterna utgår från.
            </seg>
          </u>
          <u xml:id="i-05cdc18bb1e51daa-228" prev="i-05cdc18bb1e51daa-225" who="Q3112958">
            <seg>
              Dessutom finns det kostnader för förvaltningsanslaget, till exempel
              för lokaler, både Migrationsverkets egna lokaler och andra lokaler,
              som inte heller kan minskas så snabbt som Sverigedemokraterna
              föreslår på grund av olika avtal.
            </seg>
          </u>
          <u xml:id="i-05cdc18bb1e51daa-229" prev="i-05cdc18bb1e51daa-225" who="Q3112958">
            <seg>
              Summa summarum: Sverigedemokraternas bedömningar av möjliga kostnadsminskningar
              för utgiftsområde 8 är kraftigt överdrivna de första två åren
              och mycket överdrivna för resterade period som de tar upp. Därför
              skulle verksamheten bli kraftigt underdimensionerad med Sverigedemokraternas
              förslag. Det är inte jag som migrationsminister beredd att ta
              ansvar för. Jag tycker att vi ska handlägga ärenden effektivt
              och i enlighet med förvaltningslagen, och vi dimensionerar också
              verksamheten utifrån detta.
            </seg>
          </u>
          <note type="speaker">
            Anf. 26 FREDRIK LUNDH SAMMELI (S) replik:
          </note>
          <u xml:id="i-05cdc18bb1e51daa-230" next="i-05cdc18bb1e51daa-232" who="Q5966830">
            <seg>
              Fru talman! Med jämna mellanrum och i nästan varje debatt under
              de senaste åren på det migrationspolitiska området har vi kommit
              till begreppet synnerligen ömmande omständigheter, och så även
              i dag. Vi kan konstatera att det inte blev vad lagstiftaren hade
              tänkt. Det har kommit att tolkas för restriktivt. Här ligger ansvaret
              på oss politiker.
            </seg>
          </u>
          <u xml:id="i-05cdc18bb1e51daa-231" prev="i-05cdc18bb1e51daa-230" who="Q5966830">
            <seg>
              Vi är helt övertygade om att begreppet måste ändras till särskilt
              ömmande omständigheter, som då också skulle vidga möjligheten
              något för Migrationsverket att ge uppehållstillstånd i speciella
              fall.
            </seg>
          </u>
          <u xml:id="i-05cdc18bb1e51daa-232" prev="i-05cdc18bb1e51daa-230" who="Q5966830">
            <seg>
              Min fråga till statsrådet är om statsrådet delar den här bilden
              och när vi kan få se ett sådant förslag på riksdagens bord.
            </seg>
          </u>
          <note type="speaker">
            Anf. 27 Statsrådet TOBIAS BILLSTRÖM (M) replik:
          </note>
          <u xml:id="i-05cdc18bb1e51daa-233" next="i-05cdc18bb1e51daa-237" who="Q3112958">
            <seg>
              Fru talman! Jag delar inte bedömningen, och jag har inte för
              avsikt att lägga fram något förslag på riksdagens bord.
            </seg>
          </u>
          <u xml:id="i-05cdc18bb1e51daa-234" prev="i-05cdc18bb1e51daa-233" who="Q3112958">
            <seg>
              Det var en enig riksdag som 2006 låg bakom det årets reformering
              av utlänningslagstiftningen där man utmönstrade begreppet humanitära
              skäl och ersatte det med synnerligen ömmande omständigheter, och
              ett utvidgat skyddsbegrepp som ersatte politiskt humanitära skäl.
              Syftet var att få en lydelse som bättre skulle svara mot karaktären
              av en undantagsbestämmelse och markera att bestämmelserna avser
              att användas för de situationer som inte omfattas av någon av
              huvudgrunderna för uppehållstillstånd.
            </seg>
          </u>
          <u xml:id="i-05cdc18bb1e51daa-235" prev="i-05cdc18bb1e51daa-233" who="Q3112958">
            <seg>
              Detta har utretts av den så kallade Utvärderingsutredningen.
              Den hade i uppdrag att analysera hur bestämmelsen om uppehållstillstånd
              på grund av synnerligen ömmande omständigheter tillämpades. Utredningen
              kom i sitt slutbetänkande fram till att praxis beträffande barn
              inte var så rikhaltig att det säkert gick att säga om barns bästa
              beaktats på det sätt som avsetts av lagstiftaren.
            </seg>
          </u>
          <u xml:id="i-05cdc18bb1e51daa-236" prev="i-05cdc18bb1e51daa-233" who="Q3112958">
            <seg>
              Därefter har vi gått vidare med detta. Vi har i fortsättningen
              kunnat konstatera att om ingen av skyddsgrunderna är tillämplig
              på uppehållstillstånd på grund av synnerligen ömmande omständigheter
              kan man bevilja detta till en person som har mycket starka skäl
              att få stanna i landet, och då ska man göra en samlad bedömning.
              Det gäller särskilt den sökandes hälsotillstånd, anpassning till
              Sverige, situationen i hemlandet och så vidare.
            </seg>
          </u>
          <u xml:id="i-05cdc18bb1e51daa-237" prev="i-05cdc18bb1e51daa-233" who="Q3112958">
            <seg>
              Bedömningarna görs alltid utifrån de individuella förutsättningarna
              i varje enskilt fall. Migrationsverkets och migrationsdomstolarnas
              uppgift är att göra den här prövningen. Jag anser att den nuvarande
              instans- och processordningen fungerar väl. Jag har inga avsikter
              att göra några förändringar i de delarna.
            </seg>
          </u>
          <note type="speaker">
            Anf. 28 FREDRIK LUNDH SAMMELI (S) replik:
          </note>
          <u xml:id="i-05cdc18bb1e51daa-238" who="Q5966830">
            <seg>
              Fru talman! Vi hör ofta i många andra sammanhang, på möten och
              i medier, och så sent som i onsdags här i riksdagen av en majoritet
              av riksdagens migrationspolitiska talespersoner, att det pratas
              varmt om att detta begrepp behöver ändras. Jag vill ändå fråga
              statsrådet: När räknar statsrådet med att förlora den interna
              dragkampen och lägga fram ett förslag som vi kan rösta igenom?
              Inte menar väl statsrådet att Folkpartiet, Centerpartiet, Kristdemokraterna
              och Miljöpartiet talar med kluven tunga, att de pratar sig varma
              för en lagändring men inte bjuder statsrådet på en rejäl match?
            </seg>
          </u>
          <note type="speaker">
            Anf. 29 Statsrådet TOBIAS BILLSTRÖM (M) replik:
          </note>
          <u xml:id="i-05cdc18bb1e51daa-239" next="i-05cdc18bb1e51daa-243" who="Q3112958">
            <seg>
              Fru talman! Det var intressant. Jag skulle kunna vända på det
              och säga: När kommer vi att lägga fram ett förslag om utökade
              försörjningskrav på anhöriginvandring till riksdagen? Det handlar
              också om diskussioner.
            </seg>
          </u>
          <u xml:id="i-05cdc18bb1e51daa-240" prev="i-05cdc18bb1e51daa-239" who="Q3112958">
            <seg>
              Fredrik Lundh Sammeli har ännu inte ingått i någon koalitionsregering,
              och kommer kanske aldrig att göra det heller. Men om han gör det
              kommer han ganska snabbt att upptäcka att diskussionerna alltid
              pågår och äger rum, i samband med varje budget och också däremellan.
            </seg>
          </u>
          <u xml:id="i-05cdc18bb1e51daa-241" prev="i-05cdc18bb1e51daa-239" who="Q3112958">
            <seg>
              Min åsikt är tydligt deklarerad: Jag anser att det här är fel.
              Jag anser att det är fel också därför att genomförandet av en
              sådan förändring där man går från synnerligen till särskilda skulle
              leda till att fler människor beviljades uppehållstillstånd. Det
              skulle få som konsekvens mycket stora kostnadsökningar, särskilt
              med beaktande av den följdeffekt som det skulle få när människor
              upptäcker att de kan ta sig till Sverige, lägga fram sin sak,
              få stöd av en sådan här paragraf och då få lov att stanna. Det
              är jag inte beredd att medverka till.
            </seg>
          </u>
          <u xml:id="i-05cdc18bb1e51daa-242" prev="i-05cdc18bb1e51daa-239" who="Q3112958">
            <seg>
              Jag har precis redogjort för de inströmningstal vi har. Vi har
              enorma utmaningar på detta område. Då står Socialdemokraterna
              här i kammaren och säger till sina kommunpolitiker att man i princip
              är beredd att utöka mängden människor som de kommer att få ta
              om hand, utan en tanke på den diskussion som äger rum ute i Kommunsverige.
            </seg>
          </u>
          <u xml:id="i-05cdc18bb1e51daa-243" prev="i-05cdc18bb1e51daa-239" who="Q3112958">
            <seg>
              Det hör till historien att jag under mina resor under detta år
              inte har mött en enda socialdemokratisk kommunpolitiker som har
              sagt att synnerligen ömmande omständigheter är precis den sak
              som vi måste ta oss an och ändra. Det kanske finns skäl till att
              det inte är det som engagerar landets kommunpolitiker, de som
              faktiskt är ute i den primärkommunala vardagen och har att hantera
              konsekvenserna av besluten i denna kammare. Det kanske Fredrik
              Lundh Sammeli borde ta med sig tillbaka till sin egen partiorganisation
              vad vet jag?
            </seg>
          </u>
          <note type="speaker">
            Anf. 30 CARINA HERRSTEDT (SD):
          </note>
          <u xml:id="i-05cdc18bb1e51daa-244" next="i-05cdc18bb1e51daa-254" who="Q4988712">
            <seg>
              Fru talman! Jag ska uppehålla mig vid det vi kallar lagen om
              eget boende, EBO.
            </seg>
          </u>
          <u xml:id="i-05cdc18bb1e51daa-245" prev="i-05cdc18bb1e51daa-244" who="Q4988712">
            <seg>
              Enligt EBO får asylsökande bosätta sig precis var de vill. Det
              är säkert behjärtansvärt tänkt från första början, men i kombination
              med bostadsbrist, arbetsbrist och problemtyngda förorter fungerar
              det inte riktigt i dag. EBO verkar många gånger i stället göra
              vägen till arbete och egen försörjning mycket längre än vad det
              från början var tänkt.
            </seg>
          </u>
          <u xml:id="i-05cdc18bb1e51daa-246" prev="i-05cdc18bb1e51daa-244" who="Q4988712">
            <seg>
              Därför anser vi att det vore rimligt att avskaffa EBO, eller
              i varje fall se över EBO-lagen och göra det rimligt med undantag.
              Vi menar att en översyn av lagen ska leda till att asylsökande
              måste bosätta sig där det finns lediga lägenheter, där skolorna
              inte är överfulla och där det eventuellt är lättare att få jobb
              eller åtminstone praktik måste i den bemärkelsen att göra det
              möjligt för kommuner att undantas från regeln.
            </seg>
          </u>
          <u xml:id="i-05cdc18bb1e51daa-247" prev="i-05cdc18bb1e51daa-244" who="Q4988712">
            <seg>
              Fru talman! I vissa kommuner är de negativa effekterna av lagen
              så stora att lagstiftningen borde kompletteras med möjligheter
              till undantag.
            </seg>
          </u>
          <u xml:id="i-05cdc18bb1e51daa-248" prev="i-05cdc18bb1e51daa-244" who="Q4988712">
            <seg>
              En majoritet av de asylsökande som söker sig till kommuner på
              egen hand handlar om EBO. Ett av de allra starkaste argumenten
              för att avskaffa EBO är just att folk hamnar hos släktingar i
              överfyllda lägenheter med dålig standard. Det är i sig inget konstigt
              att personer som känner sig otrygga och har släkt och vänner på
              ett visst ställe söker sig dit. Det är tvärtom, i mina ögon, fullt
              naturligt.
            </seg>
          </u>
          <u xml:id="i-05cdc18bb1e51daa-249" prev="i-05cdc18bb1e51daa-244" who="Q4988712">
            <seg>
              Men de riskerar då att hamna i ett område där bostadsförhållandena
              inte är bra, där barngrupperna är stora, där arbetslösheten är
              stor och där möjligheten till egen försörjning minskar drastiskt.
              De väljer helt omedvetet att riskera att hamna direkt i ett utanförskap
              i en redan segregerad stad.
            </seg>
          </u>
          <u xml:id="i-05cdc18bb1e51daa-250" prev="i-05cdc18bb1e51daa-244" who="Q4988712">
            <seg>
              Sveriges kommuner avtalar om antalet anläggningsboenden men inte
              när det gäller eget boende. Därmed får kommunerna inte heller
              någon möjlighet att förbereda sig eller planera för ett mottagande
              av handläggare, sfi, plats i skolan eller övriga arbetsmarknadsåtgärder.
            </seg>
          </u>
          <u xml:id="i-05cdc18bb1e51daa-251" prev="i-05cdc18bb1e51daa-244" who="Q4988712">
            <seg>
              För oss handlar det inte om att tvinga folk till någon form av
              kommunarrest utan om att ge dem de bästa möjligheterna, de bästa
              verktygen och förutsättningarna för att så snabbt som möjligt
              bli en del av samhället. Vi vill helt enkelt förhindra att de
              hamnar i en kommun som inte kan ge dem rätt förutsättningar och
              som inte har möjlighet att planera för ett värdigt mottagande
              och boende.
            </seg>
          </u>
          <u xml:id="i-05cdc18bb1e51daa-252" prev="i-05cdc18bb1e51daa-244" who="Q4988712">
            <seg>
              Vi gör verkligen inte de nyanlända en tjänst genom att låta dem
              bo i kommuner där det råder bostadsbrist, arbetsbrist och total
              segregation. I slutändan är det de asylsökande som får betala
              priset genom ett sämre mottagande, och i förlängningen drabbas
              hela samhället negativt.
            </seg>
          </u>
          <u xml:id="i-05cdc18bb1e51daa-253" prev="i-05cdc18bb1e51daa-244" who="Q4988712">
            <seg>
              Vi kan inte längre blunda för den massiva kritik som finns mot
              EBO, en lagstiftning som låter bra men som i själva verket riskerar
              att skapa mer elände för dem som den från början var tänkt att
              hjälpa. Utredningarna har under lång tid avlöst varandra utan
              att några för mig märkbara förändringar har kommit till stånd.
              Lösningarna har stavats incitament och varit näst intill verkningslösa.
            </seg>
          </u>
          <u xml:id="i-05cdc18bb1e51daa-254" prev="i-05cdc18bb1e51daa-244" who="Q4988712">
            <seg>
              För att ge redan hårt ansatta och segregerade kommuner en rejäl
              chans att återhämta sig efter tidigare års förda politik och för
              att över huvud taget kunna leva upp till ett integrationsprogram
              värt namnet vill vi helt enkelt att lagen ska ses över.
            </seg>
          </u>
          <note type="speaker">
            Anf. 31 MIKAEL CEDERBRATT (M) replik:
          </note>
          <u xml:id="i-05cdc18bb1e51daa-255" next="i-05cdc18bb1e51daa-257" who="Q5605493">
            <seg>
              Herr talman! Jag använde tre o:n i mitt anförande: omänskligt,
              orealistiskt och ohederligt. Jag tänkte återvända till orealistiskt.
            </seg>
          </u>
          <u xml:id="i-05cdc18bb1e51daa-256" prev="i-05cdc18bb1e51daa-255" who="Q5605493">
            <seg>
              Det är naturligtvis viktigt att vi diskuterar detta med eget
              boende kontra anläggningsboende. Men jag skulle ändå vilja ha
              en bra och gärna pedagogisk förklaring, om man tittar på anslag
              1:2, som innehåller ersättningar till kommuner, landsting och
              motsvarande. Jag förstår att Carina Herrstedt egentligen vill
              att man ska ha så lite av eget boende som möjligt, men rent ekonomiskt
              är det faktiskt mycket billigare.
            </seg>
          </u>
          <u xml:id="i-05cdc18bb1e51daa-257" prev="i-05cdc18bb1e51daa-255" who="Q5605493">
            <seg>
              I dag bor 62 procent i anläggningsboende. Skulle man ta bort
              eget boende blir det 100 procent och en kostnadsökning med 60
              procent, 460 miljoner kronor mer. Hur går det ihop med att man
              minskar budgeten på samma budgetpost med 44 procent?
            </seg>
          </u>
          <note type="speaker">
            Anf. 32 CARINA HERRSTEDT (SD) replik:
          </note>
          <u xml:id="i-05cdc18bb1e51daa-258" next="i-05cdc18bb1e51daa-260" who="Q4988712">
            <seg>
              Herr talman! Först och främst står jag här för att diskutera
              en enskild motion och egentligen inte budgeten i sig, även om
              jag har full förståelse för att detta är en budgetdebatt.
            </seg>
          </u>
          <u xml:id="i-05cdc18bb1e51daa-259" prev="i-05cdc18bb1e51daa-258" who="Q4988712">
            <seg>
              Beträffande din fråga, Mikael Cederbratt, är egentligen det enda
              jag kan säga att denna sänkning är fullt möjlig utifrån en sverigedemokratisk
              budget. Om man minskar invandringen blir naturligtvis trycket
              på kommunerna mycket lägre, och därmed blir det minskade kostnader.
            </seg>
          </u>
          <u xml:id="i-05cdc18bb1e51daa-260" prev="i-05cdc18bb1e51daa-258" who="Q4988712">
            <seg>
              Något ohederligt vet jag inte riktigt om jag kan hålla med om
              finns. Tvärtom tycker jag att det är hederligt och humant att
              man vill kunna ge de asylsökande ett värdigt boende, så att de
              kommer till en kommun som verkligen har förutsättningar för att
              ta emot dem. Med sverigedemokratisk politik går det.
            </seg>
          </u>
          <note type="speaker">
            Anf. 33 MIKAEL CEDERBRATT (M) replik:
          </note>
          <u xml:id="i-05cdc18bb1e51daa-261" next="i-05cdc18bb1e51daa-264" who="Q5605493">
            <seg>
              Herr talman! Jag tackar för svaret, även om det inte direkt var
              något uttömmande svar. Effekten av den motion som du talar för,
              Carina Herrstedt, är ändå att det med stor sannolikhet blir kostnadsökningar,
              och du tillhör ett parti som har väckt en motion där man föreslår
              kraftigt reducerade kostnader. Det går helt enkelt inte ihop.
              Det är orealistiskt och inte hederligt på något sätt.
            </seg>
          </u>
          <u xml:id="i-05cdc18bb1e51daa-262" prev="i-05cdc18bb1e51daa-261" who="Q5605493">
            <seg>
              Jag fick inte svar på frågorna i mitt anförande. Men Carina Herrstedt
              kan inte fullständigt avsvära sig det faktum att hon tillhör Sverigedemokraterna,
              och då måste hon väl också stå bakom den budget som de har föreslagit.
            </seg>
          </u>
          <u xml:id="i-05cdc18bb1e51daa-263" prev="i-05cdc18bb1e51daa-261" who="Q5605493">
            <seg>
              Ni säger där att ni inte vill avträda några internationella konventioner,
              som Genèvekonventionen. Men skulle vi gå med på det ni säger om
              att vi ska minska anhörig- och asylinvandringen med 90 procent
              kommer vi ned på ungefär 2 600 personer per år, och innevarande
              år har vi haft fler konventionsflyktingar som har fått ja än vad
              ni tillåter.
            </seg>
          </u>
          <u xml:id="i-05cdc18bb1e51daa-264" prev="i-05cdc18bb1e51daa-261" who="Q5605493">
            <seg>
              Jag frågar: Är ni beredda att avträda de konventioner som ger
              skydd åt människor som är i behov av skydd?
            </seg>
          </u>
          <note type="speaker">
            Anf. 34 CARINA HERRSTEDT (SD) replik:
          </note>
          <u xml:id="i-05cdc18bb1e51daa-265" next="i-05cdc18bb1e51daa-269" who="Q4988712">
            <seg>
              Herr talman! Vi har inte alls för avsikt att frånträda någonting.
              Som min partikollega sade: Det vi har skrivit under kommer vi
              naturligtvis att stå för.
            </seg>
          </u>
          <u xml:id="i-05cdc18bb1e51daa-266" prev="i-05cdc18bb1e51daa-265" who="Q4988712">
            <seg>
              Man kan gå till FN:s deklaration om de mänskliga rättigheterna,
              artikel 13. Där står det att var och en har rätt att fritt förflytta
              sig och välja bostadsort inom varje stats gränser. Men om kommuner
              undantas från EBO-lagen, som jag säger, förhindrar det trots allt
              inte folk att röra sig. Om jag till exempel säger till Mikael
              Cederbratt att du inte får sätta dig på stol 272 när du går tillbaka
              från talarstolen innebär det inte att du inte har resten av stolarna
              att sätta dig på och fortfarande kan välja fritt.
            </seg>
          </u>
          <u xml:id="i-05cdc18bb1e51daa-267" prev="i-05cdc18bb1e51daa-265" who="Q4988712">
            <seg>
              Naturligtvis står vi fortfarande bakom att man ska kunna göra
              detta. Men vi vill också ge kommuner och personer som väljer att
              bosätta sig i kommunerna en rejäl chans att bli en del av samhället
              och också kunna bidra till den samhällsutveckling som vi vill
              ha.
            </seg>
          </u>
          <u xml:id="i-05cdc18bb1e51daa-268" prev="i-05cdc18bb1e51daa-265" who="Q4988712">
            <seg>
              Jag kan inte se att det skulle bli en kostnadsökning genom att
              det finns kommuner som bör undantas från detta. Vi har till exempel
              identifierat 15 olika områden där man vill ha nystartszoner. Då
              har vi identifierat att kommuner har problem.
            </seg>
          </u>
          <u xml:id="i-05cdc18bb1e51daa-269" prev="i-05cdc18bb1e51daa-265" who="Q4988712">
            <seg>
              Vad är då problemet med att säga att dessa bör undantas från
              just EBO-lagen, så att de sedan kan återhämta sig och på nytt
              börja ta emot ännu fler som de kan hjälpa in i samhället? Jag
              förstår inte den problematiken.
            </seg>
          </u>
          <note type="speaker">
            Anf. 35 Statsrådet TOBIAS BILLSTRÖM (M) replik:
          </note>
          <u xml:id="i-05cdc18bb1e51daa-270" next="i-05cdc18bb1e51daa-276" who="Q3112958">
            <seg>
              Herr talman! Det är en intressant och viktig fråga som Carina
              Herrstedt tar upp. Det finns många myter kring den så kallade
              EBO-principen. Någon EBO-lag existerar ju inte, utan det finns
              en princip i lagen om mottagande av asylsökande det kan vara viktigt
              att reda ut.
            </seg>
          </u>
          <u xml:id="i-05cdc18bb1e51daa-271" prev="i-05cdc18bb1e51daa-270" who="Q3112958">
            <seg>
              Detta var tidigare ett mycket större problem än vad som är fallet
              i dag. När jag tillträdde som statsråd var det ungefär 60 procent
              av de asylsökande som bodde i EBO och 40 procent i ABO. I dag
              är proportionerna de omvända. Det finns flera förklaringar till
              att det ser ut på det viset.
            </seg>
          </u>
          <u xml:id="i-05cdc18bb1e51daa-272" prev="i-05cdc18bb1e51daa-270" who="Q3112958">
            <seg>
              Om det är lång handläggningstid på grund av överklagande kan
              det ändå upplevas tungt för en del kommuner som har många människor
              i EBO. Men jag tyckte inte att Carina Herrstedt lämnade något
              bra svar till min kollega Mikael Cederbratt på den här punkten.
            </seg>
          </u>
          <u xml:id="i-05cdc18bb1e51daa-273" prev="i-05cdc18bb1e51daa-270" who="Q3112958">
            <seg>
              Vi har den europeiska konventionen om mänskliga rättigheter.
              Den förhindrar mycket effektivt att personer som har rätt att
              vistas i landet inte ska kunna röra sig fritt. Vad Carina Herrstedt
              föreslår i sin motion är i praktiken en kommunarrest för människor,
              och det är inte genomförbart. I min värld har polisen väsentligt
              mycket viktigare saker att ägna sig åt än att kontrollera om människor
              har bosatt sig på den ena eller den andra sidan av kommungränsen.
            </seg>
          </u>
          <u xml:id="i-05cdc18bb1e51daa-274" prev="i-05cdc18bb1e51daa-270" who="Q3112958">
            <seg>
              Att ta bort möjligheten att bo i eget boende skulle utöver dessa
              problem medföra ökade kostnader för bostäder för asylsökande.
              Men det finns inte täckt i den budget som Sverigedemokraterna
              har lagt för utgiftsområde 8. Dessutom råder det redan nu brist
              på lägenheter för Migrationsverket att hyra.
            </seg>
          </u>
          <u xml:id="i-05cdc18bb1e51daa-275" prev="i-05cdc18bb1e51daa-270" who="Q3112958">
            <seg>
              Att göra EBO till en stor fråga, som väldigt många inte minst
              ett antal kommunpolitiker runt om i landet tyvärr har gjort beklagar
              jag. Jag tror inte att detta är den stora frågan, och det har
              aldrig varit det heller, i varje fall inte under den senare delen
              av den tid som jag har varit migrationsminister. Det är andra
              frågor som vi måste fokusera på.
            </seg>
          </u>
          <u xml:id="i-05cdc18bb1e51daa-276" prev="i-05cdc18bb1e51daa-270" who="Q3112958">
            <seg>
              Att människor väljer att bosätta sig tillsammans med sina vänner,
              släktingar och bekanta är dessutom notoriskt svårt att rå på med
              andra metoder än upplysning och information.
            </seg>
          </u>
          <note type="speaker">
            Anf. 36 CARINA HERRSTEDT (SD) replik:
          </note>
          <u xml:id="i-05cdc18bb1e51daa-277" next="i-05cdc18bb1e51daa-281" who="Q4988712">
            <seg>
              Herr talman! Jag vill börja med att tacka Tobias Billström för
              förtydligandet om att EBO-lagen inte är en lag. Just av den anledningen
              började jag mitt anförande med att säga det vi kallar lagen om
              eget boende, EBO. Jag är alltså fullt medveten om den problematiken.
            </seg>
          </u>
          <u xml:id="i-05cdc18bb1e51daa-278" prev="i-05cdc18bb1e51daa-277" who="Q4988712">
            <seg>
              Precis som du säger, Tobias Billström, har EBO-lagen gjorts till
              en stor fråga, inte bara av oss sverigedemokrater utan egentligen
              av alla partiföreträdare ute i kommunerna, för det är där problemen
              uppstår. Det är ett stort problem att vi inte kan ge asylsökande
              rätt verktyg. Blir de inte en del av samhället kan vi inte heller
              få dem att fungera. Det är inte humant att bara sätta folk på
              ett ställe och säga: Det är helt okej. Bo här! Ni får klara er
              bäst ni vill. Sedan, när man märker att det inte fungerar, ska
              man hitta på särlösningar till dem som i sin tur leder till splittringar
              och motsättningar i samhället. Jag tycker inte att det är humant.
            </seg>
          </u>
          <u xml:id="i-05cdc18bb1e51daa-279" prev="i-05cdc18bb1e51daa-277" who="Q4988712">
            <seg>
              Jag vidhåller fortfarande att vi inte vill frångå några konventioner
              över huvud taget utan helt enkelt vill se över lagen. Det är jag
              inte ensam om att tycka. Se över lagen, så att vi kan komma till
              rätta med det som trots allt många ser som ett problem men som
              uppenbarligen inte Tobias Billström ser som ett problem!
            </seg>
          </u>
          <u xml:id="i-05cdc18bb1e51daa-280" prev="i-05cdc18bb1e51daa-277" who="Q4988712">
            <seg>
              Jag menar inte att detta ensamt är lösningen på problemet. Som
              du säger har vi bostadsbrist. Det gäller inte bara asylsökande
              utan i princip i hela Sverige.
            </seg>
          </u>
          <u xml:id="i-05cdc18bb1e51daa-281" prev="i-05cdc18bb1e51daa-277" who="Q4988712">
            <seg>
              Att då säga till asylsökande att de gärna får flytta dit fastän
              det inte finns bostäder men att de väl kan packa ihop sig sju
              eller tolv stycken i en tvåa är knappast det humanaste. Här krävs
              en översyn inte bara av EBO-lagen utan av hela integrationspolitiken.
            </seg>
          </u>
          <note type="speaker">
            Anf. 37 Statsrådet TOBIAS BILLSTRÖM (M) replik:
          </note>
          <u xml:id="i-05cdc18bb1e51daa-282" next="i-05cdc18bb1e51daa-287" who="Q3112958">
            <seg>
              Herr talman! Det var just detta som var problemet: att göra EBO
              till en symbolfråga löser inget. Det blir bara varmluft när man
              säger att man vill se över EBO-principen, eller EBO-lagen, om
              man väljer att kalla den så.
            </seg>
          </u>
          <u xml:id="i-05cdc18bb1e51daa-283" prev="i-05cdc18bb1e51daa-282" who="Q3112958">
            <seg>
              Jag tycker att det är viktigt att man fokuserar på det som är
              grundproblemet. Från regeringens sida accepterar vi inte när en
              hög koncentration av människor med utländsk bakgrund i vissa kommuner
              leder till segregation och utanförskap. Det har vi, till skillnad
              från Sverigedemokraterna, en politik för att försöka lösa, och
              den bygger på arbetslinjen.
            </seg>
          </u>
          <u xml:id="i-05cdc18bb1e51daa-284" prev="i-05cdc18bb1e51daa-282" who="Q3112958">
            <seg>
              Jag skulle önska, och det är också detta som är den moderata
              utgångspunkten, att man kunde komplettera den nuvarande politiken
              med ett försörjningskrav för anhöriginvandring. Det är oftast
              där problemen ligger och inte i EBO, som ju handlar om asylsökande.
              Problemet är alltså den anhöriginvandring som sker senare och
              som leder till att människor som har bosatt sig som asylsökande
              i vissa kommuner sedan får ta emot sina anhöriga under förhållanden
              som är dåliga.
            </seg>
          </u>
          <u xml:id="i-05cdc18bb1e51daa-285" prev="i-05cdc18bb1e51daa-282" who="Q3112958">
            <seg>
              Hade vi utökat försörjningskravet till att omfatta fler och också
              fördjupat omfattningen för att se till att människor som kommer
              får ett ordnat boende med en tryggad försörjning som inte innebär
              att man lever på försörjningsstöd i kommunerna hade vi förmodligen
              fått bättre integrationsverktyg.
            </seg>
          </u>
          <u xml:id="i-05cdc18bb1e51daa-286" prev="i-05cdc18bb1e51daa-282" who="Q3112958">
            <seg>
              Jag konstaterar att Moderaterna än så länge är ganska ensamma
              om att tycka detta, men jag skulle naturligtvis önska att vi fick
              en diskussion om detta i förhållande till kommunpolitiker. Jag
              vet att många fler bland dem, oavsett om de tillhör Alliansen
              eller oppositionspartierna, faktiskt delar den här uppfattningen.
              Jag tror att vi är på väg mot en sådan utveckling i Kommunsverige,
              och det välkomnar jag.
            </seg>
          </u>
          <u xml:id="i-05cdc18bb1e51daa-287" prev="i-05cdc18bb1e51daa-282" who="Q3112958">
            <seg>
              Försörjningskravet skulle dessutom kunna innebära ett bibehållande
              av alla de förpliktelser vi har enligt internationella konventioner.
              Utan att bryta mot den europeiska konventionen om skydd för de
              mänskliga rättigheterna skulle vi kunna skapa bättre förutsättningar
              för integration. Det är inte bara smakligare utan dessutom väsentligt
              mycket mer genomtänkt och lagligt än det som Carina Herrstedt
              tar upp i sin motion, och detta är min politik som moderat och
              som minister.
            </seg>
          </u>
          <note type="speaker">
            Anf. 38 CARINA HERRSTEDT (SD) replik:
          </note>
          <u xml:id="i-05cdc18bb1e51daa-288" next="i-05cdc18bb1e51daa-289" who="Q4988712">
            <seg>
              Herr talman! Tobias Billström säger att Sverigedemokraterna inte
              fokuserar på grundproblematiken. Jag skulle tvärtom vilja säga
              att det är precis det vi gör. Vi lyfter gång på gång fram problematiken
              med att alltför många får permanenta uppehållstillstånd i stället
              för tillfälliga. Den arbetsmarknadslinje som Tobias Billström
              pratar om är absolut bra, men den fungerar tyvärr inte. På de
              platser som Arbetsförmedlingen hänvisar folk att flytta till för
              att det finns arbete finns det naturligtvis inga bostäder, vilket
              gör att folk får sitta kvar i de kommuner de har kommit till och
              uppbära försörjningsstöd. Detta om något handlar om kommunerna,
              alltså att vi inte kan hänvisa folk dit där arbetena finns.
            </seg>
          </u>
          <u xml:id="i-05cdc18bb1e51daa-289" prev="i-05cdc18bb1e51daa-288" who="Q4988712">
            <seg>
              Jag menar att man från första början måste komma runt problemet.
              De kommuner där det inte finns bostäder eller arbetstillfällen
              kan man låta undantas från detta, så att de kan komma på fötter
              igen. Det är utgångspunkten för min motion. Flera kommuner skriker
              stopp och att de inte klarar av mer. Det är inte humant att fortsätta
              fylla på där det inte får plats fler.
            </seg>
          </u>
          <note type="speaker">
            Anf. 39 EMMA HENRIKSSON (KD) replik:
          </note>
          <u xml:id="i-05cdc18bb1e51daa-290" next="i-05cdc18bb1e51daa-293" who="Q4953633">
            <seg>
              Herr talman! Det är intressant att höra Carina Herrstedt tala
              om vikten av ett värdigt boende. Jag tror att hon nämnde barnens
              möjlighet att få gå i skola och möjligheten att slippa trångboddhet,
              sanitära olägenheter med mera.
            </seg>
          </u>
          <u xml:id="i-05cdc18bb1e51daa-291" prev="i-05cdc18bb1e51daa-290" who="Q4953633">
            <seg>
              Mina frågor till Carina Herrstedt är då: Givet att de människor
              ni inte tycker ska erbjudas att få sin asylrätt prövad här i Sverige
              ska bo kvar i ett flyktingläger i närområdet till det land de
              flyr ifrån, är det Sverigedemokraternas och Carina Herrstedts
              bedömning att de sanitära förhållandena är bättre i flyktinglägren?
            </seg>
          </u>
          <note>
            Är det Carina Herrstedts bedömning att möjligheten till skolgång
            för barnen är bättre i flyktinglägren?
          </note>
          <u xml:id="i-05cdc18bb1e51daa-292" prev="i-05cdc18bb1e51daa-290" who="Q4953633">
            <seg>
              Är det Carina Herrstedts bedömning att trångboddheten i tälten
              i flyktinglägren är mindre än i bostadsområden i vårt land?
            </seg>
          </u>
          <u xml:id="i-05cdc18bb1e51daa-293" prev="i-05cdc18bb1e51daa-290" who="Q4953633">
            <seg>
              Är det Carina Herrstedts bedömning att förutsättningarna att
              få sina behov tillgodosedda är mindre om man bor hos en släkting
              eller nära vän i en svensk kommun än om man tränger in sig i en
              minimal bostad i ett fattigt grannland?
            </seg>
          </u>
          <note type="speaker">
            Anf. 40 CARINA HERRSTEDT (SD) replik:
          </note>
          <u xml:id="i-05cdc18bb1e51daa-294" next="i-05cdc18bb1e51daa-297" who="Q4988712">
            <seg>
              Herr talman! Jag tackar Emma Henriksson för frågorna. Svaret
              borde naturligtvis bli nej på alla frågor. Min bedömning är dock
              att ett flyktingläger inte på långt när går att jämföra med ett
              boende i en kommun. Det tror jag att vi är överens om.
            </seg>
          </u>
          <u xml:id="i-05cdc18bb1e51daa-295" prev="i-05cdc18bb1e51daa-294" who="Q4988712">
            <seg>
              I ett flyktingläger är det i min värld inte tänkt att man ska
              vara så länge som man kan vara asylsökande i Sverige. Ett flyktingläger
              är, som jag ser det, en plats där man kan vara tills den största
              faran är över eller tills man kan anvisas en tryggare plats. Det
              innebär ju inte att man fritt måste kunna välja när man väl kommer
              hit.
            </seg>
          </u>
          <u xml:id="i-05cdc18bb1e51daa-296" prev="i-05cdc18bb1e51daa-294" who="Q4988712">
            <seg>
              Även om vi har ett femtontal kommuner som vi anser vara så hårt
              drabbade att de inte kan erbjuda ett värdigt boende och ett värdigt
              mottagande finns alla de andra kommunerna kvar och har ett solidariskt
              ansvar att ta i frågan.
            </seg>
          </u>
          <u xml:id="i-05cdc18bb1e51daa-297" prev="i-05cdc18bb1e51daa-294" who="Q4988712">
            <seg>
              Jag menar naturligtvis inte att man bor bättre i tält. Det är
              inte detta jag menar. Men de kommuner som inte kan erbjuda ett
              värdigt mottagande kan undantas, och man kan låta övriga kommuner
              ta ansvar för ett värdigt mottagande.
            </seg>
          </u>
          <note type="speaker">
            Anf. 41 EMMA HENRIKSSON (KD) replik:
          </note>
          <u xml:id="i-05cdc18bb1e51daa-298" next="i-05cdc18bb1e51daa-299" who="Q4953633">
            <seg>
              Herr talman! I din värld, Carina Herrstedt, bor man kanske inte
              speciellt länge i flyktingläger. Jag önskar att den världen var
              verklighet för dem som bor i flyktingläger år ut och år in. Det
              är också i dessa flyktingläger som man med en skärpt anhöriginvandring
              skulle låta många av barnen till dem som har lyckats ta sig hit
              vara kvar som gisslan tills föräldrarna har fått ett jobb och
              en tillräckligt stor egen bostad. Det är anledningen till att
              vi kristdemokrater vänder oss mot en skärpning på det viset.
            </seg>
          </u>
          <u xml:id="i-05cdc18bb1e51daa-299" prev="i-05cdc18bb1e51daa-298" who="Q4953633">
            <seg>
              Jag har fler frågor till Carina Herrstedt. Ni säger ju att vi
              kan göra mycket bättre om vi låter människor bli omhändertagna
              i sitt närområde. Samtidigt säger ni i debatten om det budgetområde
              vi tog beslut om i går bistånd att vi ska sluta att ge bistånd
              till vårt närområde eller åtminstone ta bort omkring 90 procent
              av medlen till de länder runt omkring oss där människor inte fullt
              ut kommer i åtnjutande av sina mänskliga rättigheter. Ni skär
              ned anslagen både för bistånd och för migration, och det kommer
              inte att innebära annat än att människor kommer att fortsätta
              att fara illa men att vi kommer att slippa se dem. Är det detta
              som är Sverigedemokraternas ambition inte att människor ska få
              tillräckligt med hjälp, för det räcker inte era budgetmedel till,
              utan att vi ska slippa se när människor lider?
            </seg>
          </u>
          <note type="speaker">
            Anf. 42 CARINA HERRSTEDT (SD) replik:
          </note>
          <u xml:id="i-05cdc18bb1e51daa-300" next="i-05cdc18bb1e51daa-304" who="Q4988712">
            <seg>
              Herr talman! Jag förstod egentligen inte hur denna fråga kom
              att handla om flyktingläger. Oavsett om min värld stämmer eller
              inte är det väl klart att vi önskar att flyktingläger bara ska
              vara en tillfällig lösning.
            </seg>
          </u>
          <u xml:id="i-05cdc18bb1e51daa-301" prev="i-05cdc18bb1e51daa-300" who="Q4988712">
            <seg>
              Jag kan inte riktigt förstå parallellerna. Om det i dag är ett
              problem att folk bor flera år i ett flyktingläger skulle väl inte
              vår motion om EBO-lagen förändra detta nämnvärt? De som får möjlighet
              att komma hit till Sverige som asylsökande skulle tvärtom få ett
              bättre mottagande. Jag förstår inte parallellen. Naturligtvis
              är det problematiskt att människor bor i flyktingläger, men min
              motion handlar knappast om det.
            </seg>
          </u>
          <u xml:id="i-05cdc18bb1e51daa-302" prev="i-05cdc18bb1e51daa-300" who="Q4988712">
            <seg>
              Jag kan inte förstå om Emma Henriksson på fullt allvar menar
              att om vi skulle undanta kommuner från EBO-lagen skulle det påverka
              hur det ser ut i flyktingförläggningar. Jag har svårt att förstå
              det.
            </seg>
          </u>
          <u xml:id="i-05cdc18bb1e51daa-303" prev="i-05cdc18bb1e51daa-300" who="Q4988712">
            <seg>
              Däremot har jag väldigt lätt att förstå att det är enklare att
              begära repliker på mig. Jag förstår inte varför folk inte har
              begärt repliker på vår talesperson David Lång som pratar om de
              här frågorna. Jag har varit väldigt tydlig med att det var just
              min motion jag gick upp och pratade för.
            </seg>
          </u>
          <u xml:id="i-05cdc18bb1e51daa-304" prev="i-05cdc18bb1e51daa-300" who="Q4988712">
            <seg>
              Jag vill fortfarande hävda att de nedskärningar ni menar att
              vi gör är fullt möjliga med en sverigedemokratisk budget.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Nya regler för industriutsläpp
          </note>
          <note>
            Föredrogs
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            8 § Svar på interpellation 2012/13:75 om Greklands framtid i
            eurosamarbetet
          </note>
          <note type="speaker">
            Anf. 43 Finansminister ANDERS BORG (M):
          </note>
          <u xml:id="i-05cdc18bb1e51daa-305" next="i-05cdc18bb1e51daa-309" who="Q182050">
            <seg>
              Herr talman! Fredrik Olovsson har frågat mig vilket ställningstagande
              jag har gjort i fråga om när Grekland bör lämna euron.
            </seg>
          </u>
          <u xml:id="i-05cdc18bb1e51daa-306" prev="i-05cdc18bb1e51daa-305" who="Q182050">
            <seg>
              Grekland befinner sig i en fortsatt mycket svår ekonomisk situation.
              Landets bnp har minskat med sammanlagt 20 procent sedan 2008.
              Den offentliga skulden beräknas enligt EU-kommissionen uppgå till
              ca 188 procent av bnp 2013, trots den stora privata skuldomstrukturering
              som genomfördes tidigare i år.
            </seg>
          </u>
          <u xml:id="i-05cdc18bb1e51daa-307" prev="i-05cdc18bb1e51daa-305" who="Q182050">
            <seg>
              Det ambitiösa reformprogrammet i Grekland har inte fullt ut genomförts
              i den takt och omfattning som krävs för att återfå förtroende,
              konkurrenskraft och tillväxt. I samband med diskussioner om en
              tvåårig förlängning av tidsfristerna för den finanspolitiska anpassningen
              har jag understrukit att det är högst osäkert om endast en förlängning
              av tidsfrister är tillräckligt för att den grekiska ekonomin ska
              kunna återhämta sig.
            </seg>
          </u>
          <u xml:id="i-05cdc18bb1e51daa-308" prev="i-05cdc18bb1e51daa-305" who="Q182050">
            <seg>
              Givet Greklands situation med mycket svaga offentliga finanser,
              långvarig recession och svag konkurrenskraft finns inga enkla
              vägar för landet att välja. Processen framåt kommer att vara svår.
              Därför har jag tidigare påpekat att det inte går att utesluta
              att Grekland lämnar eurosamarbetet.
            </seg>
          </u>
          <u xml:id="i-05cdc18bb1e51daa-309" prev="i-05cdc18bb1e51daa-305" who="Q182050">
            <seg>
              Vilken väg Grekland väljer att gå är framför allt ett beslut
              för Greklands regering och parlament. Den nuvarande grekiska regeringen
              har valt att fortsätta anpassningen av landets ekonomi inom ramen
              för ett anpassningsprogram som finansieras av lån från IMF och
              euroländerna.
            </seg>
          </u>
          <note type="speaker">
            Anf. 44 FREDRIK OLOVSSON (S):
          </note>
          <u xml:id="i-05cdc18bb1e51daa-310" next="i-05cdc18bb1e51daa-317" who="Q3373667">
            <seg>
              Herr talman! Jag vill förstås börja med att tacka finansministern
              för svaret. Att läget för den grekiska ekonomin är allvarligt
              är inte någon nyhet. Stora underskott under lång tid har lett
              till en helt ohållbar skuldsituation. Och trots att en lång rad
              smärtsamma åtgärder har beslutats och också i stora delar genomförts
              är läget fortsatt besvärligt. Inte minst är konkurrenskraften
              fortsatt väldigt svag.
            </seg>
          </u>
          <u xml:id="i-05cdc18bb1e51daa-311" prev="i-05cdc18bb1e51daa-310" who="Q3373667">
            <seg>
              Men det är också uppenbart att Grekland och euroländerna har
              beslutat sig för att lösningen på problemet inte är att Grekland
              eller något annat euroland ska lämna den gemensamma valutan. Tvärtom
              vidtar man många åtgärder, kraftfulla åtgärder, för att eurosamarbetet
              ska hålla. Man investerar inte bara en väldig massa euro i det
              utan också mycket politiskt kapital.
            </seg>
          </u>
          <u xml:id="i-05cdc18bb1e51daa-312" prev="i-05cdc18bb1e51daa-310" who="Q3373667">
            <seg>
              Det går naturligtvis att diskutera om det är en rimlig politik,
              men det är förstås i första hand en fråga för grekerna och för
              de europeiska politiker som är innanför eurosystemet att ta ställning
              till.
            </seg>
          </u>
          <u xml:id="i-05cdc18bb1e51daa-313" prev="i-05cdc18bb1e51daa-310" who="Q3373667">
            <seg>
              Därför var det anmärkningsvärt att Anders Borg, som finansminister
              i ett land som inte ingår i samarbetet, hade så starka synpunkter
              på detta. Tysklands finansminister tyckte till och med att Anders
              Borgs uttalanden var skadliga för euron och för de länder som
              ingår i det samarbetet, i alla fall enligt medieuppgifter.
            </seg>
          </u>
          <u xml:id="i-05cdc18bb1e51daa-314" prev="i-05cdc18bb1e51daa-310" who="Q3373667">
            <seg>
              I sitt svar pekar finansministern på att det här är en fråga
              för det grekiska folket. Det har han förstås rätt i. Så är det
              slutligen. Det var också ett skäl till att många tyckte att det
              var lite märkligt med Anders Borgs uttalande, för det är naturligtvis
              i slutändan grekerna och de andra européerna som ska fatta det
              beslutet.
            </seg>
          </u>
          <u xml:id="i-05cdc18bb1e51daa-315" prev="i-05cdc18bb1e51daa-310" who="Q3373667">
            <seg>
              Jag valde att inte ta upp den dimensionen i min interpellation
              till Anders Borg. Det hade jag förstås kunnat göra, för det är
              viktigt på många sätt, principiellt. För ett litet land som Sverige
              är det viktigt att vi har en sådan hållning, att det är upp till
              varje enskilt land att avgöra vilken valuta man har, vilka samarbeten
              man väljer att vara med i och också vilka man väljer att stå utanför.
              Det är också en viktig dimension. Men det har liksom Anders Borg
              gått förbi, så jag uppehåller mig inte längre vid den dimensionen.
            </seg>
          </u>
          <u xml:id="i-05cdc18bb1e51daa-316" prev="i-05cdc18bb1e51daa-310" who="Q3373667">
            <seg>
              Därför frågade jag när det var rimligt att Grekland lämnar detta.
              Jag har förstått när jag har tittat på detta lite närmare att
              Borg har menat att det nog borde ske inom sex månader och det
              är nu ett par månader sedan det uttalandet fälldes i Tokyo.
            </seg>
          </u>
          <u xml:id="i-05cdc18bb1e51daa-317" prev="i-05cdc18bb1e51daa-310" who="Q3373667">
            <seg>
              Nu är min fråga om det är Anders Borgs uppfattning att Grekland
              bör lämna eurosamarbetet inom de kommande fyra månaderna, som
              återstår av tidsfristen, och om det är finansministerns bedömning
              att ett grekiskt utträde inom den här perioden inte får några
              allvarliga konsekvenser eller spridningseffekter för andra ekonomier,
              andra länder i euroområdet. Har nu tillräckligt många åtgärder
              vidtagits på den europeiska nivån för att det ska vara möjligt
              för Grekland att lämna euron utan att det får konsekvenser också
              för andra? Har Anders Borg i så fall drivit några av dem under
              den här perioden?
            </seg>
          </u>
          <note type="speaker">
            Anf. 45 Finansminister ANDERS BORG (M):
          </note>
          <u xml:id="i-05cdc18bb1e51daa-318" next="i-05cdc18bb1e51daa-331" who="Q182050">
            <seg>
              Herr talman! Låt mig till att börja med understryka att Fredrik
              Olovsson och jag har olika syn på hur vi ska bedriva det europeiska
              samarbetet.
            </seg>
          </u>
          <u xml:id="i-05cdc18bb1e51daa-319" prev="i-05cdc18bb1e51daa-318" who="Q182050">
            <seg>
              För Sverige har det alltid varit en oerhört central utgångspunkt
              att den ekonomiska politiken i de olika medlemsländerna är en
              gemensam angelägenhet. Det framgår av stabilitets- och tillväxtpakten
              att så är fallet.
            </seg>
          </u>
          <u xml:id="i-05cdc18bb1e51daa-320" prev="i-05cdc18bb1e51daa-318" who="Q182050">
            <seg>
              En central utgångspunkt i det är att vi ska göra något som kallas
              för peer review, det vill säga att vi ska föra en öppen och tydlig
              debatt med varandra om den ekonomiska utvecklingen.
            </seg>
          </u>
          <u xml:id="i-05cdc18bb1e51daa-321" prev="i-05cdc18bb1e51daa-318" who="Q182050">
            <seg>
              Många har, till skillnad från Fredrik Olovsson, gjort bedömningen
              att det varit för lite av öppenhet och peer review och att vi
              därför har mer behov av att man faktiskt för en konstruktiv och
              rak dialog länderna emellan.
            </seg>
          </u>
          <u xml:id="i-05cdc18bb1e51daa-322" prev="i-05cdc18bb1e51daa-318" who="Q182050">
            <seg>
              Tidigare socialdemokratiska regeringar har alltid haft uppfattningen
              att en rak och öppen dialog mellan medlemsländerna är ett av sätten
              vi utvärderar ekonomisk politik på.
            </seg>
          </u>
          <u xml:id="i-05cdc18bb1e51daa-323" prev="i-05cdc18bb1e51daa-318" who="Q182050">
            <seg>
              Nu har Fredrik Olovsson lanserat en egen tolkning av stabilitets-
              och tillväxtpakten som går ut på att man inte får diskutera och
              att den ekonomiska politiken inte är en gemensam angelägenhet.
              Jag är också lite tveksam till vad han har lanserat för princip
              om hur vi ska förhålla oss till frågor från journalisterna. Är
              det meningen att vi inte ska svara på dem och att vi inte för
              svenska folket ska ge en korrekt redovisning av de bedömningar
              vi gör? Eller hur ska vi förhålla oss?
            </seg>
          </u>
          <u xml:id="i-05cdc18bb1e51daa-324" prev="i-05cdc18bb1e51daa-318" who="Q182050">
            <seg>
              Min utgångspunkt har varit att om man får en fråga från en journalist
              ger man ett så väl genomtänkt och avvägt svar som man kan. Och
              det här är två utgångspunkter. För det första är den ekonomiska
              politiken en gemensam angelägenhet. Det är inte så att vi har
              en rätt utan en skyldighet att delta i utvärderingar av varandras
              ekonomiska politik. För det andra handlar det om att man ger så
              raka, ärliga och tydliga svar som man kan på journalistfrågor.
            </seg>
          </u>
          <u xml:id="i-05cdc18bb1e51daa-325" prev="i-05cdc18bb1e51daa-318" who="Q182050">
            <seg>
              Låt oss då prata lite om Grekland. Landets problem är mycket
              långvariga. Vi har deltagit i de här diskussionerna under de senaste
              sex åren. Konkurrenskraften är mycket begränsad. Man har en exportsektor
              som är så liten att man är på väg att bli en liten sluten ekonomi.
              Man har en arbetsmarknad som inte förmår att sätta löner utifrån
              produktivitet. Det är alldeles uppenbart att det man nu har gjort
              är att man har utlöst en kostnadskris som har varit i produktion,
              så att säga, under ett par decennier. Och man har offentliga finanser
              som visade mycket stora underskott redan innan krisen inleddes.
            </seg>
          </u>
          <u xml:id="i-05cdc18bb1e51daa-326" prev="i-05cdc18bb1e51daa-318" who="Q182050">
            <seg>
              Det var det som var situationen. Redan 2008 reviderade man upp
              underskotten till väldigt höga nivåer, alltså innan vi fick ett
              genomslag för den ekonomiska krisen.
            </seg>
          </u>
          <u xml:id="i-05cdc18bb1e51daa-327" prev="i-05cdc18bb1e51daa-318" who="Q182050">
            <seg>
              Konkurrenskraften, arbetsmarknaden och offentliga finanser har
              inte fungerat på det sätt som man skulle önska. Då har vi förhandlat
              om ett antal paket. Också Sverige har deltagit i så måtto att
              det har varit en del EU-medel inblandade i detta. Det har framför
              allt varit IMF-pengar som vi har ställt upp med. Det är inte lite
              pengar, utan det är sammantaget 150 miljarder euro som har betalats
              ut till Grekland under de två olika programmen. En del av det
              är då även svenska pengar.
            </seg>
          </u>
          <u xml:id="i-05cdc18bb1e51daa-328" prev="i-05cdc18bb1e51daa-318" who="Q182050">
            <seg>
              Nu säger Fredrik Olovsson att mycket av reformprogrammen är genomfört.
              Det är sant, men vi ska också komma ihåg varför vi är i den här
              sitsen. De låg på en skuld på 160. Den har nu reviderats upp till
              nära nog 190. Det är alltså ett uttryck för att det är någonting
              i programmen som inte har genomförts på det sätt som de ska. Man
              har inte fått koll på utgifter, man får inte in de skatteintäkter
              man önskar och man har inte genomfört de privatiseringar man lovade.
              Man är helt enkelt i fundamental mening off track med dessa program,
              och det är det som gör att IMF nu har valt att inte gå vidare
              med ytterligare utbetalningar.
            </seg>
          </u>
          <u xml:id="i-05cdc18bb1e51daa-329" prev="i-05cdc18bb1e51daa-318" who="Q182050">
            <seg>
              Det har däremot euroländerna gjort, och det är säkert klokt av
              dem att göra det. Vi har en grekisk regering som nu gör tydliga
              insatser för att få till stånd ett program som ska genomföras
              och som ska vara vettigt.
            </seg>
          </u>
          <u xml:id="i-05cdc18bb1e51daa-330" prev="i-05cdc18bb1e51daa-318" who="Q182050">
            <seg>
              Kommer detta att lyckas? Låt oss konstatera att jag ju inte har
              rekommenderat Grekland någonting, utan jag har gjort bedömningar
              av hur sannolikt det är att de här processerna ska bli framgångsrika.
              Hittills har de visat sig vara relativt dömda från början. De
              framsteg man skulle önska har inte gjorts.
            </seg>
          </u>
          <u xml:id="i-05cdc18bb1e51daa-331" prev="i-05cdc18bb1e51daa-318" who="Q182050">
            <seg>
              Om nu Fredrik Olovsson gör bedömningen att vi är på väg in i
              en annan fas skulle jag naturligtvis önska att han har rätt, men
              jag skulle säga att osäkerheten kvarstår.
            </seg>
          </u>
          <note type="speaker">
            Anf. 46 FREDRIK OLOVSSON (S):
          </note>
          <u xml:id="i-05cdc18bb1e51daa-332" next="i-05cdc18bb1e51daa-341" who="Q3373667">
            <seg>
              Herr talman! Jag vill förstås inte sätta någon munkavle på finansministern
              när det gäller att delta i det europeiska samarbetet på de villkor
              som gäller. Men det man säger måste man också vara beredd att
              ta ansvar för. Det finns nu genuint viktiga vitala svenska intressen
              att försvara i EU-samarbetet. Att då reta upp 17 andra finansministrar
              med den tyska i spetsen samtidigt som det pågår en lång rad förhandlingar
              om mycket viktiga frågor är säkert inte det bästa sättet att lyckas
              med det.
            </seg>
          </u>
          <u xml:id="i-05cdc18bb1e51daa-333" prev="i-05cdc18bb1e51daa-332" who="Q3373667">
            <seg>
              Det är frågan om bankunionen där Sverige riskerar att hamna utan
              inflytande och där Anders Borg föredömligt skramlar med vetovapnet.
              Men det är synd att det ska behöva gå så långt.
            </seg>
          </u>
          <u xml:id="i-05cdc18bb1e51daa-334" prev="i-05cdc18bb1e51daa-332" who="Q3373667">
            <seg>
              Vi har frågan om den finansiella transaktionsskatten där vi riskerar
              en situation där andra går före på ett sätt som inte är bra för
              svenska intressen och där vi också kan tappa en del av den svenska
              skattebasen till följd av detta.
            </seg>
          </u>
          <u xml:id="i-05cdc18bb1e51daa-335" prev="i-05cdc18bb1e51daa-332" who="Q3373667">
            <seg>
              Vi har budgetförhandlingarna med frågan om avgiften till EU och
              om att försvara den svenska rabatten som Göran Persson förhandlade
              hem.
            </seg>
          </u>
          <u xml:id="i-05cdc18bb1e51daa-336" prev="i-05cdc18bb1e51daa-332" who="Q3373667">
            <seg>
              Vi har hela inriktningen av budgeten som också är en väldigt
              stor och viktig fråga.
            </seg>
          </u>
          <u xml:id="i-05cdc18bb1e51daa-337" prev="i-05cdc18bb1e51daa-332" who="Q3373667">
            <seg>
              Det är viktiga frågor och stora pengar, och det verkar inte som
              om förhandlingsjobbet så här långt går Sveriges väg. Det är möjligt
              att talet från regeringen om att tillhöra Europas kärna handlade
              om att ha synpunkter på vilka som ska vara med eller vilka som
              ska lämna eurosamarbetet, men jag tror att svenska medborgare
              utgick från att det betydde att vi skulle värna svenska intressen
              väldigt starkt. Då tror inte jag att det bästa sättet är att reta
              de 17 andra, med Schäuble i spetsen, samtidigt som vi står inför
              de viktiga frågor som jag nyss pekade ut.
            </seg>
          </u>
          <u xml:id="i-05cdc18bb1e51daa-338" prev="i-05cdc18bb1e51daa-332" who="Q3373667">
            <seg>
              Finansministern får gärna visa att jag har fel i praktiken. Ingen
              skulle bli gladare än jag om Anders Borgs manöver och andra förhandlingsinsatser
              ser till att vi klarar den svenska avgiften, att vi behåller den
              svenska rabatten, att vi klarar det svenska inflytandet i bankunionen
              och att vi inte får en utveckling på FTT som går emot svenska
              intressen.
            </seg>
          </u>
          <u xml:id="i-05cdc18bb1e51daa-339" prev="i-05cdc18bb1e51daa-332" who="Q3373667">
            <seg>
              Finansministern har alla möjligheter att visa att den här taktiken
              i förhandlingarna att döma ut Grekland som euroland och ta strid
              med dessa 17 är en bra förhandlingsväg. Det är fullt möjligt att
              göra det och leverera detta.
            </seg>
          </u>
          <u xml:id="i-05cdc18bb1e51daa-340" prev="i-05cdc18bb1e51daa-332" who="Q3373667">
            <seg>
              Tillbaka till frågan om det grekiska utträdet. Givet att Anders
              Borg gärna svarar på medieuppgifter får han gärna svara på frågorna
              här i riksdagen också. Krävs det inga ytterligare åtgärder på
              Europanivå för att ett sådant utträde ska gå så smidigt som Anders
              Borg uppenbarligen tror att det ska gå? Är allting riggat för
              att ett land ska kunna lämna utan att det får spridningseffekter
              till andra länder? Finns det andra länder som Anders Borg tycker
              borde lämna eurosamarbetet Spanien, Portugal, Irland, Italien?
            </seg>
          </u>
          <u xml:id="i-05cdc18bb1e51daa-341" prev="i-05cdc18bb1e51daa-332" who="Q3373667">
            <seg>
              Varsågod och svara på det!
            </seg>
          </u>
          <note type="speaker">
            Anf. 47 Finansminister ANDERS BORG (M):
          </note>
          <u xml:id="i-05cdc18bb1e51daa-342" next="i-05cdc18bb1e51daa-352" who="Q182050">
            <seg>
              Herr talman! Låt mig till att börja med säga att det är bra att
              Fredrik Olovsson delar min syn att den ekonomiska politiken är
              en gemensam angelägenhet och att vi ska ha en rak och öppen dialog
              med andra medlemsländer kring detta. Det har varit Sveriges roll
              rakt igenom Europasamarbetet.
            </seg>
          </u>
          <u xml:id="i-05cdc18bb1e51daa-343" prev="i-05cdc18bb1e51daa-342" who="Q182050">
            <seg>
              Vi har faktiskt inte väjt för att framföra kritik mot länder,
              och vi har framför allt inte väjt för att göra det även mot stora
              och starka länder. Det tror jag har varit klokt. Det gjordes när
              Tyskland och Frankrike valde att manipulera stabilitets- och tillväxtpakten,
              och Sverige ska vidmakthålla den tydligheten. Det är en del av
              ett fungerande Europasamarbete, och självklart ska vi också hela
              tiden försöka ge allmänheten en så rimlig och bra information
              om det ekonomiska läget som möjligt.
            </seg>
          </u>
          <u xml:id="i-05cdc18bb1e51daa-344" prev="i-05cdc18bb1e51daa-342" who="Q182050">
            <seg>
              Jag kan försäkra Fredrik Olovsson att han inte behöver oroa sig
              för min relation till Wolfgang Schäuble. Den är utomordentlig.
              Vi har ett nära samarbete och när det gäller bankunionen också
              en betydande samsyn. Jag ska också säga att det har även regeringen
              och Socialdemokraterna, och det är jag väldigt glad för. Det tycker
              jag är positivt. Jag ska även säga att den enigheten i EU-nämnden
              faktiskt var bredare än bara Socialdemokraterna. Den innefattade
              även Miljöpartiet och Vänsterpartiet.
            </seg>
          </u>
          <u xml:id="i-05cdc18bb1e51daa-345" prev="i-05cdc18bb1e51daa-342" who="Q182050">
            <seg>
              Den enigheten tror jag beror på att hela denna frågeställning
              rör rätt fundamentala frågeställningar om hur vi värnar Sverige.
              Vi ska värna vårt banksystem och våra offentliga finanser. Vi
              ska skydda våra skattebetalare, och vi ska naturligtvis inte acceptera
              rollen som någon typ av andra rangens medlemsnation i EU.
            </seg>
          </u>
          <u xml:id="i-05cdc18bb1e51daa-346" prev="i-05cdc18bb1e51daa-342" who="Q182050">
            <seg>
              Om detta är vi överens, och det är klart att det utifrån svenska
              intressen också ligger ett högt värde i att upprätthålla en europeisk
              union snarare än att få en splittring mellan en eurozon och de
              länder som står utanför.
            </seg>
          </u>
          <u xml:id="i-05cdc18bb1e51daa-347" prev="i-05cdc18bb1e51daa-342" who="Q182050">
            <seg>
              Sverige ska vara en konstruktiv kraft i de här förhandlingarna,
              och det kommer vi att vara på mötet i Ekofin i nästa vecka och
              även på stats- och regeringschefsmötet. Jag ska dock samtidigt
              säga att jag inte alls är säker på att detta slutar i att vi kommer
              överens redan i nästa vecka, utan det kan säkert blir ytterligare
              turer innan dess.
            </seg>
          </u>
          <u xml:id="i-05cdc18bb1e51daa-348" prev="i-05cdc18bb1e51daa-342" who="Q182050">
            <seg>
              Greklands situation är utomordentligt prekär. Man har en konkurrenssituation
              som är sämre än den Sverige hade 1992. Man har en skuldnivå som
              ligger på nära nog 190 procent av bnp. Man räknade med att uthållighet
              skulle kräva att man låg på 120 procent till 2020, och alla kalkyler
              visar att det är relativt osannolikt att man ligger där. Det är
              därför man har flyttat fram detta till att man nu ska ligga på
              en högre nivå 2020 och så småningom, därefter, nå ned till lägre
              siffror.
            </seg>
          </u>
          <u xml:id="i-05cdc18bb1e51daa-349" prev="i-05cdc18bb1e51daa-342" who="Q182050">
            <seg>
              Den grekiska regeringen har lagt fram de propositioner och de
              beslut som krävs i betydande utsträckning. Dock ska vi komma ihåg
              att skuldnivån ligger 20 procent högre eftersom man bland annat
              inte har uppfyllt de krav på privatiseringar som man tidigare
              åtagit sig.
            </seg>
          </u>
          <u xml:id="i-05cdc18bb1e51daa-350" prev="i-05cdc18bb1e51daa-342" who="Q182050">
            <seg>
              Problemet med Grekland är att även om regeringen lägger fram
              propositioner och även om de propositionerna röstas igenom i parlamentet
              så vet vi av erfarenhet att det inte nödvändigtvis betyder att
              de påverkar den faktiska verkligheten i termer av skatteintäkter,
              uppbörd och annat. Grekland är i ett sorgligt tillstånd och står
              inför mycket besvärliga politiska och sociala val som det är väldigt
              svårt att se några bra vägar ut ur.
            </seg>
          </u>
          <u xml:id="i-05cdc18bb1e51daa-351" prev="i-05cdc18bb1e51daa-342" who="Q182050">
            <seg>
              Kommer det här programmet att lyckas? Kommer euroländerna att
              vara beredda att gå vidare med ytterligare åtgärder? Kommer IMF
              så småningom att säga att man uppfyller det? Det är en hög grad
              av osäkerhet kring det, och vi får naturligtvis följa den utvecklingen.
              Jag tror att vi alla önskar att Grekland hittar någon typ av fungerande
              väg ur detta.
            </seg>
          </u>
          <u xml:id="i-05cdc18bb1e51daa-352" prev="i-05cdc18bb1e51daa-342" who="Q182050">
            <seg>
              När det gäller vad de själva ska fatta för beslut är det ytterst
              den grekiska regeringen som tillsammans med parlament och befolkning
              måste göra val, och då får man se vad det till slut landar i.
              Vad det handlar om för tidsförlopp måste ytterst den grekiska
              regeringen svara på.
            </seg>
          </u>
          <note type="speaker">
            Anf. 48 FREDRIK OLOVSSON (S):
          </note>
          <u xml:id="i-05cdc18bb1e51daa-353" next="i-05cdc18bb1e51daa-355" who="Q3373667">
            <seg>
              Herr talman! Jag noterar att jag inte får något svar från finansministern
              om tidtabellen för det grekiska utträdet. Tidigare var det sex
              månader; det är fyra månader kvar av den tidsfristen. Jag inser
              dock att det inte var det mest överlagda uttalandet som Anders
              Borg har gjort i sin karriär och att han inte gärna vill bli påmind
              om just detta.
            </seg>
          </u>
          <u xml:id="i-05cdc18bb1e51daa-354" prev="i-05cdc18bb1e51daa-353" who="Q3373667">
            <seg>
              Jag accepterar därför att jag inte får något vidare svar på det.
              Jag tror inte heller att det är ett bra sätt att värna den svenska
              positionen i de förhandlingar som vi nu står i och som vi har
              nämnt ett par gånger bankunion, FTT och budgetfrågorna som naturligtvis
              är oerhört viktiga.
            </seg>
          </u>
          <u xml:id="i-05cdc18bb1e51daa-355" prev="i-05cdc18bb1e51daa-353" who="Q3373667">
            <seg>
              Det är naturligtvis där finansministern borde lägga kraften i
              Europasamarbetet snarare än på att döma ut ett eller annat land
              som inte riktigt tillhörande det samarbete som vi själva inte
              är med i eurosamarbetet. Jag inser att Anders Borg har backat
              på den punkten och att han inte längre har en sådan tidtabell,
              och jag tycker att det är ganska bra.
            </seg>
          </u>
          <note type="speaker">
            Anf. 49 Finansminister ANDERS BORG (M):
          </note>
          <u xml:id="i-05cdc18bb1e51daa-356" next="i-05cdc18bb1e51daa-358" who="Q182050">
            <seg>
              Herr talman! Den ekonomiska politiken mellan medlemsländerna
              i och utanför eurozonen är en gemensam angelägenhet. Det är alltså
              en skyldighet som vi har att ge synpunkter på detta, och det är
              framför allt en skyldighet som vi har visavi våra medborgare att
              ge en så korrekt beskrivning av läget som möjligt.
            </seg>
          </u>
          <u xml:id="i-05cdc18bb1e51daa-357" prev="i-05cdc18bb1e51daa-356" who="Q182050">
            <seg>
              Jag är naturligtvis väldigt tacksam för att Fredrik Olovsson
              känner sådan omsorg om min trovärdighet i EU-samarbetet och Ekofinrådet
              och kan på den punkten ge honom relativt betryggande besked om
              att Sverige har mycket hög trovärdighet sedan lång tid tillbaka
              och betraktas som ett av de länder som står upp för att man ska
              ha tydlighet och öppenhet i de här diskussionerna. Det tror jag
              är en kultur vi ska bevara.
            </seg>
          </u>
          <u xml:id="i-05cdc18bb1e51daa-358" prev="i-05cdc18bb1e51daa-356" who="Q182050">
            <seg>
              Jag tycker också att det är bra att vi kan hitta en samsyn med
              Socialdemokraterna, Miljöpartiet och Vänsterpartiet kring bankunionen
              och andra besvärliga frågor där vi utifrån gemensamma intressen
              gemensamt ska förhandla så bra som det går för Sverige.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellation 2012/13:83 om åtgärder mot fattigdom
          </note>
          <note type="speaker">
            Anf. 50 Finansminister ANDERS BORG (M):
          </note>
          <u xml:id="i-05cdc18bb1e51daa-359" next="i-05cdc18bb1e51daa-362" who="Q182050">
            <seg>
              Herr talman! Monica Green har frågat mig vilka åtgärder jag avser
              att vidta för att förhindra fattigdom i Sverige.
            </seg>
          </u>
          <u xml:id="i-05cdc18bb1e51daa-360" prev="i-05cdc18bb1e51daa-359" who="Q182050">
            <seg>
              Sverige ska vara ett samhälle som håller ihop. Ekonomiska kriser
              slår ofta hårt mot dem som har det allra sämst. Regeringens politik
              har därför inriktats på att öka sysselsättningen och motverka
              att arbetslösheten biter sig fast. Sedan 2006 har sysselsättningen
              ökat med 200 000 personer, och utanförskapet har minskat med drygt
              200 000 personer.
            </seg>
          </u>
          <u xml:id="i-05cdc18bb1e51daa-361" prev="i-05cdc18bb1e51daa-359" who="Q182050">
            <seg>
              Tack vare en ansvarsfull ekonomisk politik som värnat ordning
              och reda i offentliga finanser har vi också kunnat stärka välfärden.
              Regeringen har infört en rad riktade satsningar mot grupper med
              svag ekonomi: höjt flerbarnstillägg, höjt bostadsbidrag för unga
              utan barn och för barnfamiljer, höjd grundnivå i föräldraförsäkringen
              och höjt bostadstillägg för pensionärer. Tillsammans med regeringens
              reformer för att stärka kvaliteten i utbildningsväsendet är dessa
              satsningar centrala för att utjämna livsvillkor och välfärd över
              tid. Den omfördelning som äger rum via offentligt finansierad
              vård, skola och omsorg är grundläggande för att utjämna människors
              livsvillkor.
            </seg>
          </u>
          <u xml:id="i-05cdc18bb1e51daa-362" prev="i-05cdc18bb1e51daa-359" who="Q182050">
            <seg>
              Det är regeringens fortsatta ambition att ytterligare stärka
              arbetslinjen och samtidigt bedriva en effektiv fördelningspolitik
              som gagnar dem som har det allra sämst. Det bästa sättet att minska
              risken för fattigdom är just att få fler i arbete. Regeringen
              vill därför underlätta övergången mellan ekonomiskt bistånd och
              arbete. Eftersom en högre arbetsinkomst reducerar biståndet är
              det inte alltid tillräckligt lönsamt att börja arbeta eller att
              utöka sin arbetstid för personer med ekonomiskt bistånd. Regeringen
              avser därför att under 2013 föreslå förändringar i beräkningen
              av rätten till bistånd.
            </seg>
          </u>
          <note type="speaker">
            Anf. 51 MONICA GREEN (S):
          </note>
          <u xml:id="i-05cdc18bb1e51daa-363" next="i-05cdc18bb1e51daa-369" who="Q3358763">
            <seg>
              Herr talman! Tack så mycket för svaret! Anders Borg sade i sin
              förra interpellationsdebatt att han hade hög trovärdighet i resten
              av världen. Jag börjar tvivla på den saken. Det är möjligt att
              han fortfarande har hög trovärdighet i andra länder, men nu när
              det börjar bli så tokigt att Anders Borg inte kan göra rätt prognoser
              i budgeten och när Anders Borg påstår saker som är rent felaktiga
              börjar jag fundera på om Anders Borg verkligen ska vara så nöjd
              med sakernas tillstånd som han faktiskt är.
            </seg>
          </u>
          <u xml:id="i-05cdc18bb1e51daa-364" prev="i-05cdc18bb1e51daa-363" who="Q3358763">
            <seg>
              Han säger att det är viktigt att hålla ihop Sverige. Anders Borg
              har tydligen inte lyssnat på sin egen statsminister som gång på
              gång har sagt att det måste vara större skillnad mellan den som
              är sjuk och den som är frisk. Det måste vara större skillnad mellan
              den som är arbetslös och den som har ett arbete. Annars kommer
              de arbetslösa inte att gå till arbete. Om de sjuka och arbetslösa
              inte blir fattiga nog kommer de inte att gå till arbete, säger
              statsministern. Det brukar faktiskt även Anders Borg göra. Han
              kallar det för incitament. Till viss del sade Anders Borg det
              även i det skriftliga svaret på min interpellation.
            </seg>
          </u>
          <u xml:id="i-05cdc18bb1e51daa-365" prev="i-05cdc18bb1e51daa-363" who="Q3358763">
            <seg>
              På vilket sätt håller samhället ihop om det ska vara större skillnad?
              Ska det vara större skillnad, eller ska det inte vara större skillnad?
              Vilken människosyn har Anders Borg? Vi byggde upp ett land där
              vi höll ihop grupperna och där vi trodde på människornas vilja
              att faktiskt arbeta, för det är det människor vill.
            </seg>
          </u>
          <u xml:id="i-05cdc18bb1e51daa-366" prev="i-05cdc18bb1e51daa-363" who="Q3358763">
            <seg>
              Ni har under er tid sett till att sysselsättningen har sjunkit.
              Arbetslösheten är nära 8 procent, ungdomsarbetslösheten är högre
              än EU-genomsnittet och långtidsarbetslösheten har nästan tredubblats
              under Anders Borgs tid. Ändå står Anders Borg här och säger att
              han är ganska nöjd med sakernas tillstånd och tycker att regeringen
              har gjort mycket.
            </seg>
          </u>
          <u xml:id="i-05cdc18bb1e51daa-367" prev="i-05cdc18bb1e51daa-363" who="Q3358763">
            <seg>
              S-kvinnorna i Skövde har ett tag haft temamöten som handlar om
              fattigdom och barnfattigdom. Vi har bjudit in olika organisationer.
              Det vi får höra om hur det ser ut i Sverige i dag är förfärligt.
              När vi bjöd in Frälsningsarmén berättade de hur människor kommer
              till dem och luktar illa ur munnen därför att tänderna har ruttnat.
              De är ofria nog att inte ha råd att gå till tandläkaren. Vi får
              höra från olika kyrkor hur de får se till att människor får mat
              för dagen. Vi har fått höra från Stadsmissionen att de börjar
              likna situationen vid tiden i början av 1900-talet, när det var
              allmosor som skulle rädda de fattiga, men alla räddades inte.
            </seg>
          </u>
          <u xml:id="i-05cdc18bb1e51daa-368" prev="i-05cdc18bb1e51daa-363" who="Q3358763">
            <seg>
              Vi har haft en stark offentlig sektor i Sverige där vi har tagit
              hand om människor, där vi har sett till att ingen ska vara fattig.
              Nu har Rädda Barnen kommit med sin rapport där de visar att barnfattigdomen
              fortsatt är hög. 225 000 barn drabbas av Anders Borgs politik,
              eftersom ni har försämrat för de sjuka och för de arbetslösa.
              Och arbetslösheten har ju inte sjunkit.
            </seg>
          </u>
          <u xml:id="i-05cdc18bb1e51daa-369" prev="i-05cdc18bb1e51daa-363" who="Q3358763">
            <seg>
              Fattiga barn löper större risk att bli mobbade i skolan. Fattiga
              barn får sämre resultat i skolan. Fattiga barn har färre möjligheter
              på sin fritid. Det har Anders Borg inte försökt att göra någonting
              åt. Han påstår i sitt svar att han vill ha ett samhälle som håller
              ihop, men i dagens Sverige håller samhället på att spricka. Det
              här duger inte, Anders Borg.
            </seg>
          </u>
          <note type="speaker">
            Anf. 52 Finansminister ANDERS BORG (M):
          </note>
          <u xml:id="i-05cdc18bb1e51daa-370" next="i-05cdc18bb1e51daa-378" who="Q182050">
            <seg>
              Herr talman! Det är viktigt att vi talar om människor som lever
              under svåra materiella förhållanden, därför att det är en central
              del i den svenska modellen att vi bättre än de flesta andra länder
              ser till att även de som har det sämst har en relativt god standard.
            </seg>
          </u>
          <u xml:id="i-05cdc18bb1e51daa-371" prev="i-05cdc18bb1e51daa-370" who="Q182050">
            <seg>
              Vi har nu fått ny statistik från EU som visar att andelen med
              svår materiell standard är lägre i Sverige än i praktiskt taget
              alla de andra länderna. Det var 1,2 procent i Sverige 2011. Det
              är bättre siffror än Luxemburg, Island, Norge, Nederländerna,
              Danmark och Finland andra traditionella nordeuropeiska välfärdsländer
              som klarar sig relativt bra.
            </seg>
          </u>
          <u xml:id="i-05cdc18bb1e51daa-372" prev="i-05cdc18bb1e51daa-370" who="Q182050">
            <seg>
              Under krisåren är det alltså så att de här siffrorna har minskat.
              Vi låg på 2,3 procent 2005 och på 2,1 procent 2006. Det är väldigt
              få EU-länder som har upplevt en utveckling där svåra materiella
              förhållanden har minskat under de här åren.
            </seg>
          </u>
          <u xml:id="i-05cdc18bb1e51daa-373" prev="i-05cdc18bb1e51daa-370" who="Q182050">
            <seg>
              Detsamma gäller när man tittar på barnfattigdom. Även på det
              området har vi nu fått ny statistik. Då kan man se att Sverige
              alltså ligger näst bäst till på det området. Det är bara Luxemburg
              som har jämförbara siffror, och de ligger i princip på samma nivå
              som vi. Sedan kommer Schweiz, Island, Norge, Nederländerna, Finland,
              Danmark och ett antal andra länder. De nordiska välfärdsstaterna,
              med Sverige i spetsen, klarar fattigdom och att hålla ihop samhället
              bättre än de flesta andra länder. Det är det vi också vet från
              andra siffror om förmögenhetskoncentration och inkomstskillnader.
            </seg>
          </u>
          <u xml:id="i-05cdc18bb1e51daa-374" prev="i-05cdc18bb1e51daa-370" who="Q182050">
            <seg>
              Det här är naturligtvis väldigt glädjande. Det beror på att vi
              i Sverige har en stor välfärdsstat och på att vi nu har börjat
              hantera de problem som Socialdemokraternas utanförskap skapade.
              Under en svår ekonomisk kris har vi alltså lyckats hålla siffrorna
              på en bra nivå. Genom åtgärder som gör att det lönar sig bättre
              att arbeta, att det är fler företag som vill anställa och att
              det finns företag som vill växa har vi fått en stigande sysselsättning
              i privat sektor. Det är alltså 200 000 fler som arbetar i dag
              än det var 2006. Det är alltså 200 000 färre i utanförskapet än
              det var 2006.
            </seg>
          </u>
          <u xml:id="i-05cdc18bb1e51daa-375" prev="i-05cdc18bb1e51daa-370" who="Q182050">
            <seg>
              Arbetslinjen är naturligtvis viktig, men den räcker inte. Vi
              måste komplettera med viktiga välfärdsinsatser. Där vill jag särskilt
              nämna att vi satsar stora resurser på att förbättra välfärdsservicen
              i barnomsorg, äldreomsorg och sjukvård, där vi bland annat har
              genomfört förändringar för att vi ska ha bättre utbildade lärare
              som har större möjligheter att undervisa.
            </seg>
          </u>
          <u xml:id="i-05cdc18bb1e51daa-376" prev="i-05cdc18bb1e51daa-370" who="Q182050">
            <seg>
              Den andra försvarslinjen i den politiken är naturligtvis att
              vi har gjort väldigt tydliga fördelningspolitiska insatser i praktiskt
              taget varje budgetproposition. Det har handlat om att vi har förstärkt
              barndelen i bostadsbidragen. Det har handlat om att vi har förstärkt
              det särskilda stödet för äldre i äldrebostadsstödet. Det handlar
              om att vi har sänkt skatten för pensionärer, och det handlar om
              att vi har gjort en lång rad riktade insatser som i första hand
              ska hjälpa människor med svag materiell ställning.
            </seg>
          </u>
          <u xml:id="i-05cdc18bb1e51daa-377" prev="i-05cdc18bb1e51daa-370" who="Q182050">
            <seg>
              Sverige, Norden och Nordeuropa har skapat ett samhälle med mindre
              ekonomiska skillnader och större ekonomisk trygghet än de flesta
              andra länder i världen. Det är en väldigt positiv utveckling.
              Det faktum att vi nu också kan kombinera det med en arbetsmarknad
              som präglas av mer av flexibilitet, större dynamik och en stigande
              sysselsättning är positivt.
            </seg>
          </u>
          <u xml:id="i-05cdc18bb1e51daa-378" prev="i-05cdc18bb1e51daa-370" who="Q182050">
            <seg>
              Sedan har vi en väldigt besvärlig ekonomisk kris, och den kommer
              att prägla Sverige under de kommande åren, precis som den präglar
              alla andra länder. Men jag tror att de flesta är medvetna om att
              den ekonomiska krisen inte har sitt ursprung i Sverige, utan den
              sammanhänger mer med den misskötsel av offentliga finanser som
              vi har upplevt i ett antal andra europeiska länder.
            </seg>
          </u>
          <note type="speaker">
            Anf. 53 MONICA GREEN (S):
          </note>
          <u xml:id="i-05cdc18bb1e51daa-379" next="i-05cdc18bb1e51daa-385" who="Q3358763">
            <seg>
              Herr talman! Det låter märkligt när Anders Borg talar, är så
              nöjd över sakernas situation och rabblar upp en mängd länder som
              har det sämre.
            </seg>
          </u>
          <u xml:id="i-05cdc18bb1e51daa-380" prev="i-05cdc18bb1e51daa-379" who="Q3358763">
            <seg>
              Faktum kvarstår att 70 000 människor har varit arbetslösa i mer
              än två år, att arbetslösheten är nära 8 procent och att under
              Anders Borgs tid har långtidsarbetslösheten nästan tredubblats.
              Sedan kan Anders Borg stå här och vara nöjd och säga att det är
              mycket bättre än i andra länder. Det hjälper inte de fattiga människorna.
              Människorna upplever ofrihet när de får gå med mössan i hand till
              någon av våra kyrkor, Frälsningsarmén eller Stadsmissionen för
              att få hjälp och mat för dagen. Kommunernas ekonomi har grävts
              ur i takt med att arbetslösheten är för hög och att ni inte har
              höjt anslagen till kommunerna i tillräckligt stor utsträckning.
            </seg>
          </u>
          <u xml:id="i-05cdc18bb1e51daa-381" prev="i-05cdc18bb1e51daa-379" who="Q3358763">
            <seg>
              Ni har sett till att det numera finns avdelningar med 7080 barn
              på fritidshemmen. De barnen får ingen bra fritid. Jag vet att
              personalen gör ett enormt arbete, men man kan inte kalla det för
              att barnen får en rik fritid även om personalen gör sitt yttersta
              och jobbar på.
            </seg>
          </u>
          <u xml:id="i-05cdc18bb1e51daa-382" prev="i-05cdc18bb1e51daa-379" who="Q3358763">
            <seg>
              Ni har sett till att kommunernas ekonomi har blivit sämre. Nu
              kommer Anders Borg förstås att säga att det inte blir så om man
              räknar på ett annat sätt. Då har de fått bättre ekonomi än vad
              de hade tänkt sig. Men vi vet i praktiken, inte på planeten långt
              borta där Anders Borg befinner sig utan hos människorna i respektive
              kommun, att verksamheterna blir sämre. Kvaliteten sjunker, trots
              att Anders Borg påstår att han höjer kvaliteten. Det är för att
              kommunerna inte har möjlighet att satsa så mycket som tidigare.
              De ser ingen långsiktig satsning från regeringens sida.
            </seg>
          </u>
          <u xml:id="i-05cdc18bb1e51daa-383" prev="i-05cdc18bb1e51daa-379" who="Q3358763">
            <seg>
              Ofrihet, barn som får sämre resultat i skolan, färre möjligheter
              på fritiden vad leder det till i förlängningen? I förlängningen
              leder det till större skillnader i samhället, vilket leder till
              oro i samhället. Anders Borg har mycket riktigt påpekat att det
              finns länder som har det värre och där de rika är rädda för de
              fattiga. De måste bygga in sina samhällen med murar och låsa om
              sig på kvällarna så att ingen kan komma in. De fattiga är farliga.
            </seg>
          </u>
          <u xml:id="i-05cdc18bb1e51daa-384" prev="i-05cdc18bb1e51daa-379" who="Q3358763">
            <seg>
              Om vi fortsätter utvecklingen där Anders Borg bejakar, eller
              åtminstone inte ser, skillnaderna kommer oron att öka och vi kommer
              att få ännu mindre förståelse för varandra. De rika barnen ska
              få det lättare att göra läxor, glida omkring på en räkmacka genom
              livet och göra karriär, men de fattiga barnen ska inte få hjälp.
              De ska buntas ihop i stora grupper, inte få läxhjälp, inte få
              en rik fritid. Då får vi större klyftor i samhället som leder
              till stor oro. I andra länder leder det till att ungdomar sedan
              tar saken i egna händer, bränner bilar, startar ungdomsupplopp
              och så vidare.
            </seg>
          </u>
          <u xml:id="i-05cdc18bb1e51daa-385" prev="i-05cdc18bb1e51daa-379" who="Q3358763">
            <seg>
              Så ska vi inte ha det i Sverige. Vi ska förebygga och se till
              så att alla är med i framtiden. I dagens läge går vi åt fel håll.
              Vi ska inte ha ett enda fattigt barn i Sverige, Anders Borg.
            </seg>
          </u>
          <note type="speaker">
            Anf. 54 JÖRGEN ANDERSSON (M):
          </note>
          <u xml:id="i-05cdc18bb1e51daa-386" next="i-05cdc18bb1e51daa-390" who="Q5555097">
            <seg>
              Herr talman! Jag tänkte uppehålla mig lite vid den rapport som
              presenterades i går av Rädda Barnen.
            </seg>
          </u>
          <u xml:id="i-05cdc18bb1e51daa-387" prev="i-05cdc18bb1e51daa-386" who="Q5555097">
            <seg>
              Man använder sig av två mått. Det ena är låg inkomststandard.
              Det baserar sig på hur många som befinner sig under 60 procent
              av nivån för medianinkomsten. Det andra måttet handlar om hur
              många som befinner sig under nivån för försörjningsstöd. Om vi
              tittar på kurvorna över tid kan vi konstatera att oavsett vilket
              mått vi använder har mängden nära nog halverats sedan toppen 1998.
              Om jag inte minns fel var det en socialdemokratisk regering då.
              Vi hade alltså då en absolut högsta topp när det gällde barn som
              befinner sig i fattigdom.
            </seg>
          </u>
          <u xml:id="i-05cdc18bb1e51daa-388" prev="i-05cdc18bb1e51daa-386" who="Q5555097">
            <seg>
              I spåren av den finanskris vi har befunnit oss i, som vi tack
              och lov har varit relativt förskonade från i Sverige, har vi ändå
              sett något av en uppgång. Men trenden ser återigen ut att sjunka.
            </seg>
          </u>
          <u xml:id="i-05cdc18bb1e51daa-389" prev="i-05cdc18bb1e51daa-386" who="Q5555097">
            <seg>
              Om vi sedan tittar på den period som det finns statistik från,
              nämligen från 1991, framgår det att det många gånger har varit
              så att de som har befunnit sig under nivån för försörjningsstöd
              har varit fler än de som har befunnit sig under nivån för låg
              inkomststandard.
            </seg>
          </u>
          <u xml:id="i-05cdc18bb1e51daa-390" prev="i-05cdc18bb1e51daa-386" who="Q5555097">
            <seg>
              Med anledning av detta vill jag ställa två frågor till Monica
              Green. Är det bra eller dåligt enligt Monica Green att fler får
              det bättre och att fler hamnar i arbete så att fler får en högre
              standard totalt sett i samhället? Anser Monica Green att det ökar
              eller minskar möjligheterna för de mest utsatta om fler kommer
              i arbete och den totala inkomststandarden i samhället skapar större
              resurser för att över huvud taget ha något att fördela? Ökar eller
              minskar chanserna?
            </seg>
          </u>
          <note type="speaker">
            Anf. 55 Finansminister ANDERS BORG (M):
          </note>
          <u xml:id="i-05cdc18bb1e51daa-391" next="i-05cdc18bb1e51daa-399" who="Q182050">
            <seg>
              Herr talman! Monica Green nämner utvecklingen för barn med dålig
              ekonomisk standard och svag materiell standard. Låt mig då redovisa
              EU-Silcs statistik, det vill säga den statistik som Eurostat tar
              fram och som bedöms vara mest rimlig.
            </seg>
          </u>
          <u xml:id="i-05cdc18bb1e51daa-392" prev="i-05cdc18bb1e51daa-391" who="Q182050">
            <seg>
              Sverige hade 2005 en andel med barn som befann sig i materiell
              fattigdom på 3,2 procent. Den minskade sedan till 1,7 för 2008
              för att till 2010 minska till 1,3 och sedan 2011 ligga kvar på
              1,3. Det här ska då jämföras med att Norge ligger på 2,6, Nederländerna
              på 2,9, Finland på 3,2. Genomsnittet för EU-27 är då 10 procent.
              Några av länderna, till exempel Bulgarien och Rumänien, ligger
              uppemot 50 procent.
            </seg>
          </u>
          <u xml:id="i-05cdc18bb1e51daa-393" prev="i-05cdc18bb1e51daa-391" who="Q182050">
            <seg>
              Svenska välfärdsstaten, den nordiska välfärdsmodellen, står sig
              väl som utjämnare av livschanserna. Även under de år det har varit
              kris, där EU i genomsnitt har upplevt en ökad fattigdom, genomsnittet
              på marginalerna har gått upp, har vi i Sverige vidmakthållit låga
              siffror och under alliansregeringens tid fortsatt att pressa dem
              tillbaka. Det är naturligtvis positivt.
            </seg>
          </u>
          <u xml:id="i-05cdc18bb1e51daa-394" prev="i-05cdc18bb1e51daa-391" who="Q182050">
            <seg>
              Monica Green undrar om det finns länder som har det sämre än
              Sverige. Låt oss konstatera att det finns nästan inga länder som
              har det bättre än Sverige. Vi ska naturligtvis fortsätta att göra
              framsteg. Men som den här statistiken redovisar finns det inte
              andra länder som klarar barnfattigdom och social utsatthet bättre
              än Sverige.
            </seg>
          </u>
          <u xml:id="i-05cdc18bb1e51daa-395" prev="i-05cdc18bb1e51daa-391" who="Q182050">
            <seg>
              Det här har också understrukits i en ny rapport från Unicef,
              Measuring child poverty , där man försöker samla ihop dessa resultat.
              I den undersökningen ligger Sverige tillsammans med Island på
              lägst andel av de länder i FN som man har undersökt. I Sverige
              är det återigen 1,3 procent av barnen. Även sett till relativ
              standard, alltså hur många av barnen som lever i familjer som
              har upp till 50 procent av genomsnittsinkomsten, är det åter Island
              och Sverige som har de bästa förhållandena. Man konstaterar i
              Unicefrapporten att andelen barn som saknar två eller fler av
              de kriterier som anses normala och nödvändiga för barn är näst
              lägst i Sverige av alla de länder man jämför med. I det fallet
              är det återigen Island som är bättre.
            </seg>
          </u>
          <u xml:id="i-05cdc18bb1e51daa-396" prev="i-05cdc18bb1e51daa-391" who="Q182050">
            <seg>
              Man kan också konstatera, vilket Unicefrapporten framhåller,
              att Sverige, tillsammans med Frankrike och Storbritannien, är
              det land som satsar mest på barnfamiljerna i vår välfärdsmodell.
              Det beror på att vi har en unikt väl utbyggd barnomsorg som naturligtvis
              är en positiv del av detta och ett rätt omfattande familjestöd
              i övrigt.
            </seg>
          </u>
          <u xml:id="i-05cdc18bb1e51daa-397" prev="i-05cdc18bb1e51daa-391" who="Q182050">
            <seg>
              Utvecklingen i Sverige är problematisk. Den har gått åt rätt
              håll. Vi har minskat andelen barn med låg materiell standard,
              även i en tid när de måtten har ökat kraftigt i andra länder,
              inklusive att vi har sett en bättre nivå i Sverige än vad vi upplever
              i de andra nordiska välfärdsländerna, som också är ett föredöme
              när det gäller att skapa trygghet.
            </seg>
          </u>
          <u xml:id="i-05cdc18bb1e51daa-398" prev="i-05cdc18bb1e51daa-391" who="Q182050">
            <seg>
              Problemet för Monica Green är att det hon förordar, det vill
              säga en kraftig skattehöjning på 3035 miljarder för företagen
              i det här besvärliga ekonomiska läget, naturligtvis skulle leda
              till att vi får fler varsel. Om man ringer till ett industriföretag
              och frågar vad de skulle göra om vi höjde arbetsgivaravgifterna
              för unga, inte sänkte bolagsskatten eller lade på andra skattebelastningar
              är det klart att de svarar att lönsamheten skulle sjunka, och
              då skulle tyvärr effekten bli ökade varsel och ökad otrygghet.
            </seg>
          </u>
          <u xml:id="i-05cdc18bb1e51daa-399" prev="i-05cdc18bb1e51daa-391" who="Q182050">
            <seg>
              Med regeringens politik upprätthåller vi arbetslinjen, och vi
              kompletterar den med en väl fungerande välfärdspolitik. Vi har
              en av världens mest utbyggda välfärdsstater, där vi under varje
              budgetproposition även under krisåren har kunnat presentera nya
              åtgärder för att förbättra fördelningen. Det har handlat om till
              exempel barndel i bostadsbidraget eller förbättrade bostadsstöd
              till pensionärer. Det beror på att prioriteringen att hålla ihop
              Sverige, som Alliansen har lyckats med, är en framgångsfaktor
              för Sverige.
            </seg>
          </u>
          <note type="speaker">
            Anf. 56 MONICA GREEN (S):
          </note>
          <u xml:id="i-05cdc18bb1e51daa-400" next="i-05cdc18bb1e51daa-403" who="Q3358763">
            <seg>
              Herr talman! Jag ska alltså tolka det Anders Borg säger som att
              statsministern har fel; det ska inte vara större skillnad. Statsministern
              brukar plädera för det: Det ska vara större skillnad mellan den
              som är sjuk och den som är frisk! Det ska vara större skillnad
              mellan den som har ett arbete och den som inte har ett arbete!
            </seg>
          </u>
          <u xml:id="i-05cdc18bb1e51daa-401" prev="i-05cdc18bb1e51daa-400" who="Q3358763">
            <seg>
              Jag skulle gärna vilja ha svar på frågan om statsministern har
              fel när han säger så. Jag vet att ni brukar kalla det jobblinjen,
              men det är ju ingen jobblinje arbetslösheten har inte sjunkit.
              De åtgärder ni har tagit till har inte lett till lägre arbetslöshet,
              utan de har lett till ökade klyftor. De har lett till sämre möjligheter
              för fattiga barn. Ungdomsarbetslösheten är högre än EU-genomsnittet,
              trots att ni genomför branschsubventioner och trots att ni påstår
              att ni har gjort saker för ungdomsarbetslösheten. Det har inte
              hjälpt.
            </seg>
          </u>
          <u xml:id="i-05cdc18bb1e51daa-402" prev="i-05cdc18bb1e51daa-400" who="Q3358763">
            <seg>
              Då kanske man skulle byta politik och fundera på vad man ska
              göra i stället, något som biter bättre. Vi behöver en jobbpolitik.
              Jag fick en fråga här tidigare om jag ville ha lägre arbetslöshet.
              Svaret är naturligtvis ja. Problemet är att vi har en regering
              som inte har en jobbpolitik värd namnet, inte har en efterfrågestimulans
              i sin budget, inte höjer barnbidraget och inte investerar tillräckligt
              i infrastruktur, bostadsbyggande, skolan, omvårdnaden och vården.
              Det är därför klyftorna ökar.
            </seg>
          </u>
          <u xml:id="i-05cdc18bb1e51daa-403" prev="i-05cdc18bb1e51daa-400" who="Q3358763">
            <seg>
              Sedan kan Anders Borg stå här och påstå att det är så himla mycket
              sämre i andra länder. Vi har en stark ekonomi tack vare de budgetregler
              Socialdemokraterna satte upp på 90-talet, efter den hemmagjorda
              kris vi fick med borgarna på 90-talet. Den starka ekonomin duger
              dock inte, för vi måste använda pengarna till att hjälpa de fattiga
              barnen.
            </seg>
          </u>
          <note type="speaker">
            Anf. 57 JÖRGEN ANDERSSON (M):
          </note>
          <u xml:id="i-05cdc18bb1e51daa-404" next="i-05cdc18bb1e51daa-406" who="Q5555097">
            <seg>
              Herr talman! Jag skulle vilja påstå att det finns en bred enighet
              från i stort sett alla partier i riksdagen om att vi ska ha ett
              samhälle som håller ihop. Samtidigt måste man betona vikten av
              att föra en politik som faktiskt gör att vi kan upprätthålla välfärden.
            </seg>
          </u>
          <u xml:id="i-05cdc18bb1e51daa-405" prev="i-05cdc18bb1e51daa-404" who="Q5555097">
            <seg>
              Här handlar det om att man skapar förutsättningar för att konkurrera
              i en global miljö. Självklart vill ingen att det ska finnas fattiga
              barn. Det är självklart. Förutsättningen för att över huvud taget
              kunna göra en fördelning i samhället är dock att det finns resurser
              att fördela. Tittar man på de olika alternativ som presenteras
              i kammaren är det faktiskt så att den skattechock Socialdemokraterna
              vill införa för företag och arbete knappast skapar förutsättningar
              för att det i förlängningen ska finnas någonting att fördela.
            </seg>
          </u>
          <u xml:id="i-05cdc18bb1e51daa-406" prev="i-05cdc18bb1e51daa-404" who="Q5555097">
            <seg>
              Det är viktigt att man har perspektivet att vi konkurrerar i
              en global miljö och att det utan företagen och deras möjligheter
              att konkurrera inte kommer att finnas några arbetstillfällen.
              Finns det inga arbetstillfällen finns det heller ingenting att
              fördela. Monica Green har alltså en läxa att göra där hemma för
              att se till att det faktiskt finns förutsättningar att skapa arbete.
              Det är nämligen det som i förlängningen gör att vi kan ha en fördelning
              och att vi kan motverka att det finns fattiga barn.
            </seg>
          </u>
          <note type="speaker">
            Anf. 58 Finansminister ANDERS BORG (M):
          </note>
          <u xml:id="i-05cdc18bb1e51daa-407" next="i-05cdc18bb1e51daa-410" who="Q182050">
            <seg>
              Herr talman! Låt mig understryka att den nordiska välfärdsmodellen
              så som den har utvecklats av alliansregeringen och liknande regeringar
              i Norge, Danmark och Finland tillsammans med socialdemokrater
              under de år vi har skiftat makten är en av de trevligaste och
              mest sympatiska samhällsmodeller vi har. Den skapar en hög grad
              av jämlikhet, trygghet och öppenhet, vilket vi har lyckats förena
              med en hög grad av dynamik.
            </seg>
          </u>
          <u xml:id="i-05cdc18bb1e51daa-408" prev="i-05cdc18bb1e51daa-407" who="Q182050">
            <seg>
              Låt mig bara redovisa andelen utsatta, alltså om vi tittar på
              den andel i det svenska samhället som lever på låg materiell standard.
              Den är lägre än i länder som Schweiz, Island, Holland och Finland.
              Den har under de år med en alliansregering vi har upplevt, från
              2006 till 2011, minskat från 3 procent till ned mot 1 procent
              trots att vi har genomgått den värsta ekonomiska krisen sedan
              depressionen.
            </seg>
          </u>
          <u xml:id="i-05cdc18bb1e51daa-409" prev="i-05cdc18bb1e51daa-407" who="Q182050">
            <seg>
              Låt mig också redovisa de siffror för barnfattigdom som finns
              med i Eurostats statistik. Där kan man se att andelen barn med
              svår materiell standard har minskat från 2,8 procent 2006 till
              1,3 procent 2011. Låt mig även påpeka att Sverige när Unicef granskar
              siffrorna och gör sin egen bedömning kommer ut som det land som
              tillsammans med Frankrike och Storbritannien satsar mest på familjepolitiken.
              Det är tillsammans med Island, som är det land som har den minsta
              andelen barn som saknar några av de kriterier vi ofta bedömer
              som nödvändiga för ett anständigt liv.
            </seg>
          </u>
          <u xml:id="i-05cdc18bb1e51daa-410" prev="i-05cdc18bb1e51daa-407" who="Q182050">
            <seg>
              Detta sammanhänger naturligtvis med att vi har jobbat mycket
              extensivt med att skapa förutsättningar. Vi har haft en förstärkt
              arbetslinje och kombinerat den med åtgärder för att förbättra
              fördelningen och skapa trygghet i samhället. Det är den samhällsmodell
              vi tror är väldigt bra och som vi tror skulle hotas av den socialdemokratiska
              skattechock som skulle slå ut jobb och sysselsättning i ett svårt
              ekonomiskt läge.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellationerna 2012/13:89 och 130 om regeringens
            prioriteringar i budgeten
          </note>
          <note type="speaker">
            Anf. 59 Finansminister ANDERS BORG (M):
          </note>
          <u xml:id="i-05cdc18bb1e51daa-411" next="i-05cdc18bb1e51daa-416" who="Q182050">
            <seg>
              Herr talman! Marie Nordén har frågat mig om jag står fast vid
              en bolagsskattesänkning om 16 miljarder kronor i nuvarande konjunkturläge.
              Dessutom har Pyry Niemi frågat mig om sänkningen av bolagsskatten
              är en prioriterad fråga när varslen ökar.
            </seg>
          </u>
          <u xml:id="i-05cdc18bb1e51daa-412" prev="i-05cdc18bb1e51daa-411" who="Q182050">
            <seg>
              Under hösten har varslen ökat. Det är tydligt att företagen nu
              känner av en lägre efterfrågan från omvärlden. Det är bekymmersamt.
              Vi följer utvecklingen noga. Sverige är en liten, öppen och exportberoende
              ekonomi. När konjunkturen försämras i omvärlden slår det mot den
              svenska ekonomin.
            </seg>
          </u>
          <u xml:id="i-05cdc18bb1e51daa-413" prev="i-05cdc18bb1e51daa-411" who="Q182050">
            <seg>
              I den prognos som presenterades i budgetpropositionen bedömde
              vi att tillväxten skulle bli dämpad och att sysselsättningen skulle
              utvecklas svagt under 2012. Det är ännu för tidigt att säga om
              de ökade varslen är tecken på att konjunkturen är på väg att försvagas
              ytterligare, men risken för en sådan försvagning visar sig nu
              allt tydligare. Tack vare starka offentliga finanser har vi resurser
              att hantera en försämrad utveckling.
            </seg>
          </u>
          <u xml:id="i-05cdc18bb1e51daa-414" prev="i-05cdc18bb1e51daa-411" who="Q182050">
            <seg>
              När konjunkturen försvagas är det av central betydelse att vi
              använder Sveriges starka offentliga finanser till att skjuta in
              energi i ekonomin. Regeringen har lagt en offensiv budgetproposition
              för 2013. Vi satsar totalt 23 miljarder kronor på åtgärder som
              skapar jobb, förbättrar välfärden och stärker konkurrenskraften.
              Viktiga inslag är betydande satsningar på infrastruktur och forskning
              och på arbetsmarknadspolitiken. Dessutom föreslår vi en sänkt
              bolagsskattesats till 22 procent.
            </seg>
          </u>
          <u xml:id="i-05cdc18bb1e51daa-415" prev="i-05cdc18bb1e51daa-411" who="Q182050">
            <seg>
              Bolagsskattesänkningen på 16 miljarder kronor finansieras delvis
              med en begränsning av ränteavdragen på 8,8 miljarder kronor. Bolagsskatten
              har stor betydelse för investeringar, välfärd och tillväxt i Sverige.
              Sänkt bolagsskatt leder till fler investeringar. Det ökar både
              kapitalstocken och kapitalintensiteten i svensk ekonomi. En högre
              kapitalintensitet i företagen ökar produktiviteten, vilket skapar
              utrymme för högre löner.
            </seg>
          </u>
          <u xml:id="i-05cdc18bb1e51daa-416" prev="i-05cdc18bb1e51daa-411" who="Q182050">
            <seg>
              Vi för en politik som möjliggör en gynnsam reallöneutveckling
              för svenska löntagare. Högre löner ökar arbetsutbudet och på sikt
              sysselsättningen.
            </seg>
          </u>
          <note type="speaker">
            Anf. 60 PYRY NIEMI (S):
          </note>
          <u xml:id="i-05cdc18bb1e51daa-417" next="i-05cdc18bb1e51daa-427" who="Q6007973">
            <seg>
              Herr talman! Först vill jag tacka finansministern för svaret.
            </seg>
          </u>
          <u xml:id="i-05cdc18bb1e51daa-418" prev="i-05cdc18bb1e51daa-417" who="Q6007973">
            <seg>
              Läget i mitt hemlän Uppsala län och i Sverige är inte gott. Varslen
              ökar, näst intill lavinartat. Nästan varje dag får vi höra nyheter
              om företag som varslar sina anställda om uppsägning eller företag
              som inleder förhandlingar med sina anställda om arbetstidsförkortningar,
              lönesänkningar, permitteringar och så vidare.
            </seg>
          </u>
          <u xml:id="i-05cdc18bb1e51daa-419" prev="i-05cdc18bb1e51daa-417" who="Q6007973">
            <seg>
              Ja, det stämmer att konjunkturen är bekymmersam, inte minst inom
              EU, men även globalt. Sveriges förutsättningar att möta den pågående
              lågkonjunkturen är relativt goda. Det finns ett gemensamt regelverk
              i Sveriges riksdag, efter krisåren med den förra borgerliga regeringen,
              om att vi alltid ska ha goda och sunda statsfinanser. Det innebär
              bland annat att vi sparar mer pengar i goda tider för att kunna
              investera i konjunkturstimulerande aktiviteter när det råder sämre
              tider. Just nu, finansministern, är det sämre tider, faktiskt
              en rejäl uppförsbacke.
            </seg>
          </u>
          <u xml:id="i-05cdc18bb1e51daa-420" prev="i-05cdc18bb1e51daa-417" who="Q6007973">
            <seg>
              Arbetsförmedlingens nya prognos visar att arbetslösheten stiger
              till 8,4 procent nästa år och till 8,5 procent år 2014 från 7,8
              procent i år. Att inte arbetslösheten ökar mer sammanhänger med
              att utbudet av arbetskraft dämpas under dessa år, vilket beror
              på att fler antas välja att studera. Företagen är mycket dystra
              inför det kommande året. De räknar med en svag efterfrågan på
              varor och tjänster, och deras rekryteringsplaner är nedtonade.
              De offentliga arbetsgivarna är fortsatt försiktiga att anställa.
            </seg>
          </u>
          <u xml:id="i-05cdc18bb1e51daa-421" prev="i-05cdc18bb1e51daa-417" who="Q6007973">
            <seg>
              Herr talman! Det är också bekymmersamt att regeringen och finansministern
              har en så diametralt annorlunda syn i förhållande till Arbetsförmedlingen
              på hur arbetslösheten kommer att förändras under de närmaste åren.
              När Arbetsförmedlingen skriver i sin prognos att arbetslösheten
              i Sverige 2013 kommer att vara 8,4 procent, ger regeringen en
              prognos på 7,7 procent. När Arbetsförmedlingens prognos om 2014
              landar på 8,5 procent kontrar regeringen och finansministern och
              säger att arbetslösheten blir 6,9 procent. Det är för mig och
              oss socialdemokrater väldigt oroande att regeringen underkänner
              Arbetsförmedlingens statistik och ger en så annorlunda bild kring
              arbetslösheten.
            </seg>
          </u>
          <u xml:id="i-05cdc18bb1e51daa-422" prev="i-05cdc18bb1e51daa-417" who="Q6007973">
            <seg>
              Finansministern sade nyligen vid Moderaternas framtidsdag att
              vi får se hur läget för alla varsel utvecklas innan vi vidtar
              ytterligare åtgärder. Hur ska jag tolka det? Öppnar finansministern
              för att det behövs ytterligare åtgärder för att bekämpa arbetslösheten?
            </seg>
          </u>
          <u xml:id="i-05cdc18bb1e51daa-423" prev="i-05cdc18bb1e51daa-417" who="Q6007973">
            <seg>
              Herr talman! En sänkning av bolagsskatten kan långsiktigt ge
              positiva effekter på konkurrenskraften, men det räddar inte jobben
              i ett läge där efterfrågan viker. Nu behövs efterfrågestimulanser.
            </seg>
          </u>
          <u xml:id="i-05cdc18bb1e51daa-424" prev="i-05cdc18bb1e51daa-417" who="Q6007973">
            <seg>
              Regeringens omfattande bolagsskattesänkning är fel väg att gå
              i en tid med allt fler varsel. Vi socialdemokrater vill också
              sänka bolagsskatten men prioriterar satsningar på jobb och utbildning
              samt efterfrågestimulanser.
            </seg>
          </u>
          <u xml:id="i-05cdc18bb1e51daa-425" prev="i-05cdc18bb1e51daa-417" who="Q6007973">
            <seg>
              Herr talman! Regeringens prognoser har kritiserats för att vara
              alltför optimistiska, och det är många som ställer sig frågan
              varför regeringen väljer att satsa en så stor del av reformutrymmet
              på den här skattesänkningen när det behövs satsningar på jobb
              och utbildning samt snabba efterfrågestimulanser. Regeringen har
              missbedömt hur allvarlig krisen i vår omvärld är och har felaktiga
              prognoser och därmed fel lösningar.
            </seg>
          </u>
          <u xml:id="i-05cdc18bb1e51daa-426" prev="i-05cdc18bb1e51daa-417" who="Q6007973">
            <seg>
              Vi socialdemokrater vill verkligen rusta människor för att kunna
              ta de nya jobben, framtidens jobb, när konjunkturen vänder. Vi
              satsar på kortsiktiga efterfrågestimulanser som höjt barnbidrag,
              sänkt skatt för pensionärer och bättre inkomstförsäkringar för
              dem som jobbar samt underlättar för företagare genom att slopa
              andra sjuklöneveckan, för att nämna några av våra förslag.
            </seg>
          </u>
          <u xml:id="i-05cdc18bb1e51daa-427" prev="i-05cdc18bb1e51daa-417" who="Q6007973">
            <seg>
              Herr talman! Frågan kvarstår till finansministern. En bolagsskattesänkning
              ger effekter på fem till tio års sikt. Varslen ökar rejält just
              nu, i mitt hemlän Uppsala län och i Sverige. Vilka ytterligare
              åtgärder tänker finansministern och regeringen vidta för att bromsa
              och vända den negativa utvecklingen?
            </seg>
          </u>
          <note type="speaker">
            Anf. 61 MARIE NORDÉN (S):
          </note>
          <u xml:id="i-05cdc18bb1e51daa-428" next="i-05cdc18bb1e51daa-439" who="Q3373142">
            <seg>
              Herr talman! Tack, ministern, för svaret!
            </seg>
          </u>
          <u xml:id="i-05cdc18bb1e51daa-429" prev="i-05cdc18bb1e51daa-428" who="Q3373142">
            <seg>
              I dag är nära 400 000 svenskar utan jobb. Varslen ökar, och hittills
              i år är de uppe i över 45 000. Antalet personer som tvingas leva
              på socialbidrag har ökat med 30 procent. Sedan regeringen tillträdde
              har arbetslösheten i landet ökat, särskilt långtids- och ungdomsarbetslösheten.
              Antalet långtidsarbetslösa har nästan tredubblats under den här
              regeringens tid vid makten.
            </seg>
          </u>
          <u xml:id="i-05cdc18bb1e51daa-430" prev="i-05cdc18bb1e51daa-428" who="Q3373142">
            <seg>
              Den ekonomiska krisen i Europa har fördjupats, och flera indikatorer
              visar på att kurvan pekar nedåt. Detta gäller också Sverige. Konjunkturinstitutets
              rapporter visar att tillväxten i svensk ekonomi för närvarande
              är påtagligt svagare än normalt. Alla prognosmakare, förutom Anders
              Borg, är överens om att arbetslösheten kommer att öka och att
              tillväxten även de närmaste åren kommer att vara svag.
            </seg>
          </u>
          <u xml:id="i-05cdc18bb1e51daa-431" prev="i-05cdc18bb1e51daa-428" who="Q3373142">
            <seg>
              I en situation då allt fler varsel läggs och där arbetslösheten
              ökar från en redan mycket hög nivå vill regeringen sänka bolagsskatten
              med 16 miljarder kronor. 7,8 miljarder av dessa är lånade pengar.
              Sverige ska ha en konkurrenskraftig bolagsskatt, men frågan är
              om den ytterst kraftiga sänkning regeringen genomför är ett effektivt
              sätt att stimulera ekonomin i ett allt kärvare konjunkturläge.
            </seg>
          </u>
          <u xml:id="i-05cdc18bb1e51daa-432" prev="i-05cdc18bb1e51daa-428" who="Q3373142">
            <seg>
              Sveriges största arbetsgivare, Volvokoncernen, sade nyligen att
              sänkningen av bolagsskatten helt saknar betydelse för om bolaget
              kommer att dra ned eller inte. Det får mig, och det borde kanske
              få även Anders Borg, att undra om det är rätt bedömning regeringen
              gjort i sin budget att sänka bolagsskatten med 16 miljarder kronor.
            </seg>
          </u>
          <u xml:id="i-05cdc18bb1e51daa-433" prev="i-05cdc18bb1e51daa-428" who="Q3373142">
            <seg>
              Vore det inte bättre att stärka de svenska hushållens ekonomi
              och stimulera efterfrågan på varor och tjänster samt att genomföra
              satsningar för att minska rekryteringsgapet på arbetsmarknaden?
            </seg>
          </u>
          <u xml:id="i-05cdc18bb1e51daa-434" prev="i-05cdc18bb1e51daa-428" who="Q3373142">
            <seg>
              Vore det inte klokare att öka antalet utbildningsplatser på högskolor
              och universitet och på så sätt öka unga människors chans till
              utbildning och ett arbete i stället för att skära ned på platserna
              då vi har den högsta ungdomsarbetslösheten på mycket länge? Den
              ligger högre än EU-genomsnittet.
            </seg>
          </u>
          <u xml:id="i-05cdc18bb1e51daa-435" prev="i-05cdc18bb1e51daa-428" who="Q3373142">
            <seg>
              Allt fler unga människor är arbetslösa så länge att de nu skrivs
              in i fas 3. Drygt 1 300 unga människor har passerat gränsen till
              fas 3 vid årsskiftet om de inte får jobb.
            </seg>
          </u>
          <u xml:id="i-05cdc18bb1e51daa-436" prev="i-05cdc18bb1e51daa-428" who="Q3373142">
            <seg>
              Vore det då inte klokare och bättre för vår ekonomi att satsa
              på en fungerande arbetsmarknadspolitik i stället för en skattesänkning
              som görs på delvis lånade pengar och inte har någon direkt utan
              mer långsiktig sysselsättningseffekt?
            </seg>
          </u>
          <u xml:id="i-05cdc18bb1e51daa-437" prev="i-05cdc18bb1e51daa-428" who="Q3373142">
            <seg>
              Vore det inte klokare och en bättre investering för Sveriges
              ekonomi att prioritera just utbildning och konkurrenskraft med
              rätt kompetens och chans till arbete före en så radikal sänkning
              av bolagsskatten?
            </seg>
          </u>
          <u xml:id="i-05cdc18bb1e51daa-438" prev="i-05cdc18bb1e51daa-428" who="Q3373142">
            <seg>
              Vore det inte smartare med en offensiv näringspolitik som stärker
              de små och medelstora företagen, inte framför allt de stora bolagen
              som ju kommer att dra nytta av bolagsskattesänkningen?
            </seg>
          </u>
          <u xml:id="i-05cdc18bb1e51daa-439" prev="i-05cdc18bb1e51daa-428" who="Q3373142">
            <seg>
              Vore det inte smartare att lägga pengarna på just dessa åtgärder
              än att sänka bolagsskatten så radikalt som regeringen föreslår?
            </seg>
          </u>
          <note type="speaker">
            Anf. 62 Finansminister ANDERS BORG (M):
          </note>
          <u xml:id="i-05cdc18bb1e51daa-440" next="i-05cdc18bb1e51daa-447" who="Q182050">
            <seg>
              Herr talman! När vi presenterade budgetpropositionen talade vi
              om orosmoln över den europeiska ekonomin. Vi talade om Sverige
              som en bräcklig farkost, och vi talade om en avmattning i omvärlden
              som blir längre, djupare och besvärligare än vad vi tidigare trott.
              Det var alldeles uppenbart att det var en kraftig uppbromsning
              i tillväxten och att nedåtriskerna låg på nedsidan. Det här är
              alltjämt den bedömning som regeringen gör. Sedan ska vi återkomma
              så småningom och uppdatera prognosen.
            </seg>
          </u>
          <u xml:id="i-05cdc18bb1e51daa-441" prev="i-05cdc18bb1e51daa-440" who="Q182050">
            <seg>
              Låt oss konstatera att det vi har kunnat göra i den här krisen
              är unikt i Europa. Det är bara Sverige som har kunnat lägga fram
              en försvarsbudget för att skydda jobben under den här hösten.
              Inget annat europeiskt land har kunnat sätta in expansiva åtgärder
              och satsningar för att skydda jobben. Det kan vi göra därför att
              vi har en stark ekonomisk politik. Alla bedömningar visar att
              Sverige i grunden har starkare offentliga finanser än praktiskt
              taget alla andra länder. De som ligger på likartade siffror, som
              Tyskland och Finland, gör det efter att de har höjt skatter, stramat
              åt offentliga utgifter, dragit ned i välfärdssystemen. Sverige
              visar upp starka siffror och kan vara expansivt, inte bara 2013
              och inte bara 2014 utan också 2015 om det behövs. Vi kan möta
              en svag utveckling.
            </seg>
          </u>
          <u xml:id="i-05cdc18bb1e51daa-442" prev="i-05cdc18bb1e51daa-440" who="Q182050">
            <seg>
              Styrkefältet för Sverige är att vi klarar av att vara expansiva
              och trovärdiga samtidigt. Det finns praktiskt taget inget annat
              land som kan både sätta in breda expansiva åtgärder och uppleva
              bland de lägsta räntorna i Europa. Det finns ett gediget förtroende
              för den svenska ekonomiska modellen och för regeringens ekonomiska
              politik.
            </seg>
          </u>
          <u xml:id="i-05cdc18bb1e51daa-443" prev="i-05cdc18bb1e51daa-440" who="Q182050">
            <seg>
              När vi ska välja åtgärder i ett besvärligt läge kan man å ena
              sidan välja kortsiktiga efterfrågestimulanser som inte har några
              långsiktiga effekter på jobb och tillväxt. Å andra sidan kan man
              välja att i det läget prioritera långsiktig tillväxtförmåga, vilket
              regeringen har gjort. I ett läge där andra länder backar och skär
              ned gör vi satsningar på infrastruktur och forskning och sänker
              bolagsskatten åtgärder som har de största effekterna på långsiktig
              tillväxt. Det skickar signalen till svenska folket, till utländska
              investerare, till omvärlden och till företagen i Sverige att det
              är här det finns goda förutsättningar att växa, det är här vi
              skapar grunden för växande företag med nya jobb.
            </seg>
          </u>
          <u xml:id="i-05cdc18bb1e51daa-444" prev="i-05cdc18bb1e51daa-440" who="Q182050">
            <seg>
              Mot det här står Socialdemokraternas alternativ, och låt oss
              beskriva det som det i realiteten ser ut, 3035 miljarder i höjda
              skatter, som i allt väsentligt handlar om att bygga ut bidragen.
              Nu nämner vi barnbidragen, men varför sticka under stol med vad
              det är man egentligen vill göra? Det är att bygga ut stödet för
              dem som inte arbetar, i a-kassa, sjukförsäkring, förtidspension.
              Det är att i grunden rulla tillbaka arbetslinjen och bygga ut
              AMS-politiken den misslyckade politik som byggde ett utanförskap
              långt utöver vad man upplevt i praktiskt taget alla andra länder.
            </seg>
          </u>
          <u xml:id="i-05cdc18bb1e51daa-445" prev="i-05cdc18bb1e51daa-440" who="Q182050">
            <seg>
              Det mest paradoxala med den socialdemokratiska politiken är att
              en skattehöjning på 3035 miljarder skulle strama åt ekonomin.
              Varför blir det uppsägningar i företag? Jo, det hänger ihop med
              att det är för dyrt att behålla de anställda, därför att lönsamheten
              faller och därför att den internationella konjunkturen går ned.
            </seg>
          </u>
          <u xml:id="i-05cdc18bb1e51daa-446" prev="i-05cdc18bb1e51daa-440" who="Q182050">
            <seg>
              Jag har svårt att riktigt se hur ett höjt barnbidrag med 100
              kronor i månaden ska få tyska hushåll eller spanska hushåll att
              börja konsumera. Då är det väl bättre att vi i stället bygger
              långsiktig tillväxt än att vi lägger på höjda arbetsgivaravgifter,
              höjda bolagsskatter, höjda energiskatter och höjda skatter på
              alla de områden som Socialdemokraterna förordar.
            </seg>
          </u>
          <u xml:id="i-05cdc18bb1e51daa-447" prev="i-05cdc18bb1e51daa-440" who="Q182050">
            <seg>
              Alliansregeringen står för en trovärdig ekonomisk politik. Socialdemokraterna
              står för en skattechock som hotar jobben.
            </seg>
          </u>
          <note type="speaker">
            Anf. 63 PYRY NIEMI (S):
          </note>
          <u xml:id="i-05cdc18bb1e51daa-448" next="i-05cdc18bb1e51daa-458" who="Q6007973">
            <seg>
              Herr talman! Skattechock ja, det låter sig göras på ett mycket
              märkligt sätt. Bara för att vi inte vill sänka bolagsskatten lika
              mycket som regeringen vill göra anses det vara en skattechock
              utifrån nuvarande bolagsskattenivå. Eller är det så att regeringen
              kommer att sänka barnbidraget bara för att vi vill höja det med
              100 kronor? Det är också en sådan fråga som jag kan vända mig
              med direkt till finansministern, för det är den typen av retorik
              som ni använder er av, att försöka kalla det för skattechock.
              Det där är inte acceptabelt. Det blir nästan att klä sig i någon
              annans skrud. Nej, vi håller oss till den verklighet vi befinner
              oss i.
            </seg>
          </u>
          <u xml:id="i-05cdc18bb1e51daa-449" prev="i-05cdc18bb1e51daa-448" who="Q6007973">
            <seg>
              Herr talman! Att vara politiker handlar om att vilja och våga
              ta ansvar men också om att vara flexibel och lyhörd. I sex års
              tid har finansministern och regeringen hävdat än det ena, än det
              andra som skäl för att arbetslösheten har sjunkit i landet sedan
              regeringen tillträdde 2006. Det har talats om den internationella
              konjunkturen och det har sagts att regeringens alltmer ökade och
              bitvis orättvisa avdragsmodeller för olika branscher måste få
              ta tid för att ge reellt positiva effekter på sysselsättningen.
            </seg>
          </u>
          <u xml:id="i-05cdc18bb1e51daa-450" prev="i-05cdc18bb1e51daa-448" who="Q6007973">
            <seg>
              Varje gång som finansministern och andra ansvariga ministrar
              har ställts till svars har svaren varit undanglidande. När ska
              väljarna få besked? Hur tänker regeringen agera för att minska
              arbetslösheten på kort sikt? Svaret till väljarna i höst har varit
              en kraftig bolagsskattesänkning. Är det detta som ger jobb i dag,
              i morgon och inom ett år? Nej, finansministern sade själv alldeles
              nyss att det handlar om på lång sikt. Och vad är lång sikt? Jo,
              det kanske är fem tio år. Är det detta besked som de arbetstagare
              som i dag blir varslade önskar att få höra i ett läge där Sverige
              relativt sett, när finansministern nu säger det, har en väldigt
              god ekonomi?
            </seg>
          </u>
          <u xml:id="i-05cdc18bb1e51daa-451" prev="i-05cdc18bb1e51daa-448" who="Q6007973">
            <seg>
              Nej, finansministern, är det inte läge för regeringen att lyssna
              till oss socialdemokrater i opposition och kasta de ideologiska
              bördorna åt sidan?
            </seg>
          </u>
          <u xml:id="i-05cdc18bb1e51daa-452" prev="i-05cdc18bb1e51daa-448" who="Q6007973">
            <seg>
              Det finns lösningar på kort sikt som kan ge en skjuts åt arbetsmarknaden
              samtidigt som de långsiktigt kan skapa varaktiga jobb utbildningskontrakt
              för ungdomar och yngre vuxna och korttidsjobb det vill säga överenskommelser
              mellan arbetsmarknadens parter.
            </seg>
          </u>
          <u xml:id="i-05cdc18bb1e51daa-453" prev="i-05cdc18bb1e51daa-448" who="Q6007973">
            <seg>
              I majoriteten av länderna inom EU och OECD fanns ett system för
              korttidsarbete redan före finanskrisen 20082009. Dessutom införde
              flera länder temporära system under krisen. Parterna inom industrin
              anser att en modell för korttidsarbete bör skapas även för Sverige
              och har presenterat en modell för detta.
            </seg>
          </u>
          <u xml:id="i-05cdc18bb1e51daa-454" prev="i-05cdc18bb1e51daa-448" who="Q6007973">
            <seg>
              Modellen går kortfattat ut på att det vid en djup efterfrågekris
              som bedöms vara av tillfällig karaktär kan införas korttidsarbeten
              detta efter en överenskommelse mellan stat, arbetsgivare och arbetstagarorganisationer
              på förbundsnivå. Avsikten är att på så vis begränsa antalet varsel
              samtidigt som anställda finns kvar i verksamheten för att snabbt
              sätta i gång produktionen när efterfrågan åter ökar. Systemet
              föreslås gälla generellt för den privata sektorn. För samhället
              innebär den här modellen för korttidsarbete att arbetslösheten
              kan hållas tillbaka och kostnader i försäkringssystem, exempelvis
              a-kassan, kan begränsas.
            </seg>
          </u>
          <u xml:id="i-05cdc18bb1e51daa-455" prev="i-05cdc18bb1e51daa-448" who="Q6007973">
            <seg>
              Enligt parternas förslag skulle en korttidsersättning införas
              som i viss mån ersätter bortfallen lön och ersättning i samband
              med korttidsarbete. Arbetsgivaren betalar korttidsersättning direkt
              till arbetstagaren. Arbetsgivaravgift ska inte utgå för korttidsersättning.
              Staten ersätter i sin tur till viss del korttidsersättningen.
            </seg>
          </u>
          <u xml:id="i-05cdc18bb1e51daa-456" prev="i-05cdc18bb1e51daa-448" who="Q6007973">
            <seg>
              Det här är en efterfrågestimulans som regeringen kan genomföra
              direkt. Det är inga problem, det är bara att köra på!
            </seg>
          </u>
          <u xml:id="i-05cdc18bb1e51daa-457" prev="i-05cdc18bb1e51daa-448" who="Q6007973">
            <seg>
              Finansministern brukar ofta i offentligheten lyfta fram Tyskland
              som ett gott exempel. Det tyska systemet för korttidsarbete, Kurzarbeit,
              lyfts ofta fram som ett mycket bra exempel. Enligt Deutsche Bank
              har 400 000 jobb kunnat behållas i Tyskland tack vare detta system.
              Och jag tror att också finansministerns kollega Wolfgang Schäuble,
              som är finansminister i Tyskland, kan hålla med om att det har
              varit väldigt framgångsrikt för landet.
            </seg>
          </u>
          <u xml:id="i-05cdc18bb1e51daa-458" prev="i-05cdc18bb1e51daa-448" who="Q6007973">
            <seg>
              Frågan är, bäste finansminister: Är det möjligtvis så att ni
              kanske bör vidta andra och ytterligare åtgärder än en bolagsskattesänkning
              för att stimulera efterfrågan på arbetsmarknaden i dag?
            </seg>
          </u>
          <note type="speaker">
            Anf. 64 MARIE NORDÉN (S):
          </note>
          <u xml:id="i-05cdc18bb1e51daa-459" next="i-05cdc18bb1e51daa-469" who="Q3373142">
            <seg>
              Herr talman! Alla prognosinstitut är överens om att Anders Borgs
              prognoser är och har varit alldeles för optimistiska. Vi väntar
              fortfarande på att Anders Borgs prognoser ska landa någonstans
              i närheten av det som andra ser kommer att hända.
            </seg>
          </u>
          <u xml:id="i-05cdc18bb1e51daa-460" prev="i-05cdc18bb1e51daa-459" who="Q3373142">
            <seg>
              Jag måste kommentera Anders Borgs användning av termen försvarsbudget.
              Regeringen lägger fram en budgetproposition, och försvarsbudgeten
              debatterades av försvarsutskottet i går kväll faktiskt. Jag vill
              bara göra klart att det inte är försvarsbudgeten som vi diskuterar
              här utan hela budgeten.
            </seg>
          </u>
          <u xml:id="i-05cdc18bb1e51daa-461" prev="i-05cdc18bb1e51daa-459" who="Q3373142">
            <seg>
              Att Sverige har kunnat uppvisa en stabil ekonomi är tack vare
              de budgetregler som den socialdemokratiska regeringen införde
              efter förra krisen. Vi kände stor oro för vad den här regeringen
              skulle göra men är tacksamma för att man nu har anammat och följer
              just detta regelverk.
            </seg>
          </u>
          <u xml:id="i-05cdc18bb1e51daa-462" prev="i-05cdc18bb1e51daa-459" who="Q3373142">
            <seg>
              Med den skattesänkning som regeringen nu inför kommer vi att
              ha bland de lägsta bolagsskatterna i hela Europa. Då är frågan
              om det är det chickenracet som vi ska hålla på med. Är det seriöst?
            </seg>
          </u>
          <u xml:id="i-05cdc18bb1e51daa-463" prev="i-05cdc18bb1e51daa-459" who="Q3373142">
            <seg>
              Även med den bolagsskattenivå som vi föreslår, 24 procent, kommer
              vi att stå oss väl i konkurrensen med de övriga europeiska länderna
              och på den marknad som vi befinner oss på.
            </seg>
          </u>
          <u xml:id="i-05cdc18bb1e51daa-464" prev="i-05cdc18bb1e51daa-459" who="Q3373142">
            <seg>
              De förslag som vi har gynnar framför allt de vanliga hushållen.
              Anders Borg tar upp barnbidraget som någon typ av bidrag. Jag
              tycker att det är en av de finaste former av fördelningspolitik
              som vi har infört i Sverige, och det värnar vi om. Vi vill sänka
              avgiften på arbetslöshetsförsäkringen. Det är två stora åtgärder
              som stärker de vanliga hushållens ekonomi. Det stärker också deras
              köpkraft och jämnar ut inkomstklyftan.
            </seg>
          </u>
          <u xml:id="i-05cdc18bb1e51daa-465" prev="i-05cdc18bb1e51daa-459" who="Q3373142">
            <seg>
              Bolagsskatten har en långsiktig effekt på den ekonomiska tillväxten.
              Jo, men det är just en långsiktig effekt som den har. Och Anders
              Borg måste erkänna att de små och medelstora bolagen inte kommer
              att känna av denna stora, kraftfulla sänkning som är väldigt dyr.
              Det är också traditionellt de små och medelstora företagen som
              har stått för tillväxten och sysselsättningen i Sverige. I dag
              framför allt befinner sig dessa företag i en svår situation med
              sviktande marknad, sjunkande försäljning och minskad lönsamhet.
              I det läget är det kanske inte en bolagsskattesänkning som har
              den största betydelsen, utan det finns många andra förslag och
              åtgärder som man skulle kunna sätta in för att stärka de små och
              medelstora företagen. Och vi har några åtgärder som vi vet är
              efterfrågade.
            </seg>
          </u>
          <u xml:id="i-05cdc18bb1e51daa-466" prev="i-05cdc18bb1e51daa-459" who="Q3373142">
            <seg>
              Sjuklöneansvaret är en viktig fråga för många småföretag. Många
              skulle kunna utöka sin verksamhet om de inte behövde ta ett stort
              ansvar för den dyra sjuklöneperioden. Därför lägger vi fram ett
              förslag om att ta bort den andra sjuklöneveckan. Det vet vi kommer
              att öka små och medelstora företags möjligheter att anställa.
            </seg>
          </u>
          <u xml:id="i-05cdc18bb1e51daa-467" prev="i-05cdc18bb1e51daa-459" who="Q3373142">
            <seg>
              Vi vill minska den administrativa bördan. Det är något som många
              har efterfrågat och regeringen också har utlovat, men det har
              inte hänt speciellt mycket. Vi vill att det ska bli enklare för
              företag att följa de regler som finns. Därför intensifierar vi
              regelförenklingarna.
            </seg>
          </u>
          <u xml:id="i-05cdc18bb1e51daa-468" prev="i-05cdc18bb1e51daa-459" who="Q3373142">
            <seg>
              Vi vet att det finns en stor potential i offentlig upphandling
              av externa varor och tjänster. Vi avsätter 50 miljoner för att
              etablera ett nationellt kompetenscentrum just för att offentlig
              förvaltning ska kunna göra bättre offentliga upphandlingar som
              gynnar små och medelstora företag i större utsträckning.
            </seg>
          </u>
          <u xml:id="i-05cdc18bb1e51daa-469" prev="i-05cdc18bb1e51daa-459" who="Q3373142">
            <seg>
              Vi föreslår en stor satsning på utbildningsplatser i yrkeshögskola,
              komvux, högskolor och universitet, därför att vi vet att det finns
              ett stort rekryteringsgap som måste fyllas men som regeringen
              väljer att bortse från.
            </seg>
          </u>
          <note type="speaker">
            Anf. 65 MONICA GREEN (S):
          </note>
          <u xml:id="i-05cdc18bb1e51daa-470" next="i-05cdc18bb1e51daa-481" who="Q3358763">
            <seg>
              Herr talman! För det första är Anders Borgs prognoser i årets
              budget fel. För det andra kallade ni 6 procents arbetslöshet för
              massarbetslöshet. Nu har vi 8 procents arbetslöshet.
            </seg>
          </u>
          <u xml:id="i-05cdc18bb1e51daa-471" prev="i-05cdc18bb1e51daa-470" who="Q3358763">
            <seg>
              Anders Borg sade i sitt inlägg att vi bara höjer bidragen. Det
              är så föraktfullt mot de människor som nu är varslade och som
              är livrädda för att få den dåliga a-kassa som ni har sabbat. De
              är livrädda för att behöva gå från hus och hem. De är varslade
              och rädda för framtiden.
            </seg>
          </u>
          <u xml:id="i-05cdc18bb1e51daa-472" prev="i-05cdc18bb1e51daa-470" who="Q3358763">
            <seg>
              Anders Borg kallar även föraktfullt sjukförsäkringen för bidrag.
            </seg>
          </u>
          <u xml:id="i-05cdc18bb1e51daa-473" prev="i-05cdc18bb1e51daa-470" who="Q3358763">
            <seg>
              Trygga människor vågar, Anders Borg. Med en stark och stabil
              a-kassa som gör att människor vågar ta språnget till nya arbeten
              blir vi ett modernt land, ett framtidsland.
            </seg>
          </u>
          <u xml:id="i-05cdc18bb1e51daa-474" prev="i-05cdc18bb1e51daa-470" who="Q3358763">
            <seg>
              Rädda människor klamrar sig fast vid det gamla. Ska vi tillbaka
              till mitten av 1800-talet då rädda arbetare slog sönder maskinerna?
              Då backar vi in i framtiden.
            </seg>
          </u>
          <u xml:id="i-05cdc18bb1e51daa-475" prev="i-05cdc18bb1e51daa-470" who="Q3358763">
            <seg>
              Vi ska vara ett framtidsland och se till att de nya jobben, som
              det behövs många utbildningar till, kommer. Vi ska inte låta människor
              vara så rädda som Anders Borg har gjort dem.
            </seg>
          </u>
          <u xml:id="i-05cdc18bb1e51daa-476" prev="i-05cdc18bb1e51daa-470" who="Q3358763">
            <seg>
              Ni har sabbat a-kassan, ni har gjort det krångligare att vara
              med och att uppnå kraven. Därför har så många lämnat a-kassan,
              vilket ökar på otryggheten ännu mer. Människor blir ofria i Moderaternas
              Sverige.
            </seg>
          </u>
          <u xml:id="i-05cdc18bb1e51daa-477" prev="i-05cdc18bb1e51daa-470" who="Q3358763">
            <seg>
              Anders Borg skryter om budgetreglerna: Det går så bra för Sverige
              jämfört med de andra länderna eftersom vi har så bra budgetregler.
            </seg>
          </u>
          <u xml:id="i-05cdc18bb1e51daa-478" prev="i-05cdc18bb1e51daa-470" who="Q3358763">
            <seg>
              Vilken tur att vi socialdemokrater genomförde dem mot Moderaternas
              vilja!
            </seg>
          </u>
          <u xml:id="i-05cdc18bb1e51daa-479" prev="i-05cdc18bb1e51daa-470" who="Q3358763">
            <seg>
              Det är bra att Anders Borg inte har förstört de budgetregler
              för ordning och reda i statsfinanserna som vi satte upp på 90-talet.
              Ni var inte med på det då, men nu skryter ni ute i Europa om hur
              bra budgetregler vi har i Sverige.
            </seg>
          </u>
          <u xml:id="i-05cdc18bb1e51daa-480" prev="i-05cdc18bb1e51daa-470" who="Q3358763">
            <seg>
              Vi vill ha trygga människor. Då blir det efterfrågan i ekonomin.
              Vi vill också ha en efterfrågestimulerad ekonomi, precis som mina
              kolleger tydligt beskrivit. Vi vill ha höjt barnbidrag och tryggare
              småföretag. Vi ska investera i byggande, miljöomställning och
              infrastruktur. Vi ska också se till att människor får en bra utbildning.
              Så bygger vi Sverige starkt och blir ett modernt land.
            </seg>
          </u>
          <u xml:id="i-05cdc18bb1e51daa-481" prev="i-05cdc18bb1e51daa-470" who="Q3358763">
            <seg>
              Vi ska inte backa in i framtiden, men med den moderatstyrda regeringen
              gör vi tyvärr det.
            </seg>
          </u>
          <note type="speaker">
            Anf. 66 Finansminister ANDERS BORG (M):
          </note>
          <u xml:id="i-05cdc18bb1e51daa-482" next="i-05cdc18bb1e51daa-493" who="Q182050">
            <seg>
              Herr talman! Jag fick frågan om vad det är för typ av skattehöjningar
              Socialdemokraterna föreslår och hur man kan betrakta det som en
              skattechock. Låt mig redogöra för det.
            </seg>
          </u>
          <u xml:id="i-05cdc18bb1e51daa-483" prev="i-05cdc18bb1e51daa-482" who="Q182050">
            <seg>
              Socialdemokraterna föreslår en höjning av socialavgifter för
              unga på 14,2 miljarder. De föreslår höjd restaurangmoms på 5,4
              miljarder. De vill försämra inkomstskatten med 1,3 miljarder.
              De vill höja lastbilsskatten med uppemot 5 miljarder. Sammanlagt
              handlar det om någonstans mellan 30 och 35 miljarder i skattehöjningar.
            </seg>
          </u>
          <u xml:id="i-05cdc18bb1e51daa-484" prev="i-05cdc18bb1e51daa-482" who="Q182050">
            <seg>
              Till det ska läggas att Socialdemokraternas regeringssamarbete
              med Miljöpartiet kommer att tillföra kraftiga skattehöjningar
              på till exempel miljösidan på 1617 miljarder. Dessutom föreslår
              Vänsterpartiet 90 miljarder.
            </seg>
          </u>
          <u xml:id="i-05cdc18bb1e51daa-485" prev="i-05cdc18bb1e51daa-482" who="Q182050">
            <seg>
              Det är svårt att beskriva detta som något annat än en skattechock.
              Det är helt obegripligt för svenska folket hur man i ett läge
              där Sverige behöver bli mer konkurrenskraftigt och klara konkurrensen
              med Asien, Latinamerika och Afrika kan komma på idén att lägga
              ytterligare skattebörda på våra företag. Det är en politik som
              i detta konjunkturläge skulle vara starkt åtstramande och leda
              till att fler jobb slås ut. Det är så elementärt att man undrar
              hur Socialdemokraterna tänker.
            </seg>
          </u>
          <u xml:id="i-05cdc18bb1e51daa-486" prev="i-05cdc18bb1e51daa-482" who="Q182050">
            <seg>
              Om man är i ett läge där vi har pressad efterfrågan, där kostnaderna
              i Sverige är högre än i de konkurrentländer vi ställs inför och
              där vinsterna pressas, vad blir då bättre av höjda skatter? Det
              är självklart att vi måste gå i riktning mot lägre skatter för
              att klara detta.
            </seg>
          </u>
          <u xml:id="i-05cdc18bb1e51daa-487" prev="i-05cdc18bb1e51daa-482" who="Q182050">
            <seg>
              Låt mig tydliggöra vad vi menar med en försvarsbudget. Sverige
              är unikt och ensamt om att vidta åtgärder för att skydda jobben.
              Inte i något annat europeiskt land kan man på samma sätt lägga
              fram breda satsningar på infrastruktur, forskning och sänkt bolagsskatt
              för att skapa bättre förutsättningar för jobb.
            </seg>
          </u>
          <u xml:id="i-05cdc18bb1e51daa-488" prev="i-05cdc18bb1e51daa-482" who="Q182050">
            <seg>
              Vi har varit försiktiga. Därför kan vi kombinera dessa åtgärder
              med att ha de starkaste offentliga finanserna. Därför finns det
              inga trovärdighetsproblem för den ekonomiska politiken i Sverige.
              Det är därför allmänhet, marknader, omvärld och internationella
              institutioner genomgående drar slutsatsen att Sverige har klarat
              krisen bättre och har större förutsättningar att möta en nedgång
              än de flesta andra länder.
            </seg>
          </u>
          <u xml:id="i-05cdc18bb1e51daa-489" prev="i-05cdc18bb1e51daa-482" who="Q182050">
            <seg>
              När det gäller bolagsskatten säger all ekonomisk forskning på
              detta område att bolagsskatten är en straffskatt på kapitalstocken.
              Har vi högre bolagsskatt får vi lägre kapitalstock. Har vi lägre
              bolagsskatt får vi högre kapitalstock, vilket betyder att vi får
              högre produktivitet och följaktligen kan bära högre reallöneökningar.
            </seg>
          </u>
          <u xml:id="i-05cdc18bb1e51daa-490" prev="i-05cdc18bb1e51daa-482" who="Q182050">
            <seg>
              Det är centralt med alla dessa åtgärder: infrastruktur, forskning
              och bolagsskatt. Allt det ger oss bättre förutsättningar för högre
              reallöner långsiktigt, och det är högre reallöner som är vår målsättning.
            </seg>
          </u>
          <u xml:id="i-05cdc18bb1e51daa-491" prev="i-05cdc18bb1e51daa-482" who="Q182050">
            <seg>
              Det sägs här att vi i stället ska gå fram med ett förslag om
              korttidsarbete. Det ska vi göra; det är bara några veckor kvar
              innan vi före jul kommer att redovisa ett förslag om korttidsarbete
              som sedan ska remissförhandlas.
            </seg>
          </u>
          <u xml:id="i-05cdc18bb1e51daa-492" prev="i-05cdc18bb1e51daa-482" who="Q182050">
            <seg>
              Metall har dock framhållit att vi inte bör sätta det i sjön på
              kort sikt, och det sammanhänger bland annat med att vi står inför
              en avtalsrörelse. Det blir lite bakvänt om vi ena dagen säger
              att vi ska ha en avtalsrörelse och andra dagen säger att vi ska
              titta på förslag som i realiteten innebär att man sänker lönekostnaderna
              och lönerna.
            </seg>
          </u>
          <u xml:id="i-05cdc18bb1e51daa-493" prev="i-05cdc18bb1e51daa-482" who="Q182050">
            <seg>
              Jag vill inte utesluta att vi får gå till korttidsarbete om vi
              hamnar i ett allvarligt krisläge och det finns starka krav från
              fackföreningar och vi gör bedömningen att vi har fallande bnp
              och kraftigt stigande arbetslöshet. Men där är vi inte riktigt
              än. Vi ska dock lägga fram förslagen och ha den sedvanliga remissbehandling
              som vi har när riksdag och regering lägger fram förslag. Sedan
              ska det genomföras i god ordning.
            </seg>
          </u>
          <note type="speaker">
            Anf. 67 PYRY NIEMI (S):
          </note>
          <u xml:id="i-05cdc18bb1e51daa-494" next="i-05cdc18bb1e51daa-498" who="Q6007973">
            <seg>
              Herr talman! Jag har varit egenföretagare i många år. Ett av
              skälen till att jag anställde personal var att jag hade intäkter
              som var på väg in. Det fanns alltså efterfrågan på mina varor
              och tjänster, det slags efterfrågan där andra företag ville köpa
              mina tjänster. För mig var det då inte avgörande vilken skatt
              eller vilka pensioner som skulle betalas in.
            </seg>
          </u>
          <u xml:id="i-05cdc18bb1e51daa-495" prev="i-05cdc18bb1e51daa-494" who="Q6007973">
            <seg>
              Anders Borg menar att på lång sikt är sannolikheten större att
              man anställer om man har lägre kostnader. På kort sikt handlar
              det dock om att det måste finnas människor som vill köpa ens varor
              och tjänster. Här har Socialdemokraterna och den borgerliga regeringen
              helt olika inriktning.
            </seg>
          </u>
          <u xml:id="i-05cdc18bb1e51daa-496" prev="i-05cdc18bb1e51daa-494" who="Q6007973">
            <seg>
              Ni säger att om ni sänker kostnaderna kommer det på sikt att
              leda till att arbetslösheten sjunker. Men alla de skatteavdrag
              och skattesänkningar som vi har sett i Sverige de senaste åren
              har pekat i en helt annan riktning. Arbetslösheten har inte sjunkit.
              Vi är i ett läge där det är massarbetslöshet i Sverige.
            </seg>
          </u>
          <u xml:id="i-05cdc18bb1e51daa-497" prev="i-05cdc18bb1e51daa-494" who="Q6007973">
            <seg>
              Jag välkomnar Anders Borgs inlägg om korttidsarbete, oavsett
              tekniken, remissomgångarna och allt det. Det är ett bra sätt att
              hantera frågan kortsiktigt, för vi måste se till att människor
              kan stanna kvar på sina arbetsplatser och förbereda dem på den
              tid när konjunkturen förhoppningsvis vänder. Då har människor
              ännu mer pengar att investera i varor och tjänster och företag
              ännu mer pengar att investera i varor, tjänster och nyproduktion.
            </seg>
          </u>
          <u xml:id="i-05cdc18bb1e51daa-498" prev="i-05cdc18bb1e51daa-494" who="Q6007973">
            <seg>
              Det är väsentligt att ni gör ytterligare saker, Anders Borg.
              Ni måste agera och visa väljarna, alltså arbetstagarna hemma i
              Uppsala och i hela Sverige, och oss här i riksdagen att ni är
              villiga att ta stafettpinnen och visa vägen i ett läge då massarbetslösheten
              kanske kommer att bestå.
            </seg>
          </u>
          <note type="speaker">
            Anf. 68 MARIE NORDÉN (S):
          </note>
          <u xml:id="i-05cdc18bb1e51daa-499" next="i-05cdc18bb1e51daa-503" who="Q3373142">
            <seg>
              Herr talman! Vi höjer skatten för dem som tjänar mer än en miljon
              per år. Vi har konstaterat att jobbskatteavdraget, framför allt
              för dem med de högsta inkomsterna, inte har gett den stimulans
              på arbetsmarknaden eller den sysselsättning som regeringen sade
              att det skulle ge. Vi tycker att det är en lämplig åtgärd och
              fördelningsmässigt helt rätt att höja skatten för dem med de högsta
              inkomsterna.
            </seg>
          </u>
          <u xml:id="i-05cdc18bb1e51daa-500" prev="i-05cdc18bb1e51daa-499" who="Q3373142">
            <seg>
              Jag säger det igen: Vi har en budget för riket. Den heter budgetproposition.
              Vi har en försvarsbudget som talar om hur mycket Försvarsmakten
              ska ha. Jag tycker att det handlar om respekt för institutionen
              riksdag och regering att nämna saker vid deras rätta namn. Det
              blir ett löjets skimmer över Anders Borgs tjat om en försvarsbudget
              när vi diskuterar landets budget.
            </seg>
          </u>
          <u xml:id="i-05cdc18bb1e51daa-501" prev="i-05cdc18bb1e51daa-499" who="Q3373142">
            <seg>
              Vi behöver kraftfulla åtgärder för fler jobb och för att få bort
              rekryteringsgapet och få fler i arbete. Det är det som vi socialdemokrater
              lägger vår budgetmotion på.
            </seg>
          </u>
          <u xml:id="i-05cdc18bb1e51daa-502" prev="i-05cdc18bb1e51daa-499" who="Q3373142">
            <seg>
              Vi ser också vikten av en konkurrenskraftig bolagsskatt gentemot
              omvärlden. Därför tycker vi att den borde ligga på 24 procent.
              Vårt förslag är fullt finansierat och kräver inga lån. Vi väljer
              att lägga fokus på att avskaffa ineffektiva undantag och får därmed
              ett större ekonomiskt utrymme att satsa på effektiva och riktade
              reformer. Det är så en aktiv och progressiv näringspolitik bedrivs.
              Därför har vi en rad viktiga åtgärder som jag nämnde i mitt tidigare
              inlägg.
            </seg>
          </u>
          <u xml:id="i-05cdc18bb1e51daa-503" prev="i-05cdc18bb1e51daa-499" who="Q3373142">
            <seg>
              Anders Borg har vid flera tillfällen tecknat en alltför positiv
              bild av arbetsmarknaden i framtiden. Arbetslösheten är trots det
              högre än när regeringen tillträdde och sysselsättningen har inte
              vuxit. När kommer Borgs optimistiska prognoser att förverkligas?
              När kommer Anders Borg att erkänna att de miljarder som man nu
              riktar är långsiktiga och inte ger de effekter som vi behöver
              på arbetsmarknaden här och nu?
            </seg>
          </u>
          <note type="speaker">
            Anf. 69 MONICA GREEN (S):
          </note>
          <u xml:id="i-05cdc18bb1e51daa-504" next="i-05cdc18bb1e51daa-506" who="Q3358763">
            <seg>
              Herr talman! Det är inte första gången som Anders Borg använder
              sig av härskartekniken att gå fram och tillbaka i riksdagens kammare
              eller sitta och prata med någon och skratta i stället för att
              lyssna på oss som försöker ha en debatt med finansministern. Jag
              tycker att det är nonchalant och en härskarteknik som jag inte
              tycker är acceptabel hos en finansminister.
            </seg>
          </u>
          <u xml:id="i-05cdc18bb1e51daa-505" prev="i-05cdc18bb1e51daa-504" who="Q3358763">
            <seg>
              Jag vill påpeka att Anders Borgs prognoser är fel. Det kanske
              vore bra att lyssna på det. Anders Borgs uttalande om massarbetslöshet
              kan inte heller vara rätt eftersom han kallade det för massarbetslöshet
              redan när vi hade 6 procents arbetslöshet här i Sverige.
            </seg>
          </u>
          <u xml:id="i-05cdc18bb1e51daa-506" prev="i-05cdc18bb1e51daa-504" who="Q3358763">
            <seg>
              Jag vill också kommentera det som Anders Borg sade om skattechock.
              Som Marie Nordén säger försöker vi fördela rättvist här i landet
              så att vi kan få inkomster och kan skapa bra jobb inom den offentliga
              sektorn och se till att vi kan fördela mellan människor och investera
              i infrastruktur, miljöbyggande och utbildning så att människor
              kan ta de nya jobb som växer fram så att vi blir ett modernt land.
              För oss är det viktigt att ha en fördelningspolitik. Ni sänker
              skatterna för dem som redan har, för de bäst ställda. Dessutom
              genomför ni en skattechock för dem som transporterar gods på järnväg.
              Ni tredubblar banavgifterna. Det säger Anders Borg inte ett ord
              om när han pratar om transporter och den avståndsbaserade vägslitageavgiften
              som kan neutralisera transportslagen. Anders Borg nämner inte
              med ett ord att man tredubblar banavgifterna vilket kommer att
              försämra miljön och slå ut företag som vill transportera miljövänligt.
            </seg>
          </u>
          <note type="speaker">
            Anf. 70 Finansminister ANDERS BORG (M):
          </note>
          <u xml:id="i-05cdc18bb1e51daa-507" next="i-05cdc18bb1e51daa-510" who="Q182050">
            <seg>
              Herr talman! Vi har lagt en budget som försvarar jobben. Vi har
              lagt en budget som försvarar tillväxt. Vi har lagt en budget som
              försvarar välfärd. Vi har lagt en budget som försvarar sammanhållning.
              Vi är ensamma i Europa om att kunna lägga en expansiv budget för
              att försvara vår trygghet, våra jobb och efterfrågan i svensk
              ekonomi. I alla andra länder skär man ned, backar, tar tillbaka
              och försämrar förutsättningarna för jobb och tillväxt långsiktigt.
            </seg>
          </u>
          <u xml:id="i-05cdc18bb1e51daa-508" prev="i-05cdc18bb1e51daa-507" who="Q182050">
            <seg>
              Det kan vi göra för att vi har varit försiktiga. Vi har inte
              lyssnat på dem som krävde mer, när det alltid var för lite och
              för sent. Vi har varit försiktiga och sparat i ladorna. Nu kan
              vi ta fram en del av det för att trygga Sverige framåt. Vi har
              samtidigt de starkaste offentliga finanserna av alla europeiska
              länder alla industriländer och ytterligare en handfull länder.
              Det är naturligtvis positivt för hushållen i Sverige. Det är positivt
              för framtiden. Det är positivt för tryggheten och för välfärden.
            </seg>
          </u>
          <u xml:id="i-05cdc18bb1e51daa-509" prev="i-05cdc18bb1e51daa-507" who="Q182050">
            <seg>
              Vi prioriterar tillväxt, infrastruktur, forskning och bolagsskatt
              de åtgärder som har störst långsiktig effekt på tillväxten för
              att det ska finnas framtidstro. När vi väl är ur den internationella
              krisen ska det finnas förutsättningar för växande företag. Låt
              oss minnas hur det lät när vi presenterade budgetpropositionen.
              Socialdemokraterna förordade en kraftig åtstramning av den ekonomiska
              politiken. Vi skulle uppfylla överskottsmålen år för år med en
              väldigt snäv tolkning som skulle leda till att man inte kunde
              ge stöd för efterfrågan, och man skulle genomföra en skattechock.
              Om man gör skattehöjningar på 3035 miljarder kronor ska man väl
              också redovisa att det betyder att det blir färre som har jobb,
              att det blir färre som har en arbetsplats att gå till och att
              företagen kommer att flytta ut produktionen från Sverige eftersom
              det inte blir lönsamt att producera här med den skatteutvecklingen.
            </seg>
          </u>
          <u xml:id="i-05cdc18bb1e51daa-510" prev="i-05cdc18bb1e51daa-507" who="Q182050">
            <seg>
              Bidrag och skattechock är Socialdemokraternas politik. Vi svarar
              för trygghet, välfärd och full sysselsättning. Det är där skiljelinjen
              går.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Svar på interpellation 2012/13:152 om svikna klimatlöften
            till fattiga länder
          </note>
          <note type="speaker">
            Anf. 71 Finansminister ANDERS BORG (M):
          </note>
          <u xml:id="i-05cdc18bb1e51daa-511" next="i-05cdc18bb1e51daa-514" who="Q182050">
            <seg>
              Herr talman! Helena Leander har frågat hur jag avser att leva
              upp till Sveriges åtagande om 78 miljarder kronor årligen i nya
              och additionella medel till klimatåtgärder i fattiga länder och
              hur jag arbetar för att driva på utvecklingen internationellt
              av nya finansieringskällor för sådana klimatåtgärder.
            </seg>
          </u>
          <u xml:id="i-05cdc18bb1e51daa-512" prev="i-05cdc18bb1e51daa-511" who="Q182050">
            <seg>
              Låt mig först, innan jag svarar på frågan, klargöra att Sverige
              i Köpenhamn åtog sig att bidra med 800 miljoner euro i snabbstartsfinansiering
              för treårsperioden 20102012, inte 800 miljoner euro per år. Sverige
              uppfyller åtagandet med god marginal eftersom vi har bidragit
              med 8 miljarder kronor i klimatbistånd till utvecklingsländer
              under perioden. Sveriges bidrag motsvarar 11 procent av EU:s totala
              snabbstartsfinansiering och är det i särklass mest ambitiösa bidraget
              per invånare inom EU. Vi kommer, som miljöministern redovisade
              i Doha häromdagen, att fortsätta att vara ambitiösa under 2013,
              då vårt klimatbistånd enligt prognos uppgår till ca 2 ½ miljard
              kronor.
            </seg>
          </u>
          <u xml:id="i-05cdc18bb1e51daa-513" prev="i-05cdc18bb1e51daa-511" who="Q182050">
            <seg>
              För framtiden har industriländerna gemensamt lovat att mobilisera
              100 miljarder US-dollar årligen per 2020 från olika finansieringskällor,
              varav offentligt bistånd kan vara en del, i samband med att meningsfulla
              och transparenta åtgärder mot utsläpp genomförs i utvecklingsländerna.
              Utöver detta föreligger ännu inga konkreta kvantifierade åtaganden
              om offentlig klimatfinansiering eller hur stor del som ska utgöras
              av bistånd. De pågående förhandlingarna rör utvecklingen mot 2020
              och fördelningen mellan privata och offentliga källor och även
              hur kopplingen till effektiva åtgärder ska se ut.
            </seg>
          </u>
          <u xml:id="i-05cdc18bb1e51daa-514" prev="i-05cdc18bb1e51daa-511" who="Q182050">
            <seg>
              Sverige arbetar med övriga medlemsstater för att EU tillsammans
              med andra parter ska öppna vägen framåt för att uppfylla den för
              industriländerna gemensamma utfästelsen från Köpenhamn. Hur stor
              del av det gemensamma beloppet som kommer att utgöras av svenskt
              offentligt bistånd är ännu för tidigt att säga. En precis överenskommelse
              av det slag interpellanten antyder föreligger alltså inte nu och
              naturligtvis inte heller något löftesbrott.
            </seg>
          </u>
          <note type="speaker">
            Anf. 72 HELENA LEANDER (MP):
          </note>
          <u xml:id="i-05cdc18bb1e51daa-515" next="i-05cdc18bb1e51daa-523" who="Q4961406">
            <seg>
              Herr talman! Tack, finansministern för redogörelsen. Om det är
              svaret på hur Sverige ska leva upp till sina löften om klimatinsatser
              i utvecklingsländer och hur vi ska arbeta internationellt för
              att hitta nya finansieringskällor för det är tystnaden talande.
            </seg>
          </u>
          <u xml:id="i-05cdc18bb1e51daa-516" prev="i-05cdc18bb1e51daa-515" who="Q4961406">
            <seg>
              Men låt mig, liksom finansministern, börja med en bakgrund. Redan
              när Sverige skrev på klimatkonventionen lovade vi och de andra
              rika länderna att vi skulle bidra med nya och additionella resurser
              för utsläppsminskningar och för anpassningar till ett förändrat
              klimat i utvecklingsländer.
            </seg>
          </u>
          <u xml:id="i-05cdc18bb1e51daa-517" prev="i-05cdc18bb1e51daa-515" who="Q4961406">
            <seg>
              Vi har nämligen byggt upp vårt välstånd med hjälp av stora mängder
              billig fossil energi till priset av stora utsläpp. Ska vi klara
              klimatet kan utvecklingsländerna inte göra samma resa, utan de
              måste använda sig av annan, åtminstone till en början, dyrare
              teknik. Dessutom måste de samtidigt anpassa sig till det förändrade
              klimat som vi i de rika länderna har den största skulden till,
              men som de fattiga länderna drabbas hårdast av. Av båda dessa
              skäl enades världen om att vi i de rika länderna har ett ansvar
              för att, utöver det bistånd som vi ger, finansiera klimatåtgärder
              i fattiga länder, både utsläppsminskningar och anpassningsåtgärder.
              Behovet av vanligt bistånd har inte minskat bara för att behovet
              av klimatåtgärder har tillkommit.
            </seg>
          </u>
          <u xml:id="i-05cdc18bb1e51daa-518" prev="i-05cdc18bb1e51daa-515" who="Q4961406">
            <seg>
              I Köpenhamn lovade vi och de andra industriländerna, precis som
              finansministern redogjorde för, att mobilisera 100 miljarder dollar
              till 2020. För att sätta i gång processen lovade vi dessutom särskilda
              snabbstartspengar för perioden 20102012. Dessa pengar har vi visserligen
              levererat, men varenda krona har varit biståndspengar som har
              döpts om.
            </seg>
          </u>
          <u xml:id="i-05cdc18bb1e51daa-519" prev="i-05cdc18bb1e51daa-515" who="Q4961406">
            <seg>
              Tyvärr är det inte bara Sverige som tar klimatpengar från biståndet.
              Storbritannien fick häromdagen beröm när man presenterade nya
              pengar för klimatinsatser. Men vid en närmare granskning visade
              det sig att även dessa pengar var gamla biståndspengar. Att man
              inte kan lita på de rika ländernas utfästelser är sådant som bidrar
              till att öka misstron från utvecklingsländerna.
            </seg>
          </u>
          <u xml:id="i-05cdc18bb1e51daa-520" prev="i-05cdc18bb1e51daa-515" who="Q4961406">
            <seg>
              Jag vill därför ta tillfället i akt och be om ursäkt för att
              jag i en kommentar framhöll Storbritannien som en förebild som
              kom med nya pengar som inte var gammalt bistånd.
            </seg>
          </u>
          <u xml:id="i-05cdc18bb1e51daa-521" prev="i-05cdc18bb1e51daa-515" who="Q4961406">
            <seg>
              Nåväl, oavsett varifrån pengarna kommer var tanken att klimatfinansieringen
              skulle skalas upp efter snabbstartspengarna. Men regeringen börjar
              denna uppskalning med att skala ned den särskilda klimatsatsningen
              till internationella fonder halvera den.
            </seg>
          </u>
          <u xml:id="i-05cdc18bb1e51daa-522" prev="i-05cdc18bb1e51daa-515" who="Q4961406">
            <seg>
              Nu säger finansministern att det i själva verket handlar om 2
              ½ miljard. Men det bygger på en höftning från biståndsministern
              om hur mycket av det ordinarie biståndet som med lite kreativitet
              och god vilja skulle kunna anses ha en klimatkoppling. Jag trodde
              att finansministern höll sig för god för sådant budgettricksande.
            </seg>
          </u>
          <u xml:id="i-05cdc18bb1e51daa-523" prev="i-05cdc18bb1e51daa-515" who="Q4961406">
            <seg>
              Om finansministern nu inte är beredd att plocka fram nya pengar
              ur statsbudgeten är frågan var pengarna då ska komma ifrån. Det
              finns en rad idéer från frivilligorganisationer, från enskilda
              länder och från FN:s särskilda arbetsgrupp för klimatfinansiering.
              Det handlar bland annat om globala skatter på flyg och sjöfart,
              öronmärkning av pengarna från EU:s utsläppshandel och internationella
              skatter på finansiella transaktioner. Hur tänker finansministern
              se till att vi kommer framåt där, om man nu inte ska ta pengarna
              från den svenska budgeten? Hittills har han ju bara bromsat.
            </seg>
          </u>
          <note type="speaker">
            Anf. 73 Finansminister ANDERS BORG (M):
          </note>
          <u xml:id="i-05cdc18bb1e51daa-524" next="i-05cdc18bb1e51daa-533" who="Q182050">
            <seg>
              Fru talman! Sverige är ledande i klimatarbetet och ett av de
              länder som tydligt driver på därför att vi måste få en omläggning
              som gör att vi kan kombinera tillväxt och ökad levnadsstandard
              för fattiga människor med en hållbar ekonomisk utveckling. Det
              har vi gått i bräschen för. Jag kan nog tryggt säga att under
              de år som jag har suttit i Ekofin har inte någon finansminister
              gjort fler inlägg än jag där vi har krävt ytterligare åtgärder
              och varit beredda att gå längre än andra.
            </seg>
          </u>
          <u xml:id="i-05cdc18bb1e51daa-525" prev="i-05cdc18bb1e51daa-524" who="Q182050">
            <seg>
              Under den tid som vi hade ordförandeskapet och jag höll i de
              förhandlingar som gällde finansiering inför G20 var det uppenbart
              att bland annat Sveriges mycket stora bidrag till snabbstartsfinansieringen
              var ett exempel för andra länder. Sedan kom vi tyvärr inte framåt
              i Köpenhamn. Det var naturligtvis besvärligt.
            </seg>
          </u>
          <u xml:id="i-05cdc18bb1e51daa-526" prev="i-05cdc18bb1e51daa-524" who="Q182050">
            <seg>
              Men låt oss inte ge bilden av att Sverige är problemet. Jag vet
              precis hur dessa diskussioner går. Det är Sverige, Danmark och
              ibland Storbritannien, men inte alltid, som försvarar en tuff
              klimatpolitik. På andra sidan i EU står länder som Polen, Tjeckien
              och Ungern som anser att de ännu inte har råd med detta. Ibland
              har vi stöd från Tyskland och Frankrike. Men vi har aldrig varit
              i en situation där Sverige har hållit tillbaka. Vi har alltid
              vid alla möten varit pådrivande. Det har vi kunnat vara med en
              mycket stark uppbackning i Sveriges riksdag. I EU-nämnden har
              vi vid varje tillfälle fått stöd för att ha en mer offensiv inriktning
              i klimatpolitiken. Detta har naturligtvis gett resultat.
            </seg>
          </u>
          <u xml:id="i-05cdc18bb1e51daa-527" prev="i-05cdc18bb1e51daa-524" who="Q182050">
            <seg>
              Sverige är ett föredöme i klimathänseende. Vi har den högsta
              koldioxidskatten. Den är inte lite högre utan mycket högre än
              skatten i alla andra jämförbara länder. Vi har gröna certifikat.
              Vi har jobbat med att förstärka dessa system och bland annat tagit
              bort de felaktiga lättnader som vi hade för diesel och när det
              gäller återbetalningar till jordbrukssektorn. Vi har under min
              tid fått ordning på och utvecklat systemet med handel med utsläppsrätter.
              Räcker detta? Nej, självklart inte. Sverige ska fortsätta att
              vara pådrivande. Vi ska fortsatt vara de som säger att vi behöver
              göra mer och ta ett större gemensamt ansvar.
            </seg>
          </u>
          <u xml:id="i-05cdc18bb1e51daa-528" prev="i-05cdc18bb1e51daa-524" who="Q182050">
            <seg>
              Låt mig sedan ta upp perspektivet på biståndspolitiken. Jag är
              oerhört stolt över att Sverige kanske är det land som ger mest
              bistånd av alla länder. När vi sitter i styrelsen för Världsbanken
              och deltar i IMF-mötena är Sverige ett land som går framåt. Varje
              gång som Världsbanken säger att man behöver mer pengar till Afrikas
              horn, till klimatåtgärder, till jämställdhet och så vidare ställer
              Sverige upp därför att vi har ett enprocentsmål för vår biståndspolitik
              och har haft en god tillväxt.
            </seg>
          </u>
          <u xml:id="i-05cdc18bb1e51daa-529" prev="i-05cdc18bb1e51daa-524" who="Q182050">
            <seg>
              Detta tycker jag är jättebra. Det är fantastiskt att när vi sitter
              på världsbanksmötena och talar om till exempel Afrikas horn då
              gör Norden och Baltikum och Sverige ensamt mer än stora länder
              som Storbritannien, Tyskland och USA. Det är bra och rätt. Sverige,
              Norge och Danmark är föredömen och ska vara det.
            </seg>
          </u>
          <u xml:id="i-05cdc18bb1e51daa-530" prev="i-05cdc18bb1e51daa-524" who="Q182050">
            <seg>
              När man talar om additionalitet i dessa sammanhang är det utifrån
              att man ska ha ett 0,7-procentsmål för biståndet och utöver det
              ett tillägg för klimatåtgärder.
            </seg>
          </u>
          <u xml:id="i-05cdc18bb1e51daa-531" prev="i-05cdc18bb1e51daa-524" who="Q182050">
            <seg>
              Låt oss vara tydliga med att det nästan inte är några andra länder
              som uppfyller 0,7-procentsmålet. Det är nästan inga andra länder
              som klarar av det. Till och med de länder som har varit på vår
              sida, som holländarna, backar nu och minskar sitt bistånd. Sverige
              går framåt och ökar sitt bistånd.
            </seg>
          </u>
          <u xml:id="i-05cdc18bb1e51daa-532" prev="i-05cdc18bb1e51daa-524" who="Q182050">
            <seg>
              Under min tid som finansminister har vi i nominella termer praktiskt
              taget fördubblat biståndet. Det tycker jag är jättekul och bra.
            </seg>
          </u>
          <u xml:id="i-05cdc18bb1e51daa-533" prev="i-05cdc18bb1e51daa-524" who="Q182050">
            <seg>
              När vi landar i en uppgörelse internationellt kommer Sverige
              självklart att tillhöra dem som argumenterar för denna uppgörelse.
              Lika självklart kommer vi att vara ett av de länder som bär en
              börda utöver vår vikt. Så har det alltid varit, och så kommer
              det alltid att vara. Denna position har Sverige alltid haft, och
              den positionen kommer Sverige alltid att ha.
            </seg>
          </u>
          <note type="speaker">
            Anf. 74 HELENA LEANDER (MP):
          </note>
          <u xml:id="i-05cdc18bb1e51daa-534" next="i-05cdc18bb1e51daa-544" who="Q4961406">
            <seg>
              Fru talman! Sverige är inte sämst i världen. Vi gör mycket som
              är bra, inte minst gäller det koldioxidskatten. Anders Borg är
              ofta ute och skäller på oss när vi vill höja den. Men han är för
              den som princip.
            </seg>
          </u>
          <u xml:id="i-05cdc18bb1e51daa-535" prev="i-05cdc18bb1e51daa-534" who="Q4961406">
            <seg>
              Men problemet är att detta inte är tillräckligt. Våra utsläpp
              är fortfarande högre än det globala snittet och högre än vad som
              är globalt hållbart.
            </seg>
          </u>
          <u xml:id="i-05cdc18bb1e51daa-536" prev="i-05cdc18bb1e51daa-534" who="Q4961406">
            <seg>
              För ovanlighetens skull tänkte jag nu inte tala om vår nationella
              klimatpolitik utan om just vårt bidrag till insatser utomlands
              där vi har ett stort ansvar. Det har vi tagit på oss och varit
              med att finansiera.
            </seg>
          </u>
          <u xml:id="i-05cdc18bb1e51daa-537" prev="i-05cdc18bb1e51daa-534" who="Q4961406">
            <seg>
              Detta är en fråga som handlar om människor som flyr för sina
              liv för att klimatet förändras och tar deras hem och deras leverne
              ifrån dem.
            </seg>
          </u>
          <u xml:id="i-05cdc18bb1e51daa-538" prev="i-05cdc18bb1e51daa-534" who="Q4961406">
            <seg>
              Det handlar inte bara om att det skapar en misstro bland utvecklingsländer
              som blockerar förhandlingarna när rika länder inte lever upp till
              sina åtaganden, utan det handlar om människor som är i en mycket
              utsatt position.
            </seg>
          </u>
          <u xml:id="i-05cdc18bb1e51daa-539" prev="i-05cdc18bb1e51daa-534" who="Q4961406">
            <seg>
              Jag önskar att det fanns fler länder som gjorde bra saker. Men
              det viktiga är att vi som faktiskt har förutsättningar gör saker.
              Vi som lyssnade på Anders Borg i den tidigare interpellationsdebatten
              kunde höra hur han talade om hur fantastiskt bra och stark vår
              ekonomi är. Om inte ens vi som var med i Köpenhamn och satte ribban
              och visade att vi hade ambitioner lever upp till våra löften,
              vilka ska då göra det?
            </seg>
          </u>
          <u xml:id="i-05cdc18bb1e51daa-540" prev="i-05cdc18bb1e51daa-534" who="Q4961406">
            <seg>
              Det faktum att Sverige skär ned på sitt klimatbistånd har också
              satt avtryck. I EU börjar man tona ned formuleringarna och slirar
              på målet och säger att man får se hur långt man kommer med detta.
              Det spelar därför roll vad vi gör. Även om man har höga ambitioner
              kan man inte slå sig till ro med det och tänka att vi nog kan
              skala ned dem lite grann utan att någon märker det.
            </seg>
          </u>
          <u xml:id="i-05cdc18bb1e51daa-541" prev="i-05cdc18bb1e51daa-534" who="Q4961406">
            <seg>
              Det är mycket bra att vi har ett enprocentsmål i biståndet. Det
              innebär att biståndet växer när ekonomin växer, även om man har
              Anders Borg som finansminister. Det är jag glad för. Men att vi
              har ett enprocentsmål i stället för ett 0,7-procentsmål innebär
              inte automatiskt att vi kan flytta runt och tricksa hur vi vill
              med allting därutöver.
            </seg>
          </u>
          <u xml:id="i-05cdc18bb1e51daa-542" prev="i-05cdc18bb1e51daa-534" who="Q4961406">
            <seg>
              Det är mycket sådant som vi har sett under Anders Borgs tid som
              finansminister att man har flyttat, tricksat, dubbelräknat och
              tillgodoräknat. Det är till klen tröst för de människor som befinner
              sig i en mycket utsatt position i världen och som behöver pengar,
              oavsett om det handlar om vanligt bistånd eller om det handlar
              om klimatbistånd. Det är dessa människor som blir lidande när
              vi tricksar med siffrorna och säger att det finns en ny regel
              om att allt över 0,7 procent är additionellt. Det finns inga enhetliga
              definitioner på det, utan det handlar om att Anders Borg dubbelräknar.
            </seg>
          </u>
          <u xml:id="i-05cdc18bb1e51daa-543" prev="i-05cdc18bb1e51daa-534" who="Q4961406">
            <seg>
              Jag tycker att detta är ansvarslöst mot de människor som drabbas,
              och jag tror att det försvårar processen framåt. Ska vi bryta
              det dödläge som vi har sett på toppmöte efter toppmöte måste det
              komma fram länder som verkligen visar att de står upp för sina
              löften och som inte tricksar.
            </seg>
          </u>
          <u xml:id="i-05cdc18bb1e51daa-544" prev="i-05cdc18bb1e51daa-534" who="Q4961406">
            <seg>
              Sverige är absolut inte sämst långt ifrån. Men vi skulle kunna
              vara så mycket bättre. Vi är i ett sådant allvarligt läge där
              alla behöver göra allt de kan. Sverige kan faktiskt göra bättre.
            </seg>
          </u>
          <note type="speaker">
            Anf. 75 Finansminister ANDERS BORG (M):
          </note>
          <u xml:id="i-05cdc18bb1e51daa-545" next="i-05cdc18bb1e51daa-550" who="Q182050">
            <seg>
              Fru talman! Helena Leander väljer formuleringen: Sverige är inte
              sämst i världen. Det reser lite grann frågeställningen: Vem är
              bättre?
            </seg>
          </u>
          <u xml:id="i-05cdc18bb1e51daa-546" prev="i-05cdc18bb1e51daa-545" who="Q182050">
            <seg>
              Om vi nu inte är sämst i världen måste det ju finnas många länder
              som är mer ambitiösa än Sverige, som tar större ansvar och som
              ställer upp bredare. Jag är lite osäker på vilka det är. Är det
              till exempel Polen, med sitt tunga beroende av kolkraft? Är det
              till exempel Tyskland, som nu kommer att få öka sina koldioxidutsläpp
              kraftigt under de kommande åren? Är det Storbritannien, som knappt
              har en förnybar energi, ingen koldioxidskatt och inga gröna certifikat?
              Eller är det kanske Frankrike, med sin kraftigt utbyggda kärnkraft?
              Är det detta som är Miljöpartiets ideal? Eller är det den progressiva
              regeringen i USA, som med kraft har ja, som med kraft inte har
              gjort någonting? De ställde inte upp när det behövdes i Köpenhamn,
              de har inte någon koldioxidskatt och de satsar på en jordbrukssubventionsbaserad
              etanolproduktion som enda åtgärd. Är det Kina?
            </seg>
          </u>
          <u xml:id="i-05cdc18bb1e51daa-547" prev="i-05cdc18bb1e51daa-545" who="Q182050">
            <seg>
              Om nu Sverige inte är sämst i världen skulle jag vilja höra en
              lista på 10, 20, 30 eller kanske 100 länder som är bättre. Om
              vi inte är sämst måste vi ändå tillhöra om inte de 10 sämsta så
              kanske de 20 sämsta. Då är man inte sämst. Men sanningen är precis
              tvärtom. I alla sådana här mått är Sverige i toppen. När NGO:er
              värderar Sverige sätter de genomgående Sverige på topplaceringar.
              I alla dessa förhandlingar och på alla Ekofinmöten som jag har
              varit på tar Sverige en ytterkantsposition. Det är vi som begär
              ordet när andra vill backa. Och vi gör det med en trygg förvissning
              om att vår koldioxidintensitet är lägre än andra länders. Vi prövar
              fler nya vägar att få fram alternativ energi. Vi bygger massor
              av vindkraft, vilket är jättebra. Det är jag oerhört stolt över.
            </seg>
          </u>
          <u xml:id="i-05cdc18bb1e51daa-548" prev="i-05cdc18bb1e51daa-545" who="Q182050">
            <seg>
              Det är en i grunden helt felaktig bild av Sverige om man påstår
              att vi inte tar vårt ansvar i utvecklingsfrågorna. Jag deltar
              i de internationella mötena om dessa frågor. Jag träffar mina
              afrikanska kolleger. Jag vet hur det ser ut. Sverige tar mer ansvar
              än praktiskt taget alla andra länder. Det är jag jättestolt över.
              Jag tycker att det är jättebra att vi i Sveriges riksdag, möjligtvis
              med undantag för ett parti, har en bred uppbackning för en global
              solidaritet och ett ansvarstagande för bistånd också i svåra tider.
            </seg>
          </u>
          <u xml:id="i-05cdc18bb1e51daa-549" prev="i-05cdc18bb1e51daa-545" who="Q182050">
            <seg>
              Nu får jag höra här att vi fuskar och tricksar. Låt mig bara
              berätta att alla länder fortfarande inte har betalat in sina kvarstadspengar.
              Vi gjorde det först, och vi betalade 11 procent av det totala
              beloppet. På vilket sätt är det fusk? Vi har gått före här. Vi
              har betalat fyra gånger så mycket som vår vikt i normala EU-sammanhang.
              På vilket sätt skulle det vara att tricksa eller fuska? Jag tycker
              att det är jättekonstigt.
            </seg>
          </u>
          <u xml:id="i-05cdc18bb1e51daa-550" prev="i-05cdc18bb1e51daa-545" who="Q182050">
            <seg>
              Jag vill höra vad Helena Leander säger om detta. Vi är alltså
              inte sämst i världen på det här med bistånd heller. Vilka länder
              är det då som ligger så mycket högre än Sverige? Vilka är det
              som ligger högre än 1 procent och som dessutom ger klimatbistånd?
              Såvitt jag förstår är det inget land. Varför måste vi låtsas att
              vi har en konflikt i en fråga där vi inte har det? Det är ett
              allvarligt problem med klimatet; det tycker vi allihop. Vi gör
              mer än andra länder för att göra någonting åt det. Vi tar tuffa
              positioner i internationella förhandlingar. Vi är det land i världen
              som satsar mest på bistånd. Alla dessa fyra saker är vi överens
              om. Varför då låtsas att det står en jättekonflikt mellan oss
              när vi i realiteten står för både bra miljöpolitik och global
              solidaritet?
            </seg>
          </u>
          <note type="speaker">
            Anf. 76 HELENA LEANDER (MP):
          </note>
          <u xml:id="i-05cdc18bb1e51daa-551" next="i-05cdc18bb1e51daa-555" who="Q4961406">
            <seg>
              Fru talman! Det finns en konflikt mellan regeringen och Miljöpartiet
              när Miljöpartiet satsar 1,3 miljarder extra bara nästa år i vår
              budget utöver biståndet för klimatinsatser i utvecklingsländer
              och när vi föreslår att vi ska vara drivande i utvecklingen av
              innovativa finansieringskällor för att verkligen få loss de pengar
              som finns. Dessutom har vi en rad förslag på hur vi ska kunna
              minska våra utsläpp här hemma i Sverige. Det är förslag som finansministern
              oftast brukar kritisera. Så visst finns det skillnader mellan
              de politiska blocken och partierna.
            </seg>
          </u>
          <u xml:id="i-05cdc18bb1e51daa-552" prev="i-05cdc18bb1e51daa-551" who="Q4961406">
            <seg>
              Problemet är att vi har ett svagt startfält internationellt.
              Vi har en massa länder som gör jättedåliga saker och som inte
              alls gör det som krävs. Jag funderar på hur det skulle vara om
              Anders Borg skulle åka Vasaloppet och bryta i Evertsberg och sedan
              säga: Det fanns folk som bröt loppet ännu tidigare. Skulle Anders
              Borg vara stolt då?
            </seg>
          </u>
          <u xml:id="i-05cdc18bb1e51daa-553" prev="i-05cdc18bb1e51daa-551" who="Q4961406">
            <seg>
              Problemet är att klimatutmaningen är så stor. Vi måste göra allt
              vi kan. Vi kan inte skylla på att alla är ännu sämre. Det är mycket
              vi gör där vi är betydligt bättre än andra. Men det räcker inte.
              Vi behöver leva upp till de löften vi har gett om vi ska komma
              vidare i klimatfrågan. Vi behöver leva upp till de löften vi har
              gett om människor som i dag drabbas av klimatförändringen ska
              kunna ha en chans att få ett drägligt liv.
            </seg>
          </u>
          <u xml:id="i-05cdc18bb1e51daa-554" prev="i-05cdc18bb1e51daa-551" who="Q4961406">
            <seg>
              Om Anders Borg inte är beredd att ta pengar från biståndsbudgeten
              vill jag höra vad han vill göra för att få fram andra finansieringskällor.
              Denna fråga har vi knappt ens berört i diskussionen trots att
              det var en av de frågor som jag ville ha svar på. Hur försöker
              Anders Borg vara drivande internationellt? Det finns förslag som
              jag har diskuterat. Några exempel handlar om att öronmärka intäktskällorna
              som kommer från utsläppshandeln. Det handlar om skatter på globalt
              flyg och sjöfart. Det handlar om internationella skatter på finansiella
              transaktioner. Vi har en rad olika förslag utöver dessa.
            </seg>
          </u>
          <u xml:id="i-05cdc18bb1e51daa-555" prev="i-05cdc18bb1e51daa-551" who="Q4961406">
            <seg>
              Inte när det gäller något av förslagen har jag hört Anders Borg
              gå ut och säga att nu ska Sverige jobba stenhårt för att få fram
              dessa pengar. Vi behöver verkligen få fram mer pengar om vi ska
              klara klimatet.
            </seg>
          </u>
          <note type="speaker">
            Anf. 77 Finansminister ANDERS BORG (M):
          </note>
          <u xml:id="i-05cdc18bb1e51daa-556" next="i-05cdc18bb1e51daa-560" who="Q182050">
            <seg>
              Fru talman! Nu nämner Helena Leander Miljöpartiets politik. Där
              finns skiljelinjer; det rådet ingen tvekan om det. Jag stöder
              inte Miljöpartiets förslag om kraftigt höjd bensinskatt, kraftigt
              höjd lastbilsskatt, kraftigt höjd flygskatt och de ytterligare
              sammanlagt 17 miljarder i skattehöjningar på miljöområdet som
              Miljöpartiet förordar.
            </seg>
          </u>
          <u xml:id="i-05cdc18bb1e51daa-557" prev="i-05cdc18bb1e51daa-556" who="Q182050">
            <seg>
              Jag ska förklara varför: Jag bor i glesbygden. Jag tycker att
              vi ska ha ett land som lever även utanför Södermalm. Jag tycker
              att det ska finnas förutsättningar för människor att arbeta även
              i Katrineholm, och då kan man inte ha denna typ av stora skattechocker.
            </seg>
          </u>
          <u xml:id="i-05cdc18bb1e51daa-558" prev="i-05cdc18bb1e51daa-556" who="Q182050">
            <seg>
              Där har vi en skiljelinje i skattepolitiken. Det är jag helt
              överens med Helena Leander om. Jag är inte för Miljöpartiets skattehöjningar.
              Men vi har inga skiljelinjer när det gäller klimatpolitiken internationellt.
              Sverige är och förblir ett av de länder som tar störst ansvar.
              Vi har bland den lägsta koldioxidintensiteten. Vi är alltid internationellt
              pådrivande, vilket naturligtvis Lena Ek nu också kommer att vara
              på mötet i Doha.
            </seg>
          </u>
          <u xml:id="i-05cdc18bb1e51daa-559" prev="i-05cdc18bb1e51daa-556" who="Q182050">
            <seg>
              Jag vill bara påpeka för Helena Leander att vi nu har gått från
              att inte vara sämst till att vara betydligt bättre än andra. Det
              tycker jag är en mer korrekt beskrivning av hur Sverige förhåller
              sig. Vi är betydligt bättre än andra på miljöpolitik och biståndspolitik.
              Det borde Helena Leander och jag kunna vara överens om.
            </seg>
          </u>
          <u xml:id="i-05cdc18bb1e51daa-560" prev="i-05cdc18bb1e51daa-556" who="Q182050">
            <seg>
              Jag kan garantera Helena Leander att när förhandlingarna är avslutade,
              när röken har lagt sig och när dimman har skingrats kommer Sverige
              att vara ett av de länder som gör störst åtaganden för att säkra
              att det blir en bra klimatpolitik framåt också. Så har det alltid
              varit, och så kommer det alltid att vara, för Sverige är ett land
              som tror på både hållbar utveckling och global solidaritet.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Svar på interpellation 2012/13:155 om kultursamverkansmodellen
          </note>
          <note type="speaker">
            Anf. 78 Kultur- och idrottsminister LENA ADELSOHN LILJEROTH (M):
          </note>
          <u xml:id="i-05cdc18bb1e51daa-561" next="i-05cdc18bb1e51daa-566" who="Q297821">
            <seg>
              Fru talman! Isak From har frågat mig vad jag tänker göra för
              att den senfärdiga hanteringen av scenkonstpensionerna inte ytterligare
              ska drabba samverkansmodellen och möjligheterna till ett varierat
              kulturutbud i hela landet.
            </seg>
          </u>
          <u xml:id="i-05cdc18bb1e51daa-562" prev="i-05cdc18bb1e51daa-561" who="Q297821">
            <seg>
              Låt mig inledningsvis konstatera att frågan om scenkonstpensionerna
              är angelägen och mångfasetterad samt att en långsiktig och stabil
              lösning kräver en ansvarsfull hantering.
            </seg>
          </u>
          <u xml:id="i-05cdc18bb1e51daa-563" prev="i-05cdc18bb1e51daa-561" who="Q297821">
            <seg>
              Regeringen har i budgetpropositionen för 2013 gjort bedömningen
              att arbetsmarknadens parter genom kollektivavtal bör ta över ansvaret
              för att reglera pensionsvillkoren på scenkonstområdet. Regeringen
              avser att återkomma till riksdagen i frågan.
            </seg>
          </u>
          <u xml:id="i-05cdc18bb1e51daa-564" prev="i-05cdc18bb1e51daa-561" who="Q297821">
            <seg>
              Inom kort kommer riksdagen att ta ställning till budgetpropositionen
              för 2013, som för kulturens del innebär ökade ekonomiska ramar.
              Den svenska ekonomin och det statliga stödet till kulturen har
              en stark position, särskilt när vi jämför oss med andra länder
              i Europa.
            </seg>
          </u>
          <u xml:id="i-05cdc18bb1e51daa-565" prev="i-05cdc18bb1e51daa-561" who="Q297821">
            <seg>
              Mot bakgrund av att Isak From påstår att anslaget för regionala
              kulturverksamheter inte räknas upp 2013 vill jag göra följande
              klargörande. Av propositionen framgår att regeringen förstärker
              stödet till regionala kulturverksamheter med 75 miljoner kronor
              under 20122014. Dessutom räknar regeringen upp anslaget för kultursamverkansmodellen
              med 7,8 miljoner kronor.
            </seg>
          </u>
          <u xml:id="i-05cdc18bb1e51daa-566" prev="i-05cdc18bb1e51daa-561" who="Q297821">
            <seg>
              Kultursamverkansmodellen är den viktigaste kulturpolitiska reformen
              på mycket länge, och den har fått ett betydelsefullt genomslag
              i många län. Från och med 2013 kommer 20 län att ingå i modellen.
              Utvärderingar visar att modellen bidrar till att sätta kulturen
              högre upp på den politiska dagordningen. Regeringen följer noga
              modellens genomslag och effekter.
            </seg>
          </u>
          <note type="speaker">
            Anf. 79 ISAK FROM (S):
          </note>
          <u xml:id="i-05cdc18bb1e51daa-567" next="i-05cdc18bb1e51daa-574" who="Q5745541">
            <seg>
              Fru talman! Tack för svaret, kulturministern! Jag vill börja
              med ett ge en bakgrund till varför jag har ställt den här interpellationen.
            </seg>
          </u>
          <u xml:id="i-05cdc18bb1e51daa-568" prev="i-05cdc18bb1e51daa-567" who="Q5745541">
            <seg>
              Som bekant fattade riksdagen i december 2009 beslut om att införa
              en ny modell för fördelning av statliga bidrag till de regionala
              kulturverksamheterna. Enligt modellen ska landstinget och regionen
              i samverkan med länets kommuner och kulturliv ta fram regionala
              utvecklingsplaner som utgör underlag för statens bidragsgivning.
              Samverkansmodellens idé är att medborgarna i län eller regioner
              som ingår ska kunna ta del av ett varierat kulturutbud präglat
              av förnyelse och kvalitet. Meningen är att den kulturella infrastrukturen
              och regionala mångfalden ska främja att kulturskapare i hela landet
              ska kunna utvecklas med sitt konstnärskap.
            </seg>
          </u>
          <u xml:id="i-05cdc18bb1e51daa-569" prev="i-05cdc18bb1e51daa-567" who="Q5745541">
            <seg>
              Kulturrådet beslutar, efter samråd med övriga myndigheter och
              med utgångspunkt i kulturplanerna, därför också om nivån på bidraget
              till respektive landsting eller region. Det innebär att regeringen
              inte längre pekar ut institutioner och verksamheter utan lämnar
              över besluten till regionerna och landstingen. Samverkansmodellen
              är jag vill påpeka det en viktig decentralisering och en viktig
              demokratireform. Modellen trädde i kraft 2011.
            </seg>
          </u>
          <u xml:id="i-05cdc18bb1e51daa-570" prev="i-05cdc18bb1e51daa-567" who="Q5745541">
            <seg>
              Det är riktigt, som kulturministern redovisar i svaret, att regeringen
              har tillskjutit pengar från 2012. Det var känt sedan tidigare.
              Det är naturligtvis viktigt att man gör det när man sjösätter
              en ny modell.
            </seg>
          </u>
          <u xml:id="i-05cdc18bb1e51daa-571" prev="i-05cdc18bb1e51daa-567" who="Q5745541">
            <seg>
              Men en fråga som riskerar att ge långsiktiga konsekvenser för
              den regionala kulturplaneringen är just den senfärdiga hanteringen
              av scenkonstpensionerna. Sedan 2009 har det funnits förslag på
              hur de statliga scenkonstpensionerna skulle kunna finansieras
              i framtiden, men regeringen har dröjt med att besluta om hur pensionssystemet
              ska kunna förändras. Nuvarande system innebär att scenkonstorganisationerna
              och regionerna har stora, oöversiktliga kostnader och stora svårigheter
              att planera sin verksamhet. Eftersom scenkonsten är en så pass
              stor och dyr del av många läns kulturutbud får frågan stor betydelse
              för den långsiktiga regionala kulturplaneringen.
            </seg>
          </u>
          <u xml:id="i-05cdc18bb1e51daa-572" prev="i-05cdc18bb1e51daa-567" who="Q5745541">
            <seg>
              Fru talman! Hur starkt är det kulturpolitiska ansvaret när det
              väl bränner till? Om man nu kan säga att en fråga bränner till
              när den har diskuterats i riksdagen under mycket lång tid. Det
              kanske beror på att det också finns många viktiga underfrågor
              kopplade till pensioner och pensionslösningar på scenkonstområdet.
              Det gäller inte minst kompetensutvecklingen, som börjar bli ett
              stort problem i takt med att samverkansmodellen växer fram brett
              över landet. I dag bollas ansvaret mellan region, kommun och institution.
              Dagens situation är ingen nyhet. Riksdagen har också kommit med
              två tillkännagivanden i den här frågan.
            </seg>
          </u>
          <u xml:id="i-05cdc18bb1e51daa-573" prev="i-05cdc18bb1e51daa-567" who="Q5745541">
            <seg>
              I årets budgetproposition kom ändå en nyhet som än så länge är
              utan prislapp. Nyheten är att regeringen kanske bryter dödläget
              i frågan om scenkonstpensionerna genom att uppmuntra till överläggningar
              mellan arbetsmarknadens parter. Frågan ska lösas på ett statsfinansiellt
              långsiktigt och ansvarsfullt sätt. Regeringen avser att återkomma
              till riksdagen med ett färdigt förslag.
            </seg>
          </u>
          <u xml:id="i-05cdc18bb1e51daa-574" prev="i-05cdc18bb1e51daa-567" who="Q5745541">
            <seg>
              Mina direkta frågor är: När tror kulturministern att parterna
              kan jobba med den här frågan? När tror kulturministern att vi
              i riksdagen och i kulturutskottet kan få ett förslag på bordet
              som vi kan titta närmare på?
            </seg>
          </u>
          <note type="speaker">
            Anf. 80 Kultur- och idrottsminister LENA ADELSOHN LILJEROTH (M):
          </note>
          <u xml:id="i-05cdc18bb1e51daa-575" next="i-05cdc18bb1e51daa-578" who="Q297821">
            <seg>
              Fru talman! Den här pensionsfrågan är, som Isak From mycket riktigt
              säger, en komplicerad fråga. Den är inte heller ny för riksdagen
              eller för kulturutskottet, utan den har funnits på dagordningen
              för flera regeringar under drygt 15 års tid. Samtidigt har vi
              under den här tiden haft en förstärkning av kulturbudgeten. Det
              har naturligtvis också kommit scenkonstinstitutionerna till del.
            </seg>
          </u>
          <u xml:id="i-05cdc18bb1e51daa-576" prev="i-05cdc18bb1e51daa-575" who="Q297821">
            <seg>
              Isak From redogör mycket väl för ambitionerna och visionerna
              för samverkansmodellen. Jag vill tillägga att just institutionerna
              som rör teater, musik och dans får huvuddelen av de medel som
              betalas ut via Kulturrådet. I det sammanhanget vill jag också
              gärna säga att, bortsett från att det här är en ny, mycket viktig,
              demokratisk kulturpolitisk reform som i hög grad kommer medborgarna
              till godo, det inte innebär att staten har abdikerat. Det förs
              fortfarande dialoger inte bara inom regionerna utan också med
              Kulturrådet och Kulturanalys, som utvärderar modellen så att den
              ska stämma med de kulturpolitiska mål som finns. Det finns ett
              ökat inflytande för regionerna, men det är inte så att staten
              har abdikerat.
            </seg>
          </u>
          <u xml:id="i-05cdc18bb1e51daa-577" prev="i-05cdc18bb1e51daa-575" who="Q297821">
            <seg>
              Vi noterade tidigt att frågan om scenkonstpensionerna var svårlöst.
              Det innebar att det blev problem att planera för flera institutioner,
              inte för alla men för många. Det var också skälet till att vi
              tillsatte en utredning redan under den förra mandatperioden. Det
              var en utredning som många parter var glada och nöjda med men
              som tyvärr visade på ekonomiska konsekvenser som vi inte hade
              räknat med. Problemet med att det skulle bli minskade inkomster
              till staten med bortåt 100 miljoner per år var inte löst under
              ett par decennier. Det gjorde att vi fick ta ett omtag i hela
              den här frågan. Därför är jag mycket glad över att jag i Teaterförbundets
              tidning kunde se rubriken Segdragen pensionsfråga på väg att lösas.
            </seg>
          </u>
          <u xml:id="i-05cdc18bb1e51daa-578" prev="i-05cdc18bb1e51daa-575" who="Q297821">
            <seg>
              Vi har haft samtal med parterna på scenkonstområdet på departementet.
              Nu arbetar vi fram en ram för hur de här förhandlingarna ska kunna
              gå till. Det gör vi naturligtvis i samverkan med Socialdepartementet.
              Jag kan inte här i dag, även om det hade varit önskvärt, säga
              när jag kan återkomma till kulturutskottet och förklara att vi
              har ett förslag på gång. Det är också först nästa vecka som vi
              debatterar och beslutar om kulturbudgeten. Det står, precis som
              Isak From var inne på, att regeringen avser att frågan ska lösas
              på ett statsfinansiellt ansvarsfullt sätt och att vi återkommer
              till riksdagen i frågan. Men det finns en samstämmighet om att
              det är arbetsmarknadens parter som ska ta över ansvaret genom
              kollektivavtal på det här området.
            </seg>
          </u>
          <note type="speaker">
            Anf. 81 ISAK FROM (S):
          </note>
          <u xml:id="i-05cdc18bb1e51daa-579" next="i-05cdc18bb1e51daa-584" who="Q5745541">
            <seg>
              Fru talman! Tack, kulturministern! Jag tror att parterna kanske
              kan komma överens och komma med ett förslag som kommer att kunna
              gälla framgent. Svårigheten är att komma överens om det som har
              varit, och där har staten ett ansvar eftersom vi går från en modell
              till en annan. Ska vi lösa in gamla skulder tror jag ändå att
              det är en fråga om pengar till syvende och sist.
            </seg>
          </u>
          <u xml:id="i-05cdc18bb1e51daa-580" prev="i-05cdc18bb1e51daa-579" who="Q5745541">
            <seg>
              Det är precis som kulturministern säger att Myndigheten för kulturanalys
              under 2012 fördjupar sitt arbete med att följa upp effekterna
              av kultursamverkansmodellens första år. Den här fördjupningen
              och resultatet av de enkäter som man gör i regionerna kommer att
              redovisas under 2013. De kommer naturligtvis att bli mycket viktiga
              i det framtida arbetet.
            </seg>
          </u>
          <u xml:id="i-05cdc18bb1e51daa-581" prev="i-05cdc18bb1e51daa-579" who="Q5745541">
            <seg>
              Inriktningen var ju att alla skulle gå med i kultursamverkansmodellen.
              Nu ser det inte riktigt ut som om alla vill gå med. Jag tror att
              det är till skada om inte alla går med, för då får man inte samma
              förutsättningar runt om i landet. Det blir också mycket svårt
              att få en kulturpolitik som ska anses lika.
            </seg>
          </u>
          <u xml:id="i-05cdc18bb1e51daa-582" prev="i-05cdc18bb1e51daa-579" who="Q5745541">
            <seg>
              Stockholms stad och Stockholms län satsar minst på kultur per
              medborgare. Vad tror kulturministern att det beror på? Kommer
              alla län, och även Stockholm, att vilja gå med framgent?
            </seg>
          </u>
          <u xml:id="i-05cdc18bb1e51daa-583" prev="i-05cdc18bb1e51daa-579" who="Q5745541">
            <seg>
              En förutsättning för att parterna på scenkonstområdet ska kunna
              ta ansvar för pensionerna är att parterna får disponera de avgifter
              som institutionerna i dag betalar till Statens pensionsverk. Det
              kräver också en aktiv medverkan från staten när det gäller de
              övergångsregler som alltid krävs vid byte av pensionssystem, vilket
              jag var inne på i början.
            </seg>
          </u>
          <u xml:id="i-05cdc18bb1e51daa-584" prev="i-05cdc18bb1e51daa-579" who="Q5745541">
            <seg>
              Jag vet att den här frågan hanteras av både kulturministern och
              statsrådet Attefall. Men frågan är om inte både kulturministern
              och Attefall väntar på Anders Borg. Min fråga är: När tror kulturministern
              att finansministern är intresserad av att långsiktigt lösa frågan?
            </seg>
          </u>
          <note type="speaker">
            Anf. 82 Kultur- och idrottsminister LENA ADELSOHN LILJEROTH (M):
          </note>
          <u xml:id="i-05cdc18bb1e51daa-585" next="i-05cdc18bb1e51daa-589" who="Q297821">
            <seg>
              Fru talman! Isak Froms sista fråga i den här replikrundan kan
              jag inte svara på, för samtalet pågår ju inom regeringen och mellan
              departementen. Det tror jag att Isak From vet.
            </seg>
          </u>
          <u xml:id="i-05cdc18bb1e51daa-586" prev="i-05cdc18bb1e51daa-585" who="Q297821">
            <seg>
              Vi backar tillbaka till det som Isak From sade inledningsvis
              om den succé som kultursamverkansmodellen faktiskt har visat sig
              bli och Stockholms eventuella anslutning. Samverkansmodellen har
              ju inte funnits så länge, utan det var först 2011 som den blev
              verklighet. Vi har varit med så pass länge, Isak From och jag,
              att vi vet att som alltid vid större förändringar blir det en
              hel del oro. Så var det också innan samverkansmodellen sjösattes.
              Därför var det desto mer glädjande att från den 1 januari 2011
              var det ej blott de fyra första utpekade regionerna Skåne, Västra
              Götaland, Halland och Gotland som gick med, utan även Norrbotten
              anslöt sig av egen fri vilja. Man sade: Vi är långt framme. Vi
              har tagit fram kulturplaner, och vi vill också vara med.
            </seg>
          </u>
          <u xml:id="i-05cdc18bb1e51daa-587" prev="i-05cdc18bb1e51daa-585" who="Q297821">
            <seg>
              Som tidigare nämndes går 20 av 21 regioner från årsskiftet in
              i samverkansmodellen. Samtliga regioner har med landstingen i
              spetsen gjort ett omfattande och imponerande arbete för att ta
              fram kulturplaner där ej blott kommunerna är med och diskuterar
              utan också det civila samhället och professionella aktörer. Som
              rapporten från Kulturanalys också pekar på har politiker såväl
              som tjänstemän upptäckt att kulturen har fått en helt annan status
              och betydelse i regionerna än den hade tidigare. Det tror jag
              att Isak From och jag är precis lika glada över.
            </seg>
          </u>
          <u xml:id="i-05cdc18bb1e51daa-588" prev="i-05cdc18bb1e51daa-585" who="Q297821">
            <seg>
              Sedan varierar naturligtvis kommunernas bidrag till kulturen.
              Det finns olika förklaringar till det. Trots allt har det offentliga
              stödet för kulturen likväl som medborgarnas egna investeringar
              i kultur ökat under de drygt senaste tio åren. Hur man än räknar
              bort inflation och penningvärde kan man se att det offentliga
              stödet till kulturen det jag gärna ser som investeringar i kulturen
              har ökat med närmare 25 procent sedan sekelskiftet. Det tycker
              jag är glädjande. Det visar också att kulturen har fått en ökad
              betydelse inte bara i sig själv utan på många andra områden.
            </seg>
          </u>
          <u xml:id="i-05cdc18bb1e51daa-589" prev="i-05cdc18bb1e51daa-585" who="Q297821">
            <seg>
              Varför Stockholm inte vill gå med får de väl svara på själva,
              men min förhoppning är naturligtvis att Stockholms län också ska
              ansluta sig. Sedan är det kanske så att många av de offentliga
              institutionerna, såväl Dramaten som Operan och merparten av de
              statliga museerna, ligger i Stockholm. Det gör att bilden kanske
              blir lite annorlunda. Men även jag hoppas att Stockholms län ska
              gå med, därför att länet inte bara är Stockholms stad, utan det
              är ett 20-tal andra kommuner också som jag tror skulle ha glädje
              av ett sådant här samarbete.
            </seg>
          </u>
          <note type="speaker">
            Anf. 83 ISAK FROM (S):
          </note>
          <u xml:id="i-05cdc18bb1e51daa-590" next="i-05cdc18bb1e51daa-592" who="Q5745541">
            <seg>
              Fru talman! Jag vet att jag och kulturministern i stora drag
              är överens om att kultursamverkansmodellen är en bra och viktig
              reform. När jag reser runt och hör på diskussionerna som förs
              lyfts pensionsfrågan upp på ett sätt som gör att man kanske inte
              får rätt diskussion. Därför vill jag verkligen trycka på att man
              måste komma fram till en lösning i den här frågan så att man kan
              lyfta in aktörer som det breda civilsamhället, hembygdsrörelserna,
              besöksnäringarna till viss del, arbetslivsmuseer och så vidare,
              för de kan bidra till mycket. Därför är det också angeläget att
              regeringen snarast presenterar ett förslag som scenkonstparterna
              kan ta ställning till.
            </seg>
          </u>
          <u xml:id="i-05cdc18bb1e51daa-591" prev="i-05cdc18bb1e51daa-590" who="Q5745541">
            <seg>
              Vi har ett antal dansare och sångare som har gått i pension de
              senaste åren och som har hamnat mellan två system. De kommer kanske
              att drabbas väldigt hårt och riskerar i princip att bli fattigpensionärer.
              Här menar jag att staten har ett tydligt och övergripande ansvar.
            </seg>
          </u>
          <u xml:id="i-05cdc18bb1e51daa-592" prev="i-05cdc18bb1e51daa-590" who="Q5745541">
            <seg>
              Det här är min sista replik, så om kulturministern skulle få
              för sig att anklaga oss socialdemokrater för bristfälliga förslag
              eller någonting annat kan jag meddela att, precis som kulturministern
              var inne på, vi här i kammaren kommer att debattera budgetpropositionen
              för 2013 nu på tisdag. Då kommer vi socialdemokrater tydligt att
              presentera vad vi avser att göra för att Sverige ska få en verkligt
              offensiv kulturpolitik.
            </seg>
          </u>
          <note type="speaker">
            Anf. 84 Kultur- och idrottsminister LENA ADELSOHN LILJEROTH (M):
          </note>
          <u xml:id="i-05cdc18bb1e51daa-593" next="i-05cdc18bb1e51daa-594" who="Q297821">
            <seg>
              Fru talman! Som framgått i våra respektive repliker ser vi att
              det är angeläget att vi får en lösning på pensionsfrågan. Men
              den här frågan är komplicerad och har varit så under många år.
              Om det är vi faktiskt överens, eller åtminstone tolkade jag det
              så. Inte desto mindre, med det nya tak som nu har kommit i det
              förslag som vi ska debattera i nästa vecka, tycker jag att det
              nu finns en lösning på en situation som har känts låst under lång
              tid.
            </seg>
          </u>
          <u xml:id="i-05cdc18bb1e51daa-594" prev="i-05cdc18bb1e51daa-593" who="Q297821">
            <seg>
              Jag ser mycket fram emot debatten som vi ska ha i nästa vecka
              och den offensiva kulturpolitik som Isak From säger att Socialdemokraterna
              nu ska driva.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Svar på interpellation 2012/13:163 om sjukförsäkringen
          </note>
          <note type="speaker">
            Anf. 85 Statsrådet ULF KRISTERSSON (M):
          </note>
          <u xml:id="i-05cdc18bb1e51daa-595" next="i-05cdc18bb1e51daa-598" who="Q1780398">
            <seg>
              Fru talman! Jasenko Omanovic har frågat mig på vilket sätt jag
              avser att förändra sjukförsäkringen så att långtidssjukskrivna
              får bättre rehabilitering och bättre möjligheter att återgå i
              arbete.
            </seg>
          </u>
          <u xml:id="i-05cdc18bb1e51daa-596" prev="i-05cdc18bb1e51daa-595" who="Q1780398">
            <seg>
              Sjukförsäkringsreformen ska underlätta för sjukskrivna att återgå
              i arbete, och den har också gett resultat. Sedan oktober 2006
              har antalet personer som varit sjukskrivna mer än ett år minskat
              med ca 42 000. Antalet personer med sjuk- eller aktivitetsersättning
              har minskat med närmare 175 000.
            </seg>
          </u>
          <u xml:id="i-05cdc18bb1e51daa-597" prev="i-05cdc18bb1e51daa-595" who="Q1780398">
            <seg>
              I oktober 2006 var sjukfrånvaron utöver sjuklöneperioder 40,2
              dagar per person i yrkesverksam ålder. Detta ohälsotal har nu
              minskat till 27,1 dagar. Översatt till människor av kött och blod
              innebär det en minskning motsvarande nästan 200 000 personer som
              är sjukskrivna på heltid ett år.
            </seg>
          </u>
          <u xml:id="i-05cdc18bb1e51daa-598" prev="i-05cdc18bb1e51daa-595" who="Q1780398">
            <seg>
              Ändå återstår problem som rör förutsättningarna för arbete för
              unga med olika funktionsnedsättningar, kvinnors sjukfrånvaro och
              en ökad relativ psykisk ohälsa. Att sjukfrånvarons totala nivå
              är avsevärt lägre än vad den har varit gör att vi nu med större
              kraft kan ägna oss åt de problem som återstår.
            </seg>
          </u>
          <note type="speaker">
            Anf. 86 JASENKO OMANOVIC (S):
          </note>
          <u xml:id="i-05cdc18bb1e51daa-599" who="Q6028336" next="i-05cdc18bb1e51daa-603">
            <seg>
              Fru talman! Både den tidigare, socialdemokratiska regeringen
              och den nuvarande, borgerliga regeringen har genomfört många reformer
              på socialförsäkringsområdet. Det är viktigt att påminna sig om
              vad sjukförsäkringen är till för. Hur finansieras den och när
              ska man använda den? Drygt 4 miljoner löntagare finansierar sjukförsäkringen
              genom att varje månad betala in socialavgifter för bland annat
              sjukförsäkringen. Därmed vill man garantera sig själv en trygghet
              ifall arbetsförmågan försvinner eller minskar. Det är viktigt
              att komma ihåg.
            </seg>
          </u>
          <u xml:id="i-05cdc18bb1e51daa-600" who="Q6028336" prev="i-05cdc18bb1e51daa-599">
            <seg>
              När den socialdemokratiska regeringen 2003 fattade beslut om
              att vi måste halvera sjuktalen började de så smått att minska.
              De första två åren ökade det som man tidigare kallade för förtidspensionerna
              lite grann, men efter två år började sjuktalen att minska. De
              har minskat hela tiden från 2005 och i princip fram till i år.
            </seg>
          </u>
          <u xml:id="i-05cdc18bb1e51daa-601" who="Q6028336" prev="i-05cdc18bb1e51daa-599">
            <seg>
              Två år efter det beslut som den socialdemokratiska regeringen
              fattade 2003 började det verka på riktigt. Från 2005 började sjuktalen
              minska. Om vi tittar på siffrorna två år efter rehabiliteringskedjans
              införande ser vi att sjukskrivningstalen ökar. Det beror mest
              på något som jag inte kan förstå, nämligen att 60 procent av ökningen
              är återvändare.
            </seg>
          </u>
          <u xml:id="i-05cdc18bb1e51daa-602" who="Q6028336" prev="i-05cdc18bb1e51daa-599">
            <seg>
              Jag träffade i går en person som jobbar med återvändare, sådana
              som skulle återvända till sina hemländer efter att kriget tagit
              slut. Att använda begreppet återvändare i fråga om försäkringen
              låter nästan som om de hade varit i krig med försäkringen och
              nu återvänder.
            </seg>
          </u>
          <u xml:id="i-05cdc18bb1e51daa-603" who="Q6028336" prev="i-05cdc18bb1e51daa-599">
            <seg>
              När 60 procent av ökningen av sjuktalen står för dem som återvänder
              till försäkringen visar att vi har problem med försäkringen, statsrådet.
              Det innebär att de egentligen aldrig borde ha lämnat försäkringen
              eftersom de fortfarande har behov av att vara i den och förmodligen
              också har behov av en rehabiliteringsinsats som inte kan erbjudas
              på relevant nivå. Där har vi i dag det största problemet när det
              gäller försäkringen.
            </seg>
          </u>
          <note type="speaker">
            Anf. 87 Statsrådet ULF KRISTERSSON (M):
          </note>
          <u xml:id="i-05cdc18bb1e51daa-604" next="i-05cdc18bb1e51daa-610" who="Q1780398">
            <seg>
              Fru talman! Jag tar gärna den ganska breda diskussionen om sjukförsäkringens
              funktionalitet över huvud taget. Det kanske inte är så mycket
              just det som interpellationen från början handlade om, alltså
              frågan om rehabiliteringsinsatser, men det är helt okej.
            </seg>
          </u>
          <u xml:id="i-05cdc18bb1e51daa-605" prev="i-05cdc18bb1e51daa-604" who="Q1780398">
            <seg>
              Låt mig backa tillbaka ett steg och säga i denna kammare något
              som jag sagt många gånger tidigare både här och på andra ställen,
              nämligen att jag är den förste att understryka att insikten om
              en ohållbar sjukförsäkringsutveckling under 1990-talet och en
              bit in på 2000-talet var bred. Det som den nuvarande regeringen
              och regeringen före, det vill säga min företrädare, insåg var
              inget unikt, att vi skulle ha insett något som ingen annan insett,
              utan det unika var att vi genomförde ett antal reformer för att
              skapa institutioner som var långsiktigt hållbara.
            </seg>
          </u>
          <u xml:id="i-05cdc18bb1e51daa-606" prev="i-05cdc18bb1e51daa-604" who="Q1780398">
            <seg>
              Jag har gång på gång, mycket uppriktigt och utan att vilja binda
              socialdemokrater till min ståndpunkt i sak, påpekat att de insikter
              som då fanns, inklusive hos regeringen Persson 2003 halveringsmålet,
              Socialförsäkringsutredningen, beskrivning av behovet av tidsgränser,
              snabbhet i flödet för att komma tillbaka så fort som möjligt var
              intellektuella insikter långt över och mellan partigränserna.
              Jag har sagt det tidigare, och ibland har det nästan uppfattats
              som om jag velat retas. Insikten var bred, men den landade inte
              i så många handgripliga reformer.
            </seg>
          </u>
          <u xml:id="i-05cdc18bb1e51daa-607" prev="i-05cdc18bb1e51daa-604" who="Q1780398">
            <seg>
              Det som hände var ett antal andra institutionella saker. Det
              var Försäkringskassans nationalisering, en mycket bred spridning
              av insikter i läkarkåren om att sjukskrivning var en del av de
              ansvarsområden som läkare borde tänka på när det gällde patientens
              långsiktiga väl och ve. Det var också ett samhällsklimat som mycket
              mer började tala om problemet med omfattande långa sjukskrivningar.
              Det är väl dokumenterat i den svenska sjukskrivningens historia
              att det varit förbluffande lätt att tala upp och tala ned sjukskrivningstalen,
              en besynnerlig utveckling. Trots permanenta regelverk har vi ändå
              haft väldiga fluktuationer. Det syntes tydligast i den ganska
              remarkabla utvecklingen att vi hade mycket låga sjuktal i lågkonjunktur
              och mycket höga sjuktal i högkonjunktur. Det var ganska unikt
              för Sverige jämfört med många andra länder.
            </seg>
          </u>
          <u xml:id="i-05cdc18bb1e51daa-608" prev="i-05cdc18bb1e51daa-604" who="Q1780398">
            <seg>
              Jag säger allt detta för att understryka att jag tycker att vi
              gått från ett läge med bred intellektuell insikt om att någonting
              behövde göras. Det är riktigt som interpellanten påpekar, att
              sjukfallstalen började sjunka. Det skedde redan från 20032004
              men till priset av massiva förtidspensioneringar. Vi ska inte
              glömma bort att påpeka det. Det kanske inte var avsikten, men
              i praktiken förtidspensionerade vi bort långa sjukfall. Det skedde
              inte förrän senare. Jag tror inte alls att avsikten var att dölja
              saker och ting, det tror jag inte, men kontentan blev att det
              inte skedde några reformer som gjorde att sjukfallen blev kortare
              och därmed inte riskerade att övergå till långa sjukfall som i
              sin tur skulle leda till förtidspension. Där tror jag att kärnan
              ligger.
            </seg>
          </u>
          <u xml:id="i-05cdc18bb1e51daa-609" prev="i-05cdc18bb1e51daa-604" who="Q1780398">
            <seg>
              Det vi gjort i och med denna reform är att understryka att det
              är bråttom, att formalisera att det är bråttom. Det betyder inte
              det vet interpellanten, jag, Sveriges läkarkår att vi har tidsatt
              sjukdomar, men vi tidsätter prövning av arbetsförmåga givet sjukdomar.
              Det fungerar i allt väsentligt bra. Det ska dock inte dölja det
              faktum, vilket jag brukar understryka, att det är en tuff resa.
              Många människor kommer tillbaka till ett jobb bara till en viss
              del, en del kommer tillbaka till samma arbetsplats fast i annat
              jobb, andra kommer tillbaka till ett helt annat arbete, ett som
              de aldrig hade tänkt sig och inte har utbildning för.
            </seg>
          </u>
          <u xml:id="i-05cdc18bb1e51daa-610" prev="i-05cdc18bb1e51daa-604" who="Q1780398">
            <seg>
              Det är en tuff resa, men det understryker att alternativet är
              så mycket värre. Jag tycker att det är själva kärnan i reformarbetet.
              Det ökar också legitimiteten, det vill säga att människor kan
              lita på att de får det som de behöver och kan lita på att människor
              inte övernyttjar systemet när de inte behöver det.
            </seg>
          </u>
          <note type="speaker">
            Anf. 88 JASENKO OMANOVIC (S):
          </note>
          <u xml:id="i-05cdc18bb1e51daa-611" who="Q6028336" next="i-05cdc18bb1e51daa-614">
            <seg>
              Fru talman! Jag började mitt förra inlägg med att berätta om
              den reform och den målsättning som den socialdemokratiska regeringen
              hade, att halvera sjuktalen. Den kortsiktiga effekten, under de
              två första åren, blev att förtidspensioneringarna ökade, vilket
              jag sade. Samtidigt nämnde jag att två år efter det att reformen,
              som vi beslutade om i kammaren i juni 2008, genomfördes ökar sjukskrivningstalen.
              Det är det jag vill att ministern förklarar orsaken till. Är det
              ett misslyckat projekt?
            </seg>
          </u>
          <u xml:id="i-05cdc18bb1e51daa-612" who="Q6028336" prev="i-05cdc18bb1e51daa-611">
            <seg>
              Från 2005 fram till 2010 har sjukskrivningstalen hela tiden minskat.
              Nu börjar de öka på grund av en reform som innebär att man slås
              ut ur försäkringen det finns en deadline i försäkringen trots
              att man inte återfått arbetsförmågan. Man går till Arbetsförmedlingen,
              har en timmes samtal i månaden, och efter tre månader finns inga
              rehabiliteringsverktyg att erbjuda för att kunna rehabilitera
              människor. Då kommer man tillbaka som återvändare, och sjukskrivningstalen
              ökar igen.
            </seg>
          </u>
          <u xml:id="i-05cdc18bb1e51daa-613" who="Q6028336" prev="i-05cdc18bb1e51daa-611">
            <seg>
              Problemet med sjukförsäkringsreformen är att personer som saknar
              arbetsförmåga i så stor omfattning att de inte kan ta del av de
              rehabiliteringsinsatser som erbjuds slås ut ur försäkringen. Det
              är där problemet med rehabiliteringskedjan finns. Därför har vi
              socialdemokrater tagit ett utskottsinitiativ för att få bort den
              bortre parentesen, utförsäkringen. Vi vill ta bort den delen av
              rehabiliteringskedjan eftersom den inte fungerar.
            </seg>
          </u>
          <u xml:id="i-05cdc18bb1e51daa-614" who="Q6028336" prev="i-05cdc18bb1e51daa-611">
            <seg>
              Vi har förstärkt rehabiliteringsinsatserna i budgeten. Rehabilitering
              är A och O i processen för att kunna återgå i arbete i motsats
              till att bara säga att den försäkrade förbrukat sina dagar och
              får gå till Arbetsförmedlingen, detta utan att ta hänsyn till
              om den försäkrade blivit bättre eller om det över huvud tagit
              finns utsikter att få arbetsförmågan tillbaka. Nu är det en tidsgräns
              som avgör om man ska gå tillbaka i arbete eller inte. Det är problemet,
              och därför återkommer en del av de utförsäkrade. De står i dag
              för 60 procent av ökningen. Det är problemet, fru talman.
            </seg>
          </u>
          <note type="speaker">
            Anf. 89 Statsrådet ULF KRISTERSSON (M):
          </note>
          <u xml:id="i-05cdc18bb1e51daa-615" next="i-05cdc18bb1e51daa-621" who="Q1780398">
            <seg>
              Fru talman! Jag blir ärligt talat inte riktigt klok på vad Socialdemokraterna
              egentligen vill. Ni är måna om att understryka att ni inte vill
              tillbaka till det gamla. I den meningen uppfattar jag att ni delar
              vår bild att det är bråttom, att det behövs insatser och regler
              som gör att människor inte är sjukskrivna längre än nödvändigt,
              att vi inte ska prata om yrkesförsäkring utan om omställningsförsäkring,
              att det mycket väl också kan landa i att man tvingas till andra
              arbeten än man hade tänkt sig från början och att det behövs stöd
              men också ett mått av tryck vid en omställning. Så långt uppfattar
              jag att vi intellektuellt är överens.
            </seg>
          </u>
          <u xml:id="i-05cdc18bb1e51daa-616" prev="i-05cdc18bb1e51daa-615" who="Q1780398">
            <seg>
              Men sedan drar ni slutsatsen att man inte ska ha några tidsgränser
              i sjukförsäkringen, framför allt inte en tidsgräns som säger att
              sjukförsäkringen är slut. Det tror jag är en helt omöjlig ekvation.
              Om man inte har fasta tidsgränser kommer inte den prövning som
              är nödvändig att göras. Poängen med tidsgränser är naturligtvis
              inte att folk ska passera dem. Det kan du prata med vilken handläggare
              som helst om när det gäller socialförsäkringen. Poängen med en
              tidsgräns är allt det arbete som ska ske innan gränsen nås.
            </seg>
          </u>
          <u xml:id="i-05cdc18bb1e51daa-617" prev="i-05cdc18bb1e51daa-615" who="Q1780398">
            <seg>
              Jag visade på socialförsäkringsutskottet för en tid sedan en
              bild där det framgick att vi inte bara har väsentligt färre som
              befinner sig i ett pågående sjukfall, utan också dramatiskt mycket
              färre som når två-och-ett-halvt-års-gränsen, fast den inte ens
              fanns tidigare. Jag har inte med den bilden här, och hade jag
              haft den hade det inte synts så bra. Det är mycket färre människor
              som befinner sig i sjukförsäkringen i två och ett halvt år, vilket
              gör att det är betydligt färre personer som ens kommer i närheten
              av en prövning som gäller utförsäkring och vad som ska ske därefter.
              Det är det som är en väldig framgång. Det var de människorna som
              tidigare nästan med automatik blev tidsbegränsat förtidspensionerade,
              som det hette.
            </seg>
          </u>
          <u xml:id="i-05cdc18bb1e51daa-618" prev="i-05cdc18bb1e51daa-615" who="Q1780398">
            <seg>
              Det betyder inte att man inte ska tänka efter om vad som ska
              ske när två-och-ett-halvt-års-gränsen nås. Vi har, tycker jag,
              fungerande system för detta. De är dock absolut inte enkla. Man
              ska ha respekt för att de tar tid och är besvärliga. Men man kommer
              in i Arbetsförmedlingen och får sin arbetsförmåga prövad. Det
              är många som når tidsgränsen men inte lämnar försäkringen för
              att de då får permanent sjukersättning. Att 60 procent av dem
              som lämnar sjukförsäkringen kommer tillbaka efter att ha fått
              sin förmåga prövad tycker jag inte är vare sig konstigt eller
              särskilt förvånande på något sätt, utan ganska naturligt. Det
              intressanta är väl att 40 procent kommer vidare i program hos
              Arbetsförmedlingen, i arbeten och i utbildning personer som tidigare
              över huvud taget inte ens gavs den chansen eller förväntades ta
              den möjligheten.
            </seg>
          </u>
          <u xml:id="i-05cdc18bb1e51daa-619" prev="i-05cdc18bb1e51daa-615" who="Q1780398">
            <seg>
              Nu ser vi en ökning av sjukfallen som fortfarande är ganska liten
              i ett historiskt sammanhang. Den bygger till 60 procent på återvändare.
              Jag kan mycket väl dela interpellantens uppfattning om ordet återvändare.
              Jag har inte uppfunnit det. Jag tror att det är en jargong inom
              försäkringen. Det gäller människor som kommer tillbaka till försäkringen
              och har rätt till det. Det är ett mycket litet antal människor
              som ansöker om att komma tillbaka in i försäkringen igen och inte
              får den rätten. Men den stora framgången är att det är många som
              inte ens ansöker.
            </seg>
          </u>
          <u xml:id="i-05cdc18bb1e51daa-620" prev="i-05cdc18bb1e51daa-615" who="Q1780398">
            <seg>
              Till detta kommer en intressant och hittills oförklarad grupp
              människor. Det handlar om ökade fallängder på arbetslösa i sjukförsäkringen.
              Försäkringskassan studerar just nu vad detta kan bero på. Dessutom
              ser vi över tid en relativ ökning av den psykiska långvariga ohälsan.
              Det är ett stort samhällsproblem som vi delar med många andra
              västländer.
            </seg>
          </u>
          <u xml:id="i-05cdc18bb1e51daa-621" prev="i-05cdc18bb1e51daa-615" who="Q1780398">
            <seg>
              Det saknas alltså inte alls intressanta utmaningar, men detta
              ska inte dölja det faktum att vi pratar om sjukfrånvaro på en
              helt annan nivå än tidigare. Utmaningen nu handlar om att se till
              att få tidsgränserna att på alla sätt fungera över lång tid, så
              att människor får chans att via våra rehabiliteringsinsatser komma
              tillbaka. Även detta förefaller fungera i många avseenden. Vi
              har massiva rehabiliteringsinsatser, och de prövas, utvecklas
              och utvärderas efter hand.
            </seg>
          </u>
          <note type="speaker">
            Anf. 90 JASENKO OMANOVIC (S):
          </note>
          <u xml:id="i-05cdc18bb1e51daa-622" who="Q6028336" next="i-05cdc18bb1e51daa-624">
            <seg>
              Fru talman! Vi socialdemokrater vill ha tidsgränser. De tidsgränserna
              ska vara till för att Försäkringskassan och arbetsgivare ska ha
              en deadline för när de måste erbjuda insatser för den försäkrade.
              Det är där skillnaden mellan oss ligger.
            </seg>
          </u>
          <u xml:id="i-05cdc18bb1e51daa-623" who="Q6028336" prev="i-05cdc18bb1e51daa-622">
            <seg>
              Fru talman! Statsrådet säger att det är naturligt med den ordning
              och de tidsgränser som han står för. Men för mig är det inte naturligt.
              En 50-årig civilekonom från Jämtland som opererat ryggen två gånger
              är på väg att bli utförsäkrad. Då säger Försäkringskassan och
              Arbetsförmedlingen att hon måste komma till ett möte. Men läkaren
              säger att hon inte får åka till Arbetsförmedlingen om hon inte
              åker ambulans. För mig är det inte naturligt att man besöker Arbetsförmedlingen
              eller Försäkringskassan i ambulans när man ska inställa sig hos
              myndigheten därför att en tidsgräns har nåtts. Det är inte naturligt.
            </seg>
          </u>
          <u xml:id="i-05cdc18bb1e51daa-624" who="Q6028336" prev="i-05cdc18bb1e51daa-622">
            <seg>
              Därför satsar vi på de tidsgränser då myndigheterna måste pröva
              om det finns möjlighet till rehabilitering. Finns den möjligheten
              ska det göras en rehabilitering. Problemet är att sjuktalen efter
              2005 har minskat först nu, efter att de så kallade återvändarna
              kommit tillbaka. Där ser jag tydliga problem med rehabiliteringskedjan.
            </seg>
          </u>
          <note type="speaker">
            Anf. 91 Statsrådet ULF KRISTERSSON (M):
          </note>
          <u xml:id="i-05cdc18bb1e51daa-625" next="i-05cdc18bb1e51daa-628" who="Q1780398">
            <seg>
              Fru talman! Tre saker tycker jag är värda att påpeka.
            </seg>
          </u>
          <u xml:id="i-05cdc18bb1e51daa-626" prev="i-05cdc18bb1e51daa-625" who="Q1780398">
            <seg>
              Det första är att Socialdemokraternas hållning just nu som jag
              uppfattar det är att ni är för tidsgränser men utan tidsgräns.
              Ni är för tidsgränser i allmänhet, men en tidsgräns får inte vara
              skarp och ta slut någon gång. Den prövning som sker inför en tidsgräns,
              där man lämnar sjukförsäkringen och prövar andra alternativ, ska
              tas bort. Det kallar ni för att man ska ta bort utförsäkringarna.
              Jag kan garantera att tidsgränser som inte är på riktigt och som
              inte är skarpa kommer att förfuskas. Om ni på allvar vill diskutera
              om just 90 dagar, 180 dagar och två och ett halvt år är de optimala
              tidsgränserna eller om vi ska justera någonstans är jag helt öppen
              för ett sådant samtal. Men eftersom ni hela tiden antyder att
              ni är för allting som har effekt på sjukfrånvaron men är emot
              de riktiga tidsgränserna kommer detta inte att fungera. Det är
              väl ändå det som är konsekvensen av resonemanget.
            </seg>
          </u>
          <u xml:id="i-05cdc18bb1e51daa-627" prev="i-05cdc18bb1e51daa-625" who="Q1780398">
            <seg>
              Det andra är att jag tycker att det är uppenbart att vi har tydliga
              regler för vad som gäller, för vem som ska förväntas ta sig till
              Arbetsförmedlingen och vem som över huvud taget inte ska förväntas
              behöva ta sig till Arbetsförmedlingen därför att man är i ett
              sådant medicinskt skick att det inte är möjligt. Allt detta är
              relativt tydligt. Jag utesluter inte att det finns både försäkringskassemedarbetare
              och enskilda läkare som inte gör exakt som de ska, som i alla
              verksamheter. Men totalt sett är det ett mycket tydligt regelverk.
              Det råder entydighet om vad som gäller.
            </seg>
          </u>
          <u xml:id="i-05cdc18bb1e51daa-628" prev="i-05cdc18bb1e51daa-625" who="Q1780398">
            <seg>
              Det tredje är att jag tror att det behövs krav åt många håll.
              Det behövs krav på Försäkringskassan att de ska erbjuda rehabilitering.
              Det ställs krav på arbetsgivare om vad de ska göra. Det ställs
              krav på läkarintygens beskaffenhet. Och det ställs krav på den
              enskilde. Om man tar bort någon av dessa saker kommer inte helheten
              att fungera. Jag tror att vi är på väg att etablera en fungerande
              kedja för rehabilitering och högt men rimligt ställda krav som
              långsiktigt ger oss en rimlig nivå på sjukfrånvaron.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Svar på interpellation 2012/13:165 om taket i sjukförsäkringen
          </note>
          <note type="speaker">
            Anf. 92 Statsrådet ULF KRISTERSSON (M):
          </note>
          <u xml:id="i-05cdc18bb1e51daa-629" next="i-05cdc18bb1e51daa-631" who="Q1780398">
            <seg>
              Fru talman! Eva-Lena Jansson har frågat mig om jag avser att
              vidta några åtgärder för att höja taket i sjukförsäkringen.
            </seg>
          </u>
          <u xml:id="i-05cdc18bb1e51daa-630" prev="i-05cdc18bb1e51daa-629" who="Q1780398">
            <seg>
              Jag delar Eva-Lena Janssons uppfattning att medborgarna ska känna
              tillit till den generella välfärden i Sverige. Undersökningar
              visar att stödet för kollektiv finansiering av socialförsäkringarna
              har ökat under 2000-talet, liksom viljan att själv betala skatt.
            </seg>
          </u>
          <u xml:id="i-05cdc18bb1e51daa-631" prev="i-05cdc18bb1e51daa-629" who="Q1780398">
            <seg>
              Nivån på inkomsterna som ska skyddas inom en allmän sjukförsäkring
              är en fråga om prioriteringar. Regeringen har valt att prioritera
              aktiva insatser för att fler människor ska komma tillbaka i arbete
              framför att höja ersättningar till dem som har relativt goda inkomster.
              Ca 90 procent av alla anställda har dessutom kollektivavtalade
              tilläggsförsäkringar som ett komplement till det skydd som den
              allmänna sjukförsäkringen ger, och den modellen har vi haft i
              Sverige under mycket lång tid.
            </seg>
          </u>
          <note type="speaker">
            Anf. 93 EVA-LENA JANSSON (S):
          </note>
          <u xml:id="i-05cdc18bb1e51daa-632" next="i-05cdc18bb1e51daa-645" who="Q3374622">
            <seg>
              Fru talman! Jag vill börja med att tacka statsrådet för svaret.
            </seg>
          </u>
          <u xml:id="i-05cdc18bb1e51daa-633" prev="i-05cdc18bb1e51daa-632" who="Q3374622">
            <seg>
              Bakgrunden till min interpellation är att fackförbundet Kommunal
              har skrivit en rapport som heter Under höga tak ryms alla , där
              det framgår att tilliten till dagens sjukförsäkring håller på
              att urholkas. Det är ett allvarligt hot mot dem som är mest sjuka
              och mot låginkomsttagarna. Drygt en tredjedel av dem som arbetar
              har inte längre ett fullgott inkomstskydd i sjukförsäkringen.
              Många får i dag ut betydligt mindre än 80 procent av sin inkomst
              när de blir sjuka. Risken är uppenbar att de som tycker att sjukförsäkringen
              inte ger någon inkomsttrygghet kanske känner sig tvingade att
              betala till en privat försäkring.
            </seg>
          </u>
          <u xml:id="i-05cdc18bb1e51daa-634" prev="i-05cdc18bb1e51daa-632" who="Q3374622">
            <seg>
              Motståndet från regeringen har tidigare varit kompakt mot att
              höja taket i sjukförsäkringen. Men i flera uttalanden från Folkpartiet,
              både före och efter att budgeten presenterades, framkommer att
              man ansluter sig till Socialdemokraternas syn att sjukförsäkringen
              ska vara en generell sjukförsäkring som ger inkomstskydd vid sjukdom.
            </seg>
          </u>
          <u xml:id="i-05cdc18bb1e51daa-635" prev="i-05cdc18bb1e51daa-632" who="Q3374622">
            <seg>
              Därför ställde jag frågan. Jag uppfattar egentligen inte att
              statsrådet svarar på frågan, men jag gissar att svaret är nej
              även om det inte står i svaret.
            </seg>
          </u>
          <u xml:id="i-05cdc18bb1e51daa-636" prev="i-05cdc18bb1e51daa-632" who="Q3374622">
            <seg>
              Jag har några frågor. I svaret har statsrådet valt att skriva
              om en allmän sjukförsäkring, fru talman. Jag pratar om en generell
              sjukförsäkring, en generell välfärd. Statsrådet säger i sitt svar
              att han delar min uppfattning att medborgarna ska känna tillit
              till den generella välfärden.
            </seg>
          </u>
          <u xml:id="i-05cdc18bb1e51daa-637" prev="i-05cdc18bb1e51daa-632" who="Q3374622">
            <seg>
              Då är min första fråga: Anser socialförsäkringsministern att
              sjukförsäkringen är en del av den generella välfärden?
            </seg>
          </u>
          <u xml:id="i-05cdc18bb1e51daa-638" prev="i-05cdc18bb1e51daa-632" who="Q3374622">
            <seg>
              Undersökningar visar, säger statsrådet, att stödet för kollektiv
              finansiering av socialförsäkringarna har ökat under 2000-talet,
              liksom viljan att själv betala skatt. Ja, det stämmer. Men då
              måste man också få ut något av försäkringen. Om man inte får ut
              något av försäkringen kommer man naturligtvis att påverkas av
              det. Då kommer man att tvingas ta försäkringar.
            </seg>
          </u>
          <u xml:id="i-05cdc18bb1e51daa-639" prev="i-05cdc18bb1e51daa-632" who="Q3374622">
            <seg>
              Allt färre kan i dag räkna med att få en ersättning som ungefär
              motsvarar deras lön om de skulle drabbas av sjukdom, eller andra
              oförutsedda händelser i livet. Det hotar grundprinciperna i den
              generella välfärdspolitiken.
            </seg>
          </u>
          <u xml:id="i-05cdc18bb1e51daa-640" prev="i-05cdc18bb1e51daa-632" who="Q3374622">
            <seg>
              Det kan jag instämma i. Det jag läste upp nu, fru talman, är
              Folkpartiets debattartikel som bland andra Johan Pehrson, gruppledare
              för Folkpartiet, och Ulf Nilsson, som sitter i socialförsäkringsutskottet,
              har skrivit.
            </seg>
          </u>
          <u xml:id="i-05cdc18bb1e51daa-641" prev="i-05cdc18bb1e51daa-632" who="Q3374622">
            <seg>
              Det hotar grundprinciperna i den generella välfärdspolitiken.
            </seg>
          </u>
          <u xml:id="i-05cdc18bb1e51daa-642" prev="i-05cdc18bb1e51daa-632" who="Q3374622">
            <seg>
              Delar statsrådet Folkpartiets uppfattning i den frågan? Det är
              min andra fråga.
            </seg>
          </u>
          <u xml:id="i-05cdc18bb1e51daa-643" prev="i-05cdc18bb1e51daa-632" who="Q3374622">
            <seg>
              Statsrådet skriver i sitt svar: Ca 90 procent av alla anställda
              har kollektivavtalade tilläggsförsäkringar som ett komplement
              till det skydd som den allmänna sjukförsäkringen ger, och den
              modellen har vi haft i Sverige under mycket lång tid.
            </seg>
          </u>
          <u xml:id="i-05cdc18bb1e51daa-644" prev="i-05cdc18bb1e51daa-632" who="Q3374622">
            <seg>
              Det stämmer. Men tycker statsrådet att det är rimligt att löntagarna
              ska behöva avstå en allt större del av löneutrymmet till extraförsäkringar,
              när de redan betalar till en försäkring via den socialavgift som
              arbetsgivarna betalar in och den skatt man själv betalar in? Tycker
              statsrådet att det är rimligt att man ska använda en större del
              av sin inkomst till att betala en extra försäkring då man redan
              är försäkrad en gång?
            </seg>
          </u>
          <u xml:id="i-05cdc18bb1e51daa-645" prev="i-05cdc18bb1e51daa-632" who="Q3374622">
            <seg>
              Statsrådet glömde att nämna att en av de personer som står bakom
              den utredning som har gjorts heter Anna Hedborg och är tidigare
              socialförsäkringsminister. Anna Hedborg pekar på att om socialförsäkringen
              ska vara en del av det generella välfärdssystemet bygger det på
              att vi har en generell grundtrygghet, ekonomisk trygghet, i det
              här. Det har vi inte i dag. Ser inte statsrådet några problem
              med det?
            </seg>
          </u>
          <note type="speaker">
            Anf. 94 Statsrådet ULF KRISTERSSON (M):
          </note>
          <u xml:id="i-05cdc18bb1e51daa-646" next="i-05cdc18bb1e51daa-653" who="Q1780398">
            <seg>
              Fru talman! Jag börjar med två väsentliga sakliga frågor innan
              jag kommer till det vi kan tycka olika om.
            </seg>
          </u>
          <u xml:id="i-05cdc18bb1e51daa-647" prev="i-05cdc18bb1e51daa-646" who="Q1780398">
            <seg>
              Först vill jag säga att jag tycker att det är en genuint legitim
              ståndpunkt att ha olika uppfattningar om var taken ska ligga i
              de svenska socialförsäkringarna. Det har varit olika över tid
              i Sverige. Det är olika i olika försäkringar. Man kan tycka olika,
              och man kan prioritera olika. Det inte är så att det finns någon
              fundamental, principiell skillnad, utan det är en legitim ståndpunkt
              att ha, och man kan lägga sina pengar på olika saker.
            </seg>
          </u>
          <u xml:id="i-05cdc18bb1e51daa-648" prev="i-05cdc18bb1e51daa-646" who="Q1780398">
            <seg>
              Det finns en annan sak som jag tycker är viktig att poängtera,
              inte minst eftersom jag vet att det ibland är lätt att i opposition
              kritisera företeelser som man tycker borde vara annorlunda men
              glömma det faktum att det också är rimligt att ställa krav på
              egna prioriteringar.
            </seg>
          </u>
          <u xml:id="i-05cdc18bb1e51daa-649" prev="i-05cdc18bb1e51daa-646" who="Q1780398">
            <seg>
              Det vi i dag sakligt sett diskuterar är regeringens uppfattning
              att taket ska ligga på sju och ett halvt prisbasbelopp och Socialdemokraternas
              uppfattning att det ska ligga på åtta prisbasbelopp. Jag vill
              inte alls reducera eller förminska skillnaden på 0,5 prisbasbelopp,
              men det är det vi pratar om. Kan man se någon av ett högre väsen
              utpekad skillnad mellan sju och ett halvt och åtta kan vi diskutera
              den saken. För mig är det en rätt enkel prioriteringsfråga. Vill
              vi nu använda allmänna medel för att höja taket i den allmänna
              sjukförsäkringen, eller vill vi använda allmänna medel för andra
              uppgifter som vi just nu tycker är angelägnare?
            </seg>
          </u>
          <u xml:id="i-05cdc18bb1e51daa-650" prev="i-05cdc18bb1e51daa-646" who="Q1780398">
            <seg>
              Det är viktigt att tilliten till den svenska generella välfärden
              är hög. Och jag vågar påstå det finns gott om empiriskt stöd för
              detta att den är hög. Sedan kommer det alltid att finnas människor
              som på goda grunder förväntar sig ännu mer av det mesta. Det är
              bra för demokratin att människor har höga förväntningar också
              på förbättringar och sådant som inte fungerar bra nog. Allt det
              där tillhör det dagliga politiska samtalet.
            </seg>
          </u>
          <u xml:id="i-05cdc18bb1e51daa-651" prev="i-05cdc18bb1e51daa-646" who="Q1780398">
            <seg>
              I grund och botten handlar det naturligtvis om hur mycket allmänna
              medel vi vill gå in med för att garantera människors inkomster
              i lägen just när de inte har arbetsinkomster. Det har varit den
              ständiga frågan i svensk sjukförsäkring och socialförsäkring sedan
              de infördes i stort sett. Från tid till annan har det ansetts
              angeläget att höja dessa tak. Från tid till annan har ekonomin
              inte upplevts som sådan att det viktigaste är att höja ersättningarna
              för dem som tjänar mest i Sverige.
            </seg>
          </u>
          <u xml:id="i-05cdc18bb1e51daa-652" prev="i-05cdc18bb1e51daa-646" who="Q1780398">
            <seg>
              Den ståndpunkten har ibland varit socialdemokratisk och ibland
              varit borgerlig. Jag erinrar mig att regeringen Ingvar Carlsson
              påpekade att i valet mellan att värna kärnan i de svenska sociala
              välfärdstjänsterna och transfereringarna bör man i varje fall
              i det läge som var då, och jag skulle säga att det läget gäller
              nu också i första hand värna de svenska välfärdstjänsterna framför
              att höja ersättningarna till dem som tjänar relativt sett mer.
            </seg>
          </u>
          <u xml:id="i-05cdc18bb1e51daa-653" prev="i-05cdc18bb1e51daa-646" who="Q1780398">
            <seg>
              Men återigen: Allt detta kan man diskutera. Vill man lägga mer
              pengar på att höja taken och därmed minska betydelsen av de avtalsförsäkrade
              lösningarna kan man göra det. Min bild är att vi har ett fungerande
              samspel mellan offentliga försäkringar och avtalsförsäkringar
              för 90 procent av dem som arbetar på svensk arbetsmarknad och
              att det inte finns några akuta skäl att förändra den saken.
            </seg>
          </u>
          <note type="speaker">
            Anf. 95 EVA-LENA JANSSON (S):
          </note>
          <u xml:id="i-05cdc18bb1e51daa-654" next="i-05cdc18bb1e51daa-662" who="Q3374622">
            <seg>
              Fru talman! Statsrådet valde att inte svara på frågorna, och
              det är synd.
            </seg>
          </u>
          <u xml:id="i-05cdc18bb1e51daa-655" prev="i-05cdc18bb1e51daa-654" who="Q3374622">
            <seg>
              Jag tycker att det är viktigt att prioritera. Statsrådet raljerar
              över det faktum att vi väljer att höja taket i sjukförsäkringen
              från sju och ett halvt till åtta basbelopp. Statsrådet tycker
              att det är lite och tycker samtidigt att det hotar välfärdstjänsterna
              om vi gör den höjningen. Enligt mitt sätt att se det är det en
              väldigt konstig matematik.
            </seg>
          </u>
          <u xml:id="i-05cdc18bb1e51daa-656" prev="i-05cdc18bb1e51daa-654" who="Q3374622">
            <seg>
              Nej, vi vill naturligtvis höja taket ännu mer, men man måste
              ta steg. Och steget är att höja taket, precis som Folkpartiet
              vill. Folkpartiet hade ju en debattartikel där flera riksdagsledamöter
              skriver att de vill höja taket i sjukförsäkringen till tio basbelopp.
              Jag har inte uppfattat att Folkpartiet har lagt fram något sådant
              förslag i riksdagen. Vi har lagt fram ett förslag om att höja
              det till åtta basbelopp, och jag har sagt till Folkpartiet: Det
              är fritt ni får gärna rösta på vårt förslag om ni tycker att det
              är bättre eftersom ni har samma ambitioner.
            </seg>
          </u>
          <u xml:id="i-05cdc18bb1e51daa-657" prev="i-05cdc18bb1e51daa-654" who="Q3374622">
            <seg>
              Jag ställde frågan om Folkpartiet eftersom jag håller med om
              det de skriver det är precis det vi har tryckt på hela tiden.
              Allt färre kan i dag räkna med att få en ersättning som ungefär
              motsvarar deras lön om de skulle drabbas av sjukdom, eller andra
              oförutsedda händelser i livet. Det hotar grundprinciperna i den
              generella välfärdspolitiken.
            </seg>
          </u>
          <note>
            Min fråga till statsrådet var: Delar statsrådet Folkpartiets
            uppfattning?
          </note>
          <u xml:id="i-05cdc18bb1e51daa-658" prev="i-05cdc18bb1e51daa-654" who="Q3374622">
            <seg>
              Det har också varit att prioritera att höja taket i a-kassen.
              I dag är det ytterst få som får ersättningar från a-kassan. Det
              vi säger, och det Kommunal visar, är att det inte är de med de
              högsta inkomsterna som efterfrågar a-kassa eller sjukförsäkring,
              för de är friskare i högre grad och blir inte arbetslösa i lika
              hög grad som de med låga inkomster. Men det är viktigt att de
              omfattas. Kostnaden för att höginkomsttagare eller medelinkomsttagare
              omfattas i större omfattning än i dag är faktiskt ganska begränsad.
            </seg>
          </u>
          <u xml:id="i-05cdc18bb1e51daa-659" prev="i-05cdc18bb1e51daa-654" who="Q3374622">
            <seg>
              Jag rekommenderar Ulf Kristersson att läsa Kommunals och Anna
              Hedborgs rapport Under höga tak ryms alla . Vi pratar om en generell
              välfärd, och då gör man en omfördelning. Då kan man välja att
              ta in skatt och se till att omfördela så att alla omfattas av
              den. Och det bidrar till ett jämlikt samhälle, för om man känner
              tillhörighet i våra generella försäkringar kommer man också att
              stå upp för dem när man ser att andra drabbas. Det som händer
              nu är att det blir de sjuka mot de friska och att man inte känner
              igen sig. Dessutom ser man att man får betala en försäkring två
              gånger. Hur blir det då med tilliten till varandra? Och hur blir
              tilliten till sjukförsäkringen?
            </seg>
          </u>
          <u xml:id="i-05cdc18bb1e51daa-660" prev="i-05cdc18bb1e51daa-654" who="Q3374622">
            <seg>
              Återigen: Jag tycker att det är viktigt att statsrådet tar fasta
              på att det som händer nu är att man ökar glappet. Om statsrådet
              tycker att det är bara en liten, liten höjning från 7 ½ till 8
              basbelopp, då får Moderaterna gärna rösta fram vårt förslag här
              i riksdagen.
            </seg>
          </u>
          <u xml:id="i-05cdc18bb1e51daa-661" prev="i-05cdc18bb1e51daa-654" who="Q3374622">
            <seg>
              Vi har en ambition att höja taket. Vi har lagt fram ett sådant
              förslag och finansierar det fullt ut. Vi lånar inte en krona till
              det förslaget, och då tänker vi också genomföra det, om vi får
              majoritet för det.
            </seg>
          </u>
          <u xml:id="i-05cdc18bb1e51daa-662" prev="i-05cdc18bb1e51daa-654" who="Q3374622">
            <seg>
              Folkpartiet har visat att de står bakom Socialdemokraterna. Jag
              undrar: Är det så att Moderaterna egentligen skulle vilja stå
              bakom det men inte har råd?
            </seg>
          </u>
          <note type="speaker">
            Anf. 96 Statsrådet ULF KRISTERSSON (M):
          </note>
          <u xml:id="i-05cdc18bb1e51daa-663" next="i-05cdc18bb1e51daa-672" who="Q1780398">
            <seg>
              Fru talman! Jag har läst rapporten från min mycket respekterade
              företrädare i ämbetet. Jag tycker att den är en saklig och begåvad
              argumentation för en ståndpunkt som jag inte delar.
            </seg>
          </u>
          <u xml:id="i-05cdc18bb1e51daa-664" prev="i-05cdc18bb1e51daa-663" who="Q1780398">
            <seg>
              Vill interpellanten ha en debatt med Folkpartiet föreslår jag
              att hon tar en separat sådan debatt. Jag företräder regeringens
              politik i den här frågan, och regeringens politik är att vi har
              7 ½ prisbasbelopp i försäkringen. Vi noterar att Socialdemokraterna
              har 8. Det är något man kan diskutera. I föräldraförsäkringen
              har vi till exempel 10 prisbasbelopp.
            </seg>
          </u>
          <u xml:id="i-05cdc18bb1e51daa-665" prev="i-05cdc18bb1e51daa-663" who="Q1780398">
            <seg>
              Det finns inga principiella skillnader i detta. Det är en skillnad
              i hur man vill göra sina prioriteringar här och nu. Jag tycker
              att Socialdemokraterna för lite väl mycket väsen av en höjning
              på ett halvt prisbasbelopp.
            </seg>
          </u>
          <u xml:id="i-05cdc18bb1e51daa-666" prev="i-05cdc18bb1e51daa-663" who="Q1780398">
            <seg>
              Jag vill påpeka två saker till.
            </seg>
          </u>
          <u xml:id="i-05cdc18bb1e51daa-667" prev="i-05cdc18bb1e51daa-663" who="Q1780398">
            <seg>
              Det ena är jag tycker att jag hör det då och då är att Socialdemokraterna
              antydningsvis vill underkänna avtalsförsäkringar som idé i den
              svenska modellen. Jag medger att det inte har sagts just nu, men
              det talas ofta om privata försäkringar och att tvingas ta egna
              försäkringar när man i praktiken pratar om kollektivavtalade försäkringar
              som har funnits på den svenska arbetsmarknaden i decennier och
              som alltid, lite olika i olika avtalsområden, har kompletterat
              både det undre taket, som jag noterar att Socialdemokraterna inte
              har någon synpunkt på, och det övre taket. Det är en försäkring
              som annars är garanterad av det allmänna.
            </seg>
          </u>
          <u xml:id="i-05cdc18bb1e51daa-668" prev="i-05cdc18bb1e51daa-663" who="Q1780398">
            <seg>
              Det gör de eftersom man kan avtala sig fram till olika lösningar
              inom ramen för ett löneutrymme men naturligtvis också därför att
              alla vet att det vilar på en trygg, offentlig administration och
              försäkringslösning där någon avgör om man har rätt till sjukförsäkring
              eller inte. Det är en helt fundamental skillnad mot det man ibland
              försöker beskriva som allmänna, privata försäkringar. Att tilläggsförsäkra
              sig via kollektivavtal som bygger på den logik och den offentliga
              myndighetsutövning som ligger i socialförsäkringarna har vi haft
              mycket länge.
            </seg>
          </u>
          <u xml:id="i-05cdc18bb1e51daa-669" prev="i-05cdc18bb1e51daa-663" who="Q1780398">
            <seg>
              Om jag vore socialdemokrat skulle jag vara försiktig med att
              fula ut det som har fungerat så länge i den svenska välfärdspolitiken.
            </seg>
          </u>
          <u xml:id="i-05cdc18bb1e51daa-670" prev="i-05cdc18bb1e51daa-663" who="Q1780398">
            <seg>
              Det andra jag vill påpeka är att jag inte alls upplever att människor
              saknar samhörighet med den svenska generella välfärdspolitiken.
              Ibland får jag en känsla av att socialdemokrater gärna tror att
              människor omfattas och delar den svenska generella välfärdspolitiken
              när socialdemokrater har makten och att de plötsligt blir djupt
              skeptiska till svensk välfärdspolitik när det inte är socialdemokrater
              som leder Socialdepartementet.
            </seg>
          </u>
          <u xml:id="i-05cdc18bb1e51daa-671" prev="i-05cdc18bb1e51daa-663" who="Q1780398">
            <seg>
              Min bild är att förankringen i svensk välfärdspolitik är mycket
              djupare än så. Vi kan diskutera ibland principiella saker, utan
              tvekan, ibland ganska praktiska saker, ibland rena prioriteringsfrågor.
              Det rubbar i grund och botten inte de flesta svenskars tilltro
              till att välfärdspolitiken är viktig, att den ska vara respekterad,
              att den ska vara legitim och att den ibland också ska vara stram
              och nå de människor som den är avsedd för.
            </seg>
          </u>
          <u xml:id="i-05cdc18bb1e51daa-672" prev="i-05cdc18bb1e51daa-663" who="Q1780398">
            <seg>
              Då hamnar man förr eller senare om inte annat när man ska summera
              i en budgetproposition eller budgetmotion var man tycker att pengarna
              gör störst nytta i hur mycket offentliga medel man vill lägga
              på transfereringar till människor i olika inkomstlägen. Då har
              vi valt att inte i första hand lägga pengar på mer transfereringar
              till människor som tjänar mer utan att lägga pengar på saker som
              vi tror är viktigare för den svenska välfärdspolitikens utveckling.
            </seg>
          </u>
          <note type="speaker">
            Anf. 97 EVA-LENA JANSSON (S):
          </note>
          <u xml:id="i-05cdc18bb1e51daa-673" next="i-05cdc18bb1e51daa-678" who="Q3374622">
            <seg>
              Fru talman! Om statsrådet hade läst rapporten noggrant hade han
              kunnat se hur man hade räknat ut att den höjning som föreslås
              kostar väldigt lite. Det handlar inte om att vi ska ha människor
              som är sjuka och går på höga ersättningar under lång tid, utan
              det handlar om att alla ska känna en trygghet: Om jag blir sjuk
              räknas också jag, även om jag tjänar en hel del. Jag ska inte
              behöva ta en privat försäkring därför att jag tror att jag inte
              omfattas av den försäkring som regeringen har urholkat och försämrat.
              Man måste kunna känna en inkomsttrygghet. Då är det generell välfärd.
            </seg>
          </u>
          <u xml:id="i-05cdc18bb1e51daa-674" prev="i-05cdc18bb1e51daa-673" who="Q3374622">
            <seg>
              Det statsrådet gör nu, fru talman, är att han går ifrån att diskutera
              generell välfärd. Han har hittills inte sagt bidrag, som hans
              kollega Anders Borg brukar göra, utan han pratar om transfereringar.
            </seg>
          </u>
          <u xml:id="i-05cdc18bb1e51daa-675" prev="i-05cdc18bb1e51daa-673" who="Q3374622">
            <seg>
              För mig och Socialdemokraterna är socialförsäkringarna en del
              av den generella välfärden. De hänger ihop. Det är viktigt att
              det finns en trygghet när man blir sjuk eller arbetslös, är på
              väg till ett nytt jobb, på väg att bli frisk, på väg att studera.
              Då måste man kunna känna en trygghet i det.
            </seg>
          </u>
          <u xml:id="i-05cdc18bb1e51daa-676" prev="i-05cdc18bb1e51daa-673" who="Q3374622">
            <seg>
              Återigen raljerar statsrådet över att vi föreslår en höjning
              med ett halvt basbelopp. Om nu statsrådet tycker att det är så
              lite, vad är det som gör att statsrådet anser att det inte finns
              plats för det i regeringens budget? Vi anser att det finns plats.
              Men vi prioriterar också andra saker, 3 miljarder mer på skolan
              och så vidare.
            </seg>
          </u>
          <u xml:id="i-05cdc18bb1e51daa-677" prev="i-05cdc18bb1e51daa-673" who="Q3374622">
            <seg>
              Vi fular inte ut avtalsförsäkringar. Vi står bakom kollektivavtalsförsäkringar.
              Men principen måste väl ändå handla om att man inte ska känna
              sig tvingad att avstå ett jättestort löneutrymme därför att regeringen
              försämrar alla försäkringar, så att man i stället måste tala om
              löneutrymmet. Då får man ju mindre pengar i lön.
            </seg>
          </u>
          <u xml:id="i-05cdc18bb1e51daa-678" prev="i-05cdc18bb1e51daa-673" who="Q3374622">
            <seg>
              Det är kanske det som regeringen egentligen är ute efter, att
              sänka lönerna genom att försämra de generella trygghetssystemen.
              Det är kanske därför man försämrar a-kassan och sjukförsäkringen.
              Det borde kanske statsrådet prata mer om.
            </seg>
          </u>
          <note type="speaker">
            Anf. 98 Statsrådet ULF KRISTERSSON (M):
          </note>
          <u xml:id="i-05cdc18bb1e51daa-679" next="i-05cdc18bb1e51daa-684" who="Q1780398">
            <seg>
              Fru talman! Först och främst är det min mycket bestämda uppfattning
              att vi radikalt har förbättrat sjukförsäkringssystemet i Sverige
              under de senaste åren, absolut inte försämrat det.
            </seg>
          </u>
          <u xml:id="i-05cdc18bb1e51daa-680" prev="i-05cdc18bb1e51daa-679" who="Q1780398">
            <seg>
              Jag är medveten om att ni tycker att allt som leder till att
              färre människor är sjukskrivna under mycket lång tid alltid ska
              beskrivas som en försämring. För Sverige och för många människor
              som tidigare var fast anställda är det tvärtom en förbättring.
            </seg>
          </u>
          <u xml:id="i-05cdc18bb1e51daa-681" prev="i-05cdc18bb1e51daa-679" who="Q1780398">
            <seg>
              Jag ironiserar inte alls över 7 ½ eller 8 prisbasbelopp. Jag
              började med att säga att jag tycker att det är en legitim ståndpunkt.
              Jag ser inte dramatiken i att gå till 8 från 7 ½. Av det kan man
              fråga varför jag inte ansluter mig. Jo, därför att vi lägger våra
              pengar på andra saker. Men jag ironiserar inte över det. Jag tycker
              att det är en fullt legitim ståndpunkt, ungefär som man skulle
              säga 10 ½ beträffande föräldraförsäkringen eller för den delen
              9 ½.
            </seg>
          </u>
          <u xml:id="i-05cdc18bb1e51daa-682" prev="i-05cdc18bb1e51daa-679" who="Q1780398">
            <seg>
              Detta är en fråga om var man vill lägga offentliga medel i relation
              till andra saker. Jag bara konstaterar att Socialdemokraterna
              vill ha 8 och att vi vill ha 7 ½. Om detta kan vi dividera, företrädesvis
              i en budgetdebatt, men vi kan göra det också här.
            </seg>
          </u>
          <u xml:id="i-05cdc18bb1e51daa-683" prev="i-05cdc18bb1e51daa-679" who="Q1780398">
            <seg>
              Har man sagt det ska man ändå, tycker jag, visa intresse för
              idéskissen. Anna Hedborg har en intressant idéskiss. Det skrivs
              ganska mycket intressanta saker nu, inte minst från akademiskt
              håll och från debattörer som föreslår olika mer radikala förändringar
              av hela trygghetssystemet. Det tycker jag är mycket intressant.
              Vi behöver mer sådan diskussion i Sverige.
            </seg>
          </u>
          <u xml:id="i-05cdc18bb1e51daa-684" prev="i-05cdc18bb1e51daa-679" who="Q1780398">
            <seg>
              En del av den debatten förs också inom ramen för Socialförsäkringsutredningen.
              Det är utomordentligt bra. Jag är väldigt öppen för den sortens
              resonemang. Men innan man antyder att detta är så självklart bra
              att det ska genomföras kan man åtminstone själv stoppa in det
              i sin egen budgetmotion och räkna på det och prioritera pengar
              och avstå från annat innan man begär att andra ska göra samma
              sak.
            </seg>
          </u>
          <note>
            Överläggningen var härmed avslutad.
          </note>
          <note>
            15 § Svar på interpellation 2012/13:151 om kulturhuvudstadsåret
            2014
          </note>
          <note type="speaker">
            Anf. 99 Näringsminister ANNIE LÖÖF (C):
          </note>
          <u xml:id="i-05cdc18bb1e51daa-685" next="i-05cdc18bb1e51daa-689" who="Q439393">
            <seg>
              Fru talman! Isak From har frågat mig vilka insatser jag tänker
              vidta för att också Näringsdepartementet ska bidra till att göra
              kulturhuvudstadsåret i Umeå 2014 till ett skyltfönster för svensk
              innovation och kreativitet.
            </seg>
          </u>
          <u xml:id="i-05cdc18bb1e51daa-686" prev="i-05cdc18bb1e51daa-685" who="Q439393">
            <seg>
              Låt mig inleda med att säga att det är mycket glädjande att Umeå
              i hård konkurrens med andra europeiska städer har valts ut till
              europeisk kulturhuvudstad 2014. Det är bra för Umeå, för Västerbotten
              och för hela vårt land att vi har fått chansen att visa att vi
              är attraktiva, nyskapande och innovativa vad gäller kultur och
              konstnärliga uttryckssätt. Detta bidrar även till ett kreativt
              näringslivsklimat och ett attraktivt Sverige. Min ambition är
              därför att stödja kulturhuvudstadsåret.
            </seg>
          </u>
          <u xml:id="i-05cdc18bb1e51daa-687" prev="i-05cdc18bb1e51daa-685" who="Q439393">
            <seg>
              Det arbete som pågår för att utveckla kulturhuvudstadsåret visar
              en mångfald av spännande kopplingar mellan kultur och näringsliv.
              Umeå lyfter också fram en bred syn på innovation som stämmer väl
              överens med det som regeringen har lyft fram i den nationella
              innovationsstrategin.
            </seg>
          </u>
          <u xml:id="i-05cdc18bb1e51daa-688" prev="i-05cdc18bb1e51daa-685" who="Q439393">
            <seg>
              Regeringen har under perioden 20102012 genomfört flera initiativ
              inom ramen för en nationell handlingsplan för kulturella och kreativa
              näringar. Bland annat har Västerbotten via handlingsplanen fått
              resurser för att utveckla en strategi för kulturella och kreativa
              näringar. I regionen har också etablerats en regional plattform.
              Ett exempel på ett projekt som har fått stöd är Kreativ entreprenör
              i Västerbotten, som har fått stöd inom ramen för handlingsplanens
              satsningar på entreprenörskap i kulturella och kreativa utbildningar.
            </seg>
          </u>
          <u xml:id="i-05cdc18bb1e51daa-689" prev="i-05cdc18bb1e51daa-685" who="Q439393">
            <seg>
              Näringsdepartementet kan inför och under kulturhuvudstadsåret
              2014 bidra med nätverk och kunskaper som skapats utifrån handlingsplanen,
              från vårt nordiska samarbete i Kreanord och samarbetet inom EU.
              Därtill har Tillväxtverket en koordinerande roll när det gäller
              kulturella och kreativa näringar samt besöksnäringen.
            </seg>
          </u>
          <note>
            Som Isak From har noterat har regeringen i årets budgetproposition
            föreslagit att totalt 75 miljoner kronor avsätts för att stödja
            kulturhuvudstadsåret i Umeå 20132014. Medlen är i första hand
            avsedda för kulturprogramverksamheter.
          </note>
          <note type="speaker">
            Anf. 100 ISAK FROM (S):
          </note>
          <u xml:id="i-05cdc18bb1e51daa-690" next="i-05cdc18bb1e51daa-697" who="Q5745541">
            <seg>
              Fru talman! Tack, näringsministern, för svaret! Det känns roligt
              och inspirerande att få avsluta interpellationsdebatterna den
              här fredagen med ett framåtsyftande meningsutbyte med näringsministern.
            </seg>
          </u>
          <u xml:id="i-05cdc18bb1e51daa-691" prev="i-05cdc18bb1e51daa-690" who="Q5745541">
            <seg>
              Naturligtvis har det också utgångspunkt i kulturhuvudstadsåret
              2014 i Umeå. Jag ska också tacka näringsministern för att hon
              i sin interpellationsdebatt med Karin Åström lyfte fram kulturhuvudstadsåret
              och även anammade mina ord om att göra kulturhuvudstadsåret till
              ett skyltfönster. Det känns verkligen bra att min interpellation
              tycks ha väckt näringsministern i denna viktiga fråga.
            </seg>
          </u>
          <u xml:id="i-05cdc18bb1e51daa-692" prev="i-05cdc18bb1e51daa-690" who="Q5745541">
            <seg>
              Efter stor vånda och många påtryckningar från naturligtvis i
              första hand Umeå men även från EU och också från riksdagen, inte
              minst från oss socialdemokrater, klargjordes en del av finansieringen
              i och med att Kulturdepartementet beslöt att avsätta 75 miljoner
              till kulturhuvudstadsåret. Det är en helt nödvändig satsning,
              om än långt mindre än vad Stockholm fick 1998.
            </seg>
          </u>
          <u xml:id="i-05cdc18bb1e51daa-693" prev="i-05cdc18bb1e51daa-690" who="Q5745541">
            <seg>
              I debatter har kulturministern särskilt framhållit att kulturinstitutionerna
              har fått ett särskilt uppdrag att medverka vid kulturhuvudstadsåret,
              och det finns också tydligt inskrivet i både budgetproposition
              och regleringsbrev. Dock har det inte tillskjutits några särskilda
              medel, men jag tycker ändå att idén är bra.
            </seg>
          </u>
          <u xml:id="i-05cdc18bb1e51daa-694" prev="i-05cdc18bb1e51daa-690" who="Q5745541">
            <seg>
              Kulturministern har även uttryckt att hon ser det som självklart
              att även andra samverkar med kulturhuvudstadsåret. Det är från
              denna utgångspunkt jag har framställt min interpellation till
              näringsministern. Jag tycker att det är av yttersta vikt att Tillväxtverket,
              Vinnova och kanske också aktörer som Visit Sweden och Exportrådet
              måste involveras i satsningen. Då har Näringsdepartementet en
              given roll.
            </seg>
          </u>
          <u xml:id="i-05cdc18bb1e51daa-695" prev="i-05cdc18bb1e51daa-690" who="Q5745541">
            <seg>
              Annie Lööf är väl medveten om bakgrunden. Både Annie Lööf och
              Peter Norman har uppvaktats med diskussionsunderlag från Umeå
              under fjolåret, och även andra ministrar har uppvaktats. Kulturdepartementet
              har fått underlag där särskilt näringslivsfrågorna har betonats,
              liksom att kulturhuvudstadsåret är en viktig fråga för tillväxt
              i hela den nordliga regionen.
            </seg>
          </u>
          <u xml:id="i-05cdc18bb1e51daa-696" prev="i-05cdc18bb1e51daa-690" who="Q5745541">
            <seg>
              Tillväxtverket och Vinnova har varit på besök och är involverade
              i vissa samtal som tangerar kulturhuvudstadsåret 2014. Dock finns
              inga tydliga direktiv till de myndigheterna i vare sig regleringsbrev
              eller budgetproposition. Det tycker jag behövs och är helt nödvändigt.
              Det skulle också vara väldigt positivt om näringsministern såg
              till att det i kommande regleringsbrev för Tillväxtverket och
              Vinnova fanns skrivningar om kulturhuvudstadsåret. Det skulle
              ge större tyngd för de myndigheterna att samverka och ta initiativ
              för att lyfta fram de goda förutsättningar som faktiskt kommer
              av att vara arrangör av ett kulturhuvudstadsår.
            </seg>
          </u>
          <u xml:id="i-05cdc18bb1e51daa-697" prev="i-05cdc18bb1e51daa-690" who="Q5745541">
            <seg>
              Min skarpa fråga här blir därför: Kommer det några skrivningar
              i regleringsbreven till myndigheterna som ger dem stöd och styrka
              att jobba vidare med kulturhuvudstadsårssatsningen?
            </seg>
          </u>
          <note type="speaker">
            Anf. 101 Näringsminister ANNIE LÖÖF (C):
          </note>
          <u xml:id="i-05cdc18bb1e51daa-698" next="i-05cdc18bb1e51daa-705" who="Q439393">
            <seg>
              Fru talman! Isak Froms fråga om skrivningar i regleringsbrev
              är det, som han mycket väl vet, för tidigt att uttala sig om.
              Vi arbetar ju med regleringsbreven till våra myndigheter, och
              regeringen avser att fatta beslut före årsskiftet.
            </seg>
          </u>
          <u xml:id="i-05cdc18bb1e51daa-699" prev="i-05cdc18bb1e51daa-698" who="Q439393">
            <seg>
              Låt mig gå tillbaka till huvudfrågan, nämligen betydelsen av
              Umeå som kulturhuvudstad. Jag delar Isak Froms inställning. Det
              är fantastiskt roligt att man i hård konkurrens har blivit utsedd.
              Det är viktigt ur näringslivsperspektivet och innovationsperspektivet
              såväl som ur det kulturella perspektivet.
            </seg>
          </u>
          <u xml:id="i-05cdc18bb1e51daa-700" prev="i-05cdc18bb1e51daa-698" who="Q439393">
            <seg>
              Det är en viktig symbol för Umeå och även Norrland som tillväxtmotor
              i kulturella och kreativa näringar. Jag har besökt Västerbotten
              och vet vad de kulturella och kreativa näringarna gör för både
              gruv- och mineralindustrin och skogsindustrin i Västerbotten,
              där man på ett väldigt bra sätt jobbar gränsöverskridande med
              det man kallar superklustring.
            </seg>
          </u>
          <u xml:id="i-05cdc18bb1e51daa-701" prev="i-05cdc18bb1e51daa-698" who="Q439393">
            <seg>
              Ur ett näringsperspektiv jobbar vi med Kreanord, som är den nordiska
              plattformen. Där driver Sverige att vi ska nyttja våra resurser
              i de nordiska länderna för att kraftsamla. Jag var i Trondheim
              för ett antal veckor sedan och framhöll just vikten av att satsa
              på kulturella och kreativa näringar inom näringspolitiken.
            </seg>
          </u>
          <u xml:id="i-05cdc18bb1e51daa-702" prev="i-05cdc18bb1e51daa-698" who="Q439393">
            <seg>
              Dessutom har vi gett ett extra uppdrag till Exportrådet att under
              perioden 20112014 fokusera på en av framtidsbranscherna, nämligen
              kreativa näringar, förutom miljöteknik och energieffektivisering.
              Det finns alltså på många olika håll ett stort arbete.
            </seg>
          </u>
          <u xml:id="i-05cdc18bb1e51daa-703" prev="i-05cdc18bb1e51daa-698" who="Q439393">
            <seg>
              Låt mig komma tillbaka till de 75 miljonerna. Det är ett gediget
              bidrag som regeringen ger och som vi centerpartister har varit
              starkt pådrivande för. Jag är medveten om att centerpartister
              lokalt i Västerbotten har arbetat för att lyfta Umeå som kulturhuvudstad,
              och det har man också gjort nationellt. Av den anledningen är
              jag väldigt glad för att regeringens stöd är 75 miljoner till
              en kulturhuvudstad som också har möjligheten att få finansiering
              från andra håll genom statliga myndigheter och så vidare.
            </seg>
          </u>
          <u xml:id="i-05cdc18bb1e51daa-704" prev="i-05cdc18bb1e51daa-698" who="Q439393">
            <seg>
              Förutom de 75 miljoner som regeringen ger, ger också Statens
              kulturråd bland annat 8,5 miljoner hittills. Vi är nu uppe i över
              80 miljoner av svenska skattepengar på nationell nivå till att
              främja och stärka kulturhuvudstadsåret. Dessutom har vi på den
              kulturella sidan en samverkansmodell för att fördela det regionala
              kulturarbetet. Det ligger på 1,2 miljarder, och av den potten
              får Västerbotten 75 miljoner kronor årligen i den regionala samverkansmodellen
              för kulturarbete.
            </seg>
          </u>
          <u xml:id="i-05cdc18bb1e51daa-705" prev="i-05cdc18bb1e51daa-698" who="Q439393">
            <seg>
              Vi är överens om betydelsen och vikten av att kulturhuvudstadsåret
              blir så bra som möjligt och att man både utifrån ett näringspolitiskt
              och ett lokalt tillväxtperspektiv tillsammans med det kulturella
              gör det här så bra som möjligt. Då blir min fråga till Isak From:
              Om nu Socialdemokraterna anser att kulturhuvudstadsåret 2014 är
              så viktigt, varför nämner ni inte detta med ett enda ord i er
              egen budget?
            </seg>
          </u>
          <note type="speaker">
            Anf. 102 ISAK FROM (S):
          </note>
          <u xml:id="i-05cdc18bb1e51daa-706" next="i-05cdc18bb1e51daa-713" who="Q5745541">
            <seg>
              Fru talman! Det finns ett stort politiskt stöd från alla partier
              i Västerbotten för att kulturhuvudstadsåret ska bli framgångsrikt.
            </seg>
          </u>
          <u xml:id="i-05cdc18bb1e51daa-707" prev="i-05cdc18bb1e51daa-706" who="Q5745541">
            <seg>
              Sverige är ett turistland på frammarsch och den svenska besöksnäringen
              har stor potential att växa och skapa nya arbetstillfällen över
              hela landet. Genom samverkan mellan turistbranschen och staten
              vill vi socialdemokrater stärka tillväxten och besöksnäringen.
              Visit Sweden, som jag nämnde tidigare, ägs gemensamt av staten
              och Svensk Turism och har till uppdrag att marknadsföra Sverige
              som destinationsland och att utveckla svenska destinationsplatser.
              Därför tycker vi socialdemokrater att det är mycket konstigt att
              regeringen sänker anslaget. Vi socialdemokrater har i stället
              stärkt anslaget till Visit Sweden i vår budgetproposition, någonting
              som kommer att vara väldigt viktigt och som skulle vara ännu viktigare
              om vi fick igenom den satsningen för 2014.
            </seg>
          </u>
          <u xml:id="i-05cdc18bb1e51daa-708" prev="i-05cdc18bb1e51daa-706" who="Q5745541">
            <seg>
              Vi behöver göra mycket tillsammans. Därför är det väldigt viktigt
              att Tillväxtverket är med och har en tydlig roll. Det är en ypperlig
              möjlighet att visa att norra Sverige kan bidra med mycket mer
              än att bara vara en utarmad naturresursproducent, men då krävs
              det att alla aktörer är på banan. Jag vill ha ett tydligt löfte
              och att det kommer starka tydliga skrivningar från Näringsdepartementet
              till Tillväxtverket och Vinnova så att de kan vara aktiva och
              bidragande parter i genomförandet av kulturhuvudstadsåret 2014.
            </seg>
          </u>
          <u xml:id="i-05cdc18bb1e51daa-709" prev="i-05cdc18bb1e51daa-706" who="Q5745541">
            <seg>
              Det här är inte bara en fråga för Norrland. Det är inte bara
              en fråga för Umeå. Det är inte bara en fråga för Västerbotten.
              Det är en fråga för hela landet.
            </seg>
          </u>
          <u xml:id="i-05cdc18bb1e51daa-710" prev="i-05cdc18bb1e51daa-706" who="Q5745541">
            <seg>
              På rätt sätt kan man ta till vara det här för att visa vilka
              tillgångar som finns, för att öppna norra Norrland som skyltfönster
              och visa de kreativa miljöer som finns, inte minst på Designhögskolan
              och på Arkitekthögskolan vid universitetet i Umeå.
            </seg>
          </u>
          <u xml:id="i-05cdc18bb1e51daa-711" prev="i-05cdc18bb1e51daa-706" who="Q5745541">
            <seg>
              Förutom att ge medborgarna mer av kultur formar det en grogrund
              för kreativa och innovativa näringar som skapas av de människor
              som är bosatta i norra Sverige. Inte minst visar Komatsu Forests
              etablering i Umeå att man tror på regionen och att man speciellt
              tror på den kompetens och den förmåga när det gäller ny design
              som finns i området.
            </seg>
          </u>
          <u xml:id="i-05cdc18bb1e51daa-712" prev="i-05cdc18bb1e51daa-706" who="Q5745541">
            <seg>
              Tillsammans kan vi bygga en framtid där de enda gropar som eventuellt
              kommer på köpet är smilgroparna.
            </seg>
          </u>
          <u xml:id="i-05cdc18bb1e51daa-713" prev="i-05cdc18bb1e51daa-706" who="Q5745541">
            <seg>
              Återigen näringsministern: Vi önskar tydliga skrivningar. Vi
              har förhoppningen att det också kommer. Jag tror ändå, när jag
              ser svaret, att det i alla fall finns en inställning att man ska
              få med någon form av skrivning för kulturhuvudstadsåret. Det skulle
              vara ytterst välkommet.
            </seg>
          </u>
          <note type="speaker">
            Anf. 103 Näringsminister ANNIE LÖÖF (C):
          </note>
          <u xml:id="i-05cdc18bb1e51daa-714" next="i-05cdc18bb1e51daa-723" who="Q439393">
            <seg>
              Fru talman! Det här är en fråga som rör hela landet. Det här
              är inte specifikt för Umeå. Det här är en möjlighet för hela Sverige,
              inte minst Norrland, att marknadsföra de regionala fördelar och
              fantastiska tillgångar som finns i Umeå men också i Västerbotten
              och Norrbotten i stort. Det är därför regeringen har satsat 75
              miljoner kronor på kulturhuvudstadsåret i Umeå under 2013 och
              2014.
            </seg>
          </u>
          <u xml:id="i-05cdc18bb1e51daa-715" prev="i-05cdc18bb1e51daa-714" who="Q439393">
            <seg>
              Låt mig jämföra den summan med några av Socialdemokraternas satsningar
              på näringslivet i stort. Ni lägger 25 miljoner bland annat på
              att stärka exporten för svenska små och medelstora företag. Regeringen
              lägger 75 miljoner på kulturhuvudstadsåret i Umeå. Vi lägger alltså
              tre gånger så mycket som Socialdemokraterna satsar på att stärka
              exporten för svenska små och medelstora företag på kulturhuvudstadsåret
              i Umeå.
            </seg>
          </u>
          <u xml:id="i-05cdc18bb1e51daa-716" prev="i-05cdc18bb1e51daa-714" who="Q439393">
            <seg>
              Jag vet att det är mindre än vad Umeå har ansökt om, men jag
              är väldigt glad över att regeringen har valt, efter förhandlingar,
              att lägga det på den nivån. Jag hoppas också att vi på andra sätt
              kan stödja och förstärka kulturhuvudstadsåret i Umeå tillsammans
              med myndigheter och andra aktörer.
            </seg>
          </u>
          <u xml:id="i-05cdc18bb1e51daa-717" prev="i-05cdc18bb1e51daa-714" who="Q439393">
            <seg>
              Besöksnäringen, slutligen, är en del av de kulturella och kreativa
              näringarna och är verkligen på frammarsch. Det är en av Sveriges
              nya basnäringar. Över 160 000 personer jobbar här, och det är
              till en stor fördel framför allt för lands- och glesbygd, där
              många jobb skapas.
            </seg>
          </u>
          <u xml:id="i-05cdc18bb1e51daa-718" prev="i-05cdc18bb1e51daa-714" who="Q439393">
            <seg>
              Där har vi valt att fortsätta att förstärka Visit Swedens anslag.
              Deras basanslag ligger på 90 miljoner. Alliansregeringen valde
              under förra mandatperioden och fram till i år att kraftigt förstärka
              Visit Swedens anslag, för de gör ett fantastiskt arbete. Vi lägger
              det på en lite lägre summa under kommande år. Men det är fortfarande
              30 miljoner i ökade anslag, från basen på 90, under några år framöver,
              just på grund av att de har en viktig verksamhet och marknadsför
              Sverige utomlands.
            </seg>
          </u>
          <u xml:id="i-05cdc18bb1e51daa-719" prev="i-05cdc18bb1e51daa-714" who="Q439393">
            <seg>
              Tillsammans med Visit Swedens arbete kommer kulturhuvudstadsåret
              också att bli ett viktigt skyltfönster för att marknadsföra Sverige
              som ett intressant och attraktivt land i vår omvärld.
            </seg>
          </u>
          <u xml:id="i-05cdc18bb1e51daa-720" prev="i-05cdc18bb1e51daa-714" who="Q439393">
            <seg>
              Förutom de satsningar vi gör på Visit Sweden lägger vi 60 miljoner
              på att utveckla destinationer runt om i landet. Det är en ny satsning
              som regeringen gör, som man inte tidigare har gjort. 60 miljoner
              är också en ansenlig summa pengar som vi ger för att stärka fem
              olika destinationer i Sverige, från Kiruna i norr till Vimmerby
              och Bohuslän i söder. Det handlar om att skapa exportmogna destinationer,
              som man kallar det för, för att marknadsföra Sverige i utlandet.
            </seg>
          </u>
          <u xml:id="i-05cdc18bb1e51daa-721" prev="i-05cdc18bb1e51daa-714" who="Q439393">
            <seg>
              Dessutom har vi generella förslag för näringslivet som är extra
              gynnsamma för besöksnäringen, nämligen en halverad restaurangmoms
              och halverade arbetsgivaravgifter för unga. Det stärker också
              de kulturella och kreativa näringarna, eftersom det är mycket
              kafé- och restaurangverksamheter och många unga människor som
              får sitt första jobb genom besöksnäringen.
            </seg>
          </u>
          <u xml:id="i-05cdc18bb1e51daa-722" prev="i-05cdc18bb1e51daa-714" who="Q439393">
            <seg>
              Regeringen ser de kulturella och kreativa näringarna som viktiga.
              Därför fortsätter vissa av satsningarna. Framför allt ser man
              besöksnäringen som särskilt viktig för att skapa jobb, framtidstro
              och tillväxt i delar av Sverige som behöver det.
            </seg>
          </u>
          <u xml:id="i-05cdc18bb1e51daa-723" prev="i-05cdc18bb1e51daa-714" who="Q439393">
            <seg>
              Vi kommer alltså att fortsätta. Men frågan är återigen hur det
              kommer sig att Socialdemokraterna vill fördubbla restaurangmomsen
              och fördubbla arbetsgivaravgiften för unga, som slår hårt mot
              besöksnäringen. Dessutom nämner ni inte med ett enda ord kulturhuvudstadsåret
              i Umeå i er budget.
            </seg>
          </u>
          <note type="speaker">
            Anf. 104 ISAK FROM (S):
          </note>
          <u xml:id="i-05cdc18bb1e51daa-724" next="i-05cdc18bb1e51daa-729" who="Q5745541">
            <seg>
              Fru talman! Jag tycker att det är ganska klart att näringsministern
              borde ge klara och tydliga signaler om att det kommer att finnas
              tydliga direktiv till Tillväxtverket, Vinnova, och gärna Visit
              Sweden. Det stod ingenting i ministerns egen budgetproposition.
            </seg>
          </u>
          <u xml:id="i-05cdc18bb1e51daa-725" prev="i-05cdc18bb1e51daa-724" who="Q5745541">
            <seg>
              I vårt kulturpolitiska budgetförslag skriver vi väldigt mycket
              om kultur och kreativa näringar och särskilt om Umeå 2014. Om
              näringsministern har missat det borde hon läsa det.
            </seg>
          </u>
          <u xml:id="i-05cdc18bb1e51daa-726" prev="i-05cdc18bb1e51daa-724" who="Q5745541">
            <seg>
              Någonting annat som näringsministern gärna kan läsa, om hon inte
              redan har gjort det, är den utvärdering från Handelshögskolan
              i Åbo som handlar om när Åbo var kulturhuvudstad. Den uppskattning
              som handelshögskolan i Åbo har gjort är att sysselsättningseffekterna
              av kulturhuvudstadsåret uppgår till över 2 300 årsverken långsiktigt.
              Omvandlat till pengar hade det motsvarat en ökning av den totala
              produktionen med 200 miljoner euro, vilket inte är lite.
            </seg>
          </u>
          <u xml:id="i-05cdc18bb1e51daa-727" prev="i-05cdc18bb1e51daa-724" who="Q5745541">
            <seg>
              Om nu näringsministern i sitt avslutningsanförande kommer på
              tanken att angripa vår socialdemokratiska politik på närings-
              och kulturområdet bör hon ha med sig att näringspolitik består
              av mycket mer än av sänkt moms och sänkt skatt.
            </seg>
          </u>
          <u xml:id="i-05cdc18bb1e51daa-728" prev="i-05cdc18bb1e51daa-724" who="Q5745541">
            <seg>
              Jag skulle rekommendera en satsning på bostadsbyggande, inte
              minst med hänsyn till att SCA i förrgår varslade 100 medarbetare
              på sågverken i Holmsund och i Vilhelmina. Skogsnäringen skulle
              kunna bidra mycket mer till tillväxt i hela vårt land.
            </seg>
          </u>
          <u xml:id="i-05cdc18bb1e51daa-729" prev="i-05cdc18bb1e51daa-724" who="Q5745541">
            <seg>
              Nu handlar inte den här debatten om just det utan om framtidsmöjligheterna
              när det gäller att göra kulturhuvudstadsåret 2014 till en succé.
            </seg>
          </u>
          <note type="speaker">
            Anf. 105 Näringsminister ANNIE LÖÖF (C):
          </note>
          <u xml:id="i-05cdc18bb1e51daa-730" next="i-05cdc18bb1e51daa-736" who="Q439393">
            <seg>
              Fru talman! Den ambitionen delar regeringen. Vi vill också, tillsammans
              med Umeå och Västerbotten, göra Umeå som kulturhuvudstad till
              en succé.
            </seg>
          </u>
          <u xml:id="i-05cdc18bb1e51daa-731" prev="i-05cdc18bb1e51daa-730" who="Q439393">
            <seg>
              Av den anledningen valde vi att lägga 75 miljoner i ett riktat
              stöd till den här satsningen, förutom de satsningar som sker runt
              omkring. Det gäller innovationsstrategin, handlingsplanen för
              kulturella och kreativa näringar och det arbete som vi gör på
              nordisk nivå för att stötta de här näringarna.
            </seg>
          </u>
          <u xml:id="i-05cdc18bb1e51daa-732" prev="i-05cdc18bb1e51daa-730" who="Q439393">
            <seg>
              Sedan har Isak From helt rätt. Det handlar inte bara om skatt
              och moms för att bygga ett starkt näringsliv i hela landet. Det
              handlar om infrastruktur. Det handlar om forskning och satsning
              på innovation men också på utbildning och kompetensförsörjning.
            </seg>
          </u>
          <u xml:id="i-05cdc18bb1e51daa-733" prev="i-05cdc18bb1e51daa-730" who="Q439393">
            <seg>
              Alla de delarna är viktiga för att skapa attraktionskraft och
              tillväxt i hela landet. Det är av den anledningen som regeringen
              i år har valt att lägga fram en tung investeringsbudget när det
              gäller alla de här delarna.
            </seg>
          </u>
          <u xml:id="i-05cdc18bb1e51daa-734" prev="i-05cdc18bb1e51daa-730" who="Q439393">
            <seg>
              Ett stort tack för den här debatten! Jag önskar interpellanten
              en trevlig helg.
            </seg>
          </u>
          <note>
            Överläggningen var härmed avslutad.
          </note>
          <note>
            16 § Bordläggning
          </note>
          <note>
            Anmäldes och bordlades
          </note>
          <note>
            17 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 7 december
          </note>
          <note>
            Monica Green
          </note>
          <note>
            Annika Lillemets
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 11 december.
          </note>
          <note>
            18 § Anmälan om frågor för skriftliga svar
          </note>
          <u xml:id="i-05cdc18bb1e51daa-735" prev="i-05cdc18bb1e51daa-730" who="Q439393">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 7 december
          </note>
          <note>
            Elin Lundgren
          </note>
          <note>
            Gunilla Svantorp
          </note>
          <note>
            Lennart Axelsson
          </note>
          <note>
            Yilmaz Kerimo
          </note>
          <note>
            Krister Örnfjäder
          </note>
          <note>
            Jonas Gunnarsson
          </note>
          <note>
            Jonas Gunnarsson
          </note>
          <note>
            Stina Bergström
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 11 december.
          </note>
          <note>
            19 § Kammaren åtskildes kl. 14.28.
          </note>
          <u xml:id="i-05cdc18bb1e51daa-736" prev="i-05cdc18bb1e51daa-730" who="Q439393">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
