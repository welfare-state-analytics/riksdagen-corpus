<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--35</head>
          <docDate when="2012-12-03">2012-12-03</docDate>
        </div>
      </front>
      <body>
        <div>
          <note xml:id="i-5kcD2HRyArA3og7HV9wgBe">
            Riksdagens protokoll
          </note>
          <note xml:id="i-31cF5kxjMvJ2xVtZLozzzS">
            2012/13:35
          </note>
          <note xml:id="i-QioYDedkf2hfXbrVezgrNd">
            Måndagen den 3 december
          </note>
          <note xml:id="i-PNYmMCY4JG2Y1kfSpTJ4KZ">
            Kl. 11:30 - 13:21
          </note>
          <note xml:id="i-SPVbyfcBPWzpKPQ5noN7Uc">
            1 § Avsägelser
          </note>
          <note xml:id="i-HXWoKWWLVASDVSrs4YimvJ">
            Talmannen meddelade att Lars Isovaara (SD) anhållit om entledigande
            från uppdraget som ledamot av riksdagen.
          </note>
          <note xml:id="i-DU48n3KgxoZf2uT8X7T8U1">
            Kammaren biföll denna anhållan.
          </note>
          <note xml:id="i-FDTgHhRY8jsi2DckHkehDW">
            Talmannen meddelade att Ulrika Karlsson i Uppsala (M) avsagt
            sig uppdraget som ledamot i justitieutskottet.
          </note>
          <note xml:id="i-CAvkq3LRr3JomWMV2umBzo">
            Kammaren biföll denna avsägelse.
          </note>
          <note xml:id="i-TzFp8J8mXW8pPDrmSXrDAM">
            Talmannen meddelade att Anti Avsan (M) avsagt sig uppdraget som
            ledamot i civilutskottet.
          </note>
          <note xml:id="i-NjKJtM3NYLHGjc4vixySsu">
            Kammaren biföll denna avsägelse.
          </note>
          <note xml:id="i-7mDaqgiABHJ8bsYkzHpp4L">
            Talmannen meddelade att Marta Obminska (M) avsagt sig uppdraget
            som ledamot i EU-nämnden.
          </note>
          <note xml:id="i-EfPsE9xYCm41QEXYsxkyN2">
            Kammaren biföll denna avsägelse.
          </note>
          <note xml:id="i-JhEzMRWBpR3gq1x4izpfVu">
            2 § Anmälan om kompletteringsval
          </note>
          <note xml:id="i-Dhk1T481zjK9DUjFvSREU5">
            Talmannen meddelade att Moderata samlingspartiets riksdagsgrupp
            på grund av uppkomna vakanser anmält Anti Avsan som ledamot i
            justitieutskottet, Marta Obminska som ledamot i civilutskottet
            och Ulrika Karlsson i Uppsala som ledamot i EU-nämnden.
          </note>
          <note xml:id="i-CyPhFSAvZjfo3ur8F2DJRQ">
            Talmannen förklarade valda till
          </note>
          <note xml:id="i-HhKUzjTxuNEwUQppYDiDWT">
            ledamot i justitieutskottet
          </note>
          <note xml:id="i-K4PqExovwLXch27LfVmK6R">
            ledamot i civilutskottet
          </note>
          <note xml:id="i-MeXbBVumzJ8QQ3TChaJra6">
            ledamot i EU-nämnden
          </note>
          <note xml:id="i-924XmGrUp9qcqjfZ2DmryT">
            3 § Aktuell debatt: Blockad av Gaza
          </note>
          <note type="speaker" xml:id="i-R3UN2Y3oa93EWmquuYhUg8">
            Anf. 1 JONAS SJÖSTEDT (V):
          </note>
          <u xml:id="i-060deeb7cc6d9d2a-0" next="i-060deeb7cc6d9d2a-5" who="Q2029704">
            <seg xml:id="i-YNnrJXpqyucvouyUEmJCn7">
              Herr talman! Denna debatt har begärts av oss i Vänsterpartiet
              med anledning av Israels blockad mot Gaza och de allvarliga humanitära
              följder som denna blockad ger.
            </seg>
          </u>
          <u xml:id="i-060deeb7cc6d9d2a-1" prev="i-060deeb7cc6d9d2a-0" who="Q2029704">
            <seg xml:id="i-MTVw3qn22hsGm6XozgMg8m">
              Gazas invånare förnekas möjligheten att utveckla sin ekonomi
              och möjligheten till värdigt liv. Israels blockad mot Gaza och
              ockupationen av palestinska områden utgör det största hindret
              mot fred, en rättvis tvåstatslösning och fredlig samexistens mellan
              israeler och palestinier.
            </seg>
          </u>
          <u xml:id="i-060deeb7cc6d9d2a-2" prev="i-060deeb7cc6d9d2a-0" who="Q2029704">
            <seg xml:id="i-Rid7FjyME4oiiwSijR4r1v">
              Vi begärde denna debatt efter att Israel åter hade använt militärt
              våld för att stoppa ett fredligt försök att bryta blockaden med
              humanitär hjälp. På morgonen den 20 oktober bordades Ship to Gazas
              fartyg Estelle av den israeliska marinen på internationellt vatten.
              Besättningen utsattes för våld, fördes mot sin vilja till Israel,
              och fartyget har beslagtagits av Israel.
            </seg>
          </u>
          <u xml:id="i-060deeb7cc6d9d2a-3" prev="i-060deeb7cc6d9d2a-0" who="Q2029704">
            <seg xml:id="i-By3y7NaDdhbDSotinPEkic">
              För två veckor sedan utspelades ett kort men intensivt krig mellan
              Hamas och andra militanta grupper i Gaza och den israeliska militären.
              Dödsoffren har främst varit palestinier, många av dem helt oskyldiga
              civila. Det militära våldet kan aldrig lösa konflikten. Såväl
              Israels bombningar av Gaza som raketanfall från Gaza mot Israel
              måste fördömas.
            </seg>
          </u>
          <u xml:id="i-060deeb7cc6d9d2a-4" prev="i-060deeb7cc6d9d2a-0" who="Q2029704">
            <seg xml:id="i-8cAnUZUoPBzeu8gBULJMCR">
              I förra veckan togs äntligen ett litet steg på vägen mot en fredlig
              lösning av konflikten då FN:s generalförsamling erkände Palestinas
              status som observatör i Förenta nationerna. För Vänsterpartiet
              är detta beslut ett steg på vägen mot ett fullt erkännande av
              en palestinsk statsbildning och därmed en del av en tvåstatslösning
              på konflikten.
            </seg>
          </u>
          <u xml:id="i-060deeb7cc6d9d2a-5" prev="i-060deeb7cc6d9d2a-0" who="Q2029704">
            <seg xml:id="i-XSwkNvbwwrFTWE4GHySq58">
              Vi beklagar regeringens tvekan inför att erkänna Palestinas nya
              status. Men vi välkomnar samtidigt att Sverige denna gång till
              skillnad från omröstningen om Palestinas medlemskap i Unesco röstade
              för ett erkännande.
            </seg>
          </u>
          <note type="speaker" xml:id="i-4UpNzjdNDqfpGsAdrd7aGA">
            Anf. 2 Utrikesminister CARL BILDT (M):
          </note>
          <u xml:id="i-060deeb7cc6d9d2a-6" next="i-060deeb7cc6d9d2a-19" who="Q52922">
            <seg xml:id="i-JjGA7BCbQoBeLURjsysG9H">
              Herr talman! Situationen i och kring Gaza är oacceptabel. Den
              är ohållbar, och den är en direkt fara för människors välbefinnande
              i området liksom för freden i regionen i dess helhet.
            </seg>
          </u>
          <u xml:id="i-060deeb7cc6d9d2a-7" prev="i-060deeb7cc6d9d2a-6" who="Q52922">
            <seg xml:id="i-XZhWuzeySV37CCcQaj4rPk">
              Detaljerna i detta tror jag att vi alla vet. Det handlar om den
              israeliska blockaden av Gaza med de omedelbara humanitära, de
              påtagliga ekonomiska och de långsiktiga politiska konsekvenserna.
              Det handlar om Hamas odemokratiska, auktoritära maktutövning i
              direkt konfrontation med de valda palestinska myndigheterna i
              Ramallah och olika terrorgruppers utnyttjande av Gazas territorium
              för att med olika typer av raketer urskillningslöst beskjuta civila
              områden, städer och byar i Israel.
            </seg>
          </u>
          <u xml:id="i-060deeb7cc6d9d2a-8" prev="i-060deeb7cc6d9d2a-6" who="Q52922">
            <seg xml:id="i-A6L5gPkCPZW68pGvqMysfQ">
              Effekterna av detta vet vi också. Det ena kriget efter det andra
              har sitt ursprung kring Gaza. Det gäller den mycket brutala vintern
              20082009 och den något mindre så men fortfarande oacceptabla situationen
              den senaste månaden. Det är en humanitär och ekonomisk situation
              i Gaza som långsiktigt håller på att bli allt värre.
            </seg>
          </u>
          <u xml:id="i-060deeb7cc6d9d2a-9" prev="i-060deeb7cc6d9d2a-6" who="Q52922">
            <seg xml:id="i-U9SwiDVmTbDXjDoBGaQvWp">
              En FN-rapport nyligen tecknade en bild av en utveckling där olika
              faktorer riskerar att leda till att Gazaområdet med dess då mer
              än två miljoner människor kring år 2020 blir närmast obeboeligt.
              Självfallet är det en alldeles olidlig och oacceptabel situation
              för de människor i Israel som lever inom de allt längre räckvidderna
              för raketerna från Gaza och ständigt måste springa till skyddsrummen
              för att värna sina liv.
            </seg>
          </u>
          <u xml:id="i-060deeb7cc6d9d2a-10" prev="i-060deeb7cc6d9d2a-6" who="Q52922">
            <seg xml:id="i-B1PNma6Dgn9UeY45tyTfZ6">
              Vi har nu fått ännu en överenskommelse om vapenvila i Gaza. Vi
              välkomnar den. Men jag var samtidigt också mycket tydlig med att
              den inte räcker, och det i två avseenden. För det första måste
              man nu omedelbart gå vidare med att bryta den ekonomiska och humanitära
              blockaden av Gaza. För det andra måste man nu på allvar ge kraft
              åt ansträngningarna för att få till stånd en bredare fredsuppgörelse.
            </seg>
          </u>
          <u xml:id="i-060deeb7cc6d9d2a-11" prev="i-060deeb7cc6d9d2a-6" who="Q52922">
            <seg xml:id="i-BMymZyuEkBnEr8aEAmb3Kd">
              Viktigt i det första avseendet är att EU med stor tydlighet kräver
              ett omedelbart, uthålligt och ovillkorligt öppnande av de olika
              övergångarna för humanitär hjälp, kommersiella varor liksom personer
              till och från Gaza. Vissa begränsade förbättringar har skett,
              men det är inte tillräckligt. När EU:s utrikesministrar träffas
              i Bryssel på måndag kommer frågan att ligga på vårt bord, och
              nya initiativ kommer att komma.
            </seg>
          </u>
          <u xml:id="i-060deeb7cc6d9d2a-12" prev="i-060deeb7cc6d9d2a-6" who="Q52922">
            <seg xml:id="i-XnSY5EEPADS1ZcB8nt1b5h">
              Detta är viktigt inte minst från Israels egen utgångspunkt. Den
              illegala smugglingsekonomi som blockaden driver spelar direkt
              Hamas illegala strukturer i händerna och ger dem därmed också
              större möjligheter att dölja smugglingen av de raketer och andra
              vapen som utgör ett hot mot oskyldiga människor i Israel.
            </seg>
          </u>
          <u xml:id="i-060deeb7cc6d9d2a-13" prev="i-060deeb7cc6d9d2a-6" who="Q52922">
            <seg xml:id="i-AUQn9DRoo29pGi2HsWzxdq">
              Viktigt i det andra avseendet är att nu få till stånd direkta
              förhandlingar mellan Israels regering och palestinierna som leder
              fram till en överenskommelse om den tvåstatslösning som är den
              enda möjligheten till fred för och försoning mellan dessa två
              nationer.
            </seg>
          </u>
          <u xml:id="i-060deeb7cc6d9d2a-14" prev="i-060deeb7cc6d9d2a-6" who="Q52922">
            <seg xml:id="i-TDUfizUoqRwFGZcWKNTmae">
              Omröstningen i torsdags i FN:s generalförsamling var viktig inte
              minst därför att den visade det mycket starka och breda internationella
              stöd som finns för denna lösning. Jag hade hoppats att också Israel
              skulle ha röstat för denna resolution. Det hade varit en stark
              och viktig signal.
            </seg>
          </u>
          <u xml:id="i-060deeb7cc6d9d2a-15" prev="i-060deeb7cc6d9d2a-6" who="Q52922">
            <seg xml:id="i-5DRXU3hzTMuLrcDb1Hctyd">
              En tvåstatslösning med 1967 års gränser som utgångspunkt på det
              sätt som inte minst EU givit uttryck för skulle ge Israel den
              fred och den säkerhet som man har rätt till. Det skulle ge det
              palestinska folket den frihet och den värdighet som det har sin
              självklara rätt till. Men så blev som bekant inte fallet.
            </seg>
          </u>
          <u xml:id="i-060deeb7cc6d9d2a-16" prev="i-060deeb7cc6d9d2a-6" who="Q52922">
            <seg xml:id="i-2h4bG6EtTpnn8B3MifuZEo">
              I stället kommer nu signaler från Israels regering som är extremt
              oroande framför allt när det gäller nya illegala bosättningar
              i anslutning till Jerusalem. FN:s generalsekreterare har sagt
              att de kan vara ett avgörande slag mot möjligheterna att få till
              en tvåstatslösning. Från Europeiska unionen har vi i går reagerat
              mycket starkt.
            </seg>
          </u>
          <u xml:id="i-060deeb7cc6d9d2a-17" prev="i-060deeb7cc6d9d2a-6" who="Q52922">
            <seg xml:id="i-92XNiQvkKjzoynrpwYGrsi">
              I Stockholm är Israels ambassadör just nu uppkallad till UD för
              att ytterligare understryka vår uppfattning i denna fråga. Samma
              sak sker i bland annat London och Paris. Vi kommer tillsammans
              med andra EU-länder att diskutera de ytterligare steg som kan
              bli aktuella. Det vore oklokt att just nu föregripa den diskussionen.
              Dessa frågor har också stått i centrum för de diskussioner jag
              fört i Washington under de senaste dagarna.
            </seg>
          </u>
          <u xml:id="i-060deeb7cc6d9d2a-18" prev="i-060deeb7cc6d9d2a-6" who="Q52922">
            <seg xml:id="i-XwB4kwZP4JVyZ6BvMfSR3F">
              Situationen i Mellanöstern i dess helhet är mycket oroande. Vi
              ser hur nya spänningar byggs upp och hur gamla fördjupas. Nya
              politiska krafter, ofta demokratiskt förankrade, bryter fram.
              Vi ser det allt värre våldet i Syrien, och motsättningarna i Egypten.
              Freden mellan Israel och palestinierna kan inte längre vänta.
              Den får inte längre skjutas upp. Risken är då att vi aldrig under
              överskådlig tid kommer att få se den utan att regionen går mot
              en alltmer konfliktfylld framtid.
            </seg>
          </u>
          <u xml:id="i-060deeb7cc6d9d2a-19" prev="i-060deeb7cc6d9d2a-6" who="Q52922">
            <seg xml:id="i-8YXdLtcQQyyZFfWkBni3CX">
              Det kommer inte bara att drabba de 1,6 miljoner människor som
              i dag lever instängda i Gaza, en oacceptabel situation, eller
              de israeler som ständigt fruktar de nya raketerna. Det kommer
              att drabba regionen i dess helhet och oss. Därför blir de närmaste
              månaderna mycket viktiga. Det krävs att FN, EU, USA och andra
              ger ny kraft åt fredsansträngningarna. Att häva blockaden av Gaza
              vore ett viktigt steg för att göra detta möjligt.
            </seg>
          </u>
          <note type="speaker" xml:id="i-qDqjoPDAzqA4LovZkWMMm">
            Anf. 3 URBAN AHLIN (S):
          </note>
          <u xml:id="i-060deeb7cc6d9d2a-20" next="i-060deeb7cc6d9d2a-31" who="Q3369220">
            <seg xml:id="i-NwmjxLrnjob3kM8wuZggxz">
              Herr talman! Återigen har Sveriges riksdag en debatt om Gaza.
              Återigen får vi se att situationen inte förbättrats för de palestinier
              som lever i detta utomhusfängelse. Vi är helt eniga i Sveriges
              riksdag om att blockaden måste hävas. Vi är alla förvånade över
              att Israel fortsätter med blockaden när det är uppenbart för alla
              och envar att det är en kontraproduktiv och huvudlös politik.
            </seg>
          </u>
          <u xml:id="i-060deeb7cc6d9d2a-21" prev="i-060deeb7cc6d9d2a-20" who="Q3369220">
            <seg xml:id="i-NekgEVDNrrCxJsV241Rs2S">
              Utrikesministern pekade mycket riktigt på att de som tjänar på
              blockaden naturligtvis är de som hanterar tunnlarna, de som tar
              in vapnen; de tjänar pengar på det. Det är till största delen
              Hamas som tjänar på det.
            </seg>
          </u>
          <u xml:id="i-060deeb7cc6d9d2a-22" prev="i-060deeb7cc6d9d2a-20" who="Q3369220">
            <seg xml:id="i-TEhNQg8USHDiEPXXp7FJb4">
              Varför gör då Israel på det viset? Och varför lyckas inte vi
              i det internationella samfundet sätta sådan press bakom orden
              att blockaden upphävs? Vi hade en debatt för några år sedan om
              Israels attack mot Gaza då bortåt 1 400 personer dödades. För
              ett par veckor sedan var det dags igen med israeliska bombningar
              över Gaza. Vi har haft Ship to Gaza som återigen bordats och stoppats
              när människor försökt att den vägen bryta blockaden. Om och om
              igen nås vi av de fruktansvärda nyheterna om hur Israel beter
              sig.
            </seg>
          </u>
          <u xml:id="i-060deeb7cc6d9d2a-23" prev="i-060deeb7cc6d9d2a-20" who="Q3369220">
            <seg xml:id="i-F7KDU5hbc5dXRUNK6oj5w9">
              Låt mig vara väldigt tydlig med att vi fördömer bestämt attackerna
              mot civilbefolkningen i Israel. Vi fördömer terrorism. Vi fördömer
              att man skickar raketer från Gaza in mot civilbefolkningen i Israel.
              Men ärligt talat: Finns det någon i denna kammare som kan vara
              förvånad över att den blockadpolitik som Israel bedriver föder
              och göder extremism? Om du är helt instängd, inte kan handla med
              omvärlden, inte på något vis kan få tillgång till sjukvård och
              annat som du är i behov av utan allt hela tiden måste testas och
              kontrolleras ditt människovärde trampas på dagligen finns det
              någon som då förundras över att det göder extremism?
            </seg>
          </u>
          <u xml:id="i-060deeb7cc6d9d2a-24" prev="i-060deeb7cc6d9d2a-20" who="Q3369220">
            <seg xml:id="i-B65L5jwZWdB6p2SNqkBguX">
              Jag tror att det är oerhört väsentligt att Sverige, Europeiska
              unionen och Förenta nationerna nu tar bladet från munnen och är
              mycket tydliga med vad det är vi vill göra. Jag har i denna kammare
              många gånger kritiserat utrikesministern för att han valt att
              vara kommentator i stället för att vara utrikesminister och bedriva
              utrikespolitik. Tyvärr är den här dagen ytterligare ett sådant
              exempel.
            </seg>
          </u>
          <u xml:id="i-060deeb7cc6d9d2a-25" prev="i-060deeb7cc6d9d2a-20" who="Q3369220">
            <seg xml:id="i-RQJf1FcQwHhAyY4x9v6kpP">
              Vi har kunnat läsa hur Frankrike och Storbritannien bestämt sig
              för att kalla upp de israeliska ambassadörerna. De har diskuterat
              att ta hem sina diplomater för konsultationer för att på det sättet
              protestera mot Israel. Då väljer utrikesministern att säga att
              han inte vill kommentera det än, för han vet inte riktigt vad
              som är sant. Så står det i alla fall i TT-meddelandet. När vi
              kommer till denna debatt traskar utrikesministern patrullo, efter
              de andra EU-länderna, och säger att just i denna stund kallas
              Israels ambassadör upp till UD.
            </seg>
          </u>
          <u xml:id="i-060deeb7cc6d9d2a-26" prev="i-060deeb7cc6d9d2a-20" who="Q3369220">
            <seg xml:id="i-Bhp95yMuUVQhqLhDHk7Wg9">
              Jag menar att det inte räcker. Sverige måste befinna sig i framkant,
              måste bedriva politik, påpeka saker, vilja förändra. Vi socialdemokrater
              har under en lång period tydligt poängterat tre saker. Det första
              var att uppgradera Palestinas status i FN:s generalförsamling.
              Det är viktigt att Palestina får status som stat även om de inte
              är medlemmar; de är en non-member state. Det ska inte underskattas
              vilken betydelse det kan ha.
            </seg>
          </u>
          <u xml:id="i-060deeb7cc6d9d2a-27" prev="i-060deeb7cc6d9d2a-20" who="Q3369220">
            <seg xml:id="i-UCG8ayNfmu9aAfuZd23eEV">
              Tyvärr tövade regeringen, och Sverige blev ett av de allra sista
              länderna att lätta på förlåten och berätta om man skulle säga
              ja, nej eller avstå. Så sent som kvällen före generalförsamlingens
              omröstning stod jag i riksdagen och debatterade med borgerliga
              riksdagsledamöter som då kunde meddela att det antingen blir ett
              ja eller ett nej eller så avstår vi. Det var vad Fredrik Malm
              sade i denna kammare.
            </seg>
          </u>
          <u xml:id="i-060deeb7cc6d9d2a-28" prev="i-060deeb7cc6d9d2a-20" who="Q3369220">
            <seg xml:id="i-PaEBNCVFobELD2fy1KDRoM">
              Det var ju en hemskans tur att vi inte sade nej. Då hade vi inte
              hamnat i ett speciellt stort sällskap när det internationella
              samfundet väl fattade beslutet. Jag kan inte förstå hur regeringen
              kunde töva så länge i denna fråga. Alla som hade läst resolutionsutkasten
              och följt debatten var medvetna om att det var den tidpunkt då
              det internationella samfundet gav ett tydligt besked till Israel,
              nämligen: Vi står upp bakom tvåstatslösningen, och det markerar
              vi genom att ge det stödet.
            </seg>
          </u>
          <u xml:id="i-060deeb7cc6d9d2a-29" prev="i-060deeb7cc6d9d2a-20" who="Q3369220">
            <seg xml:id="i-XMFpBRjMzMudz5WcLBfseb">
              Det bekymrar mig att det verkar som om utrikesministern har försökt
              hitta den gemensamma EU-hållningen, som då naturligtvis skulle
              vara att vi avstod. Eftersom EU aldrig hade kunnat enas om ett
              nej och inte heller om ett ja skulle det i så fall ha varit ett
              avståndstagande, vilket hade varit fullständigt oacceptabelt.
              Det är positivt att regeringen till sist, även om vi var bland
              de sista länderna, meddelade att det blev ett ja.
            </seg>
          </u>
          <u xml:id="i-060deeb7cc6d9d2a-30" prev="i-060deeb7cc6d9d2a-20" who="Q3369220">
            <seg xml:id="i-9qfTYimUhq6kvESpMCyuvi">
              Det andra vi talat om är att se till att märka de produkter som
              kommer från bosättningarna. Det är rimligt att Europeiska unionen
              har ett märkningssystem som gör att konsumenter i Europa kan ta
              avstånd från ockuperat område på så sätt att man inte köper bosättarnas
              produkter. Jag tycker att det borde vara ganska självklart. Danmark
              driver frågan i EU, anordnar konferenser och annat, och Storbritannien
              har tillsammans med handeln infört ett frivilligt system, men
              Sverige ligger efter.
            </seg>
          </u>
          <u xml:id="i-060deeb7cc6d9d2a-31" prev="i-060deeb7cc6d9d2a-20" who="Q3369220">
            <seg xml:id="i-He5qxQVLTHgCoFttZrCrEx">
              Det tredje vi tagit upp är att vi tycker att Sverige bilateralt
              ska erkänna staten Palestina av det enkla skälet att markera att
              vi vill ha ett Palestina, att vi inte accepterar Israels politik
              som steg för steg omöjliggör en framtida palestinsk statsbildning.
            </seg>
          </u>
          <note type="speaker" xml:id="i-Ljwpo1QUQvhpXdxJVEWwYJ">
            Anf. 4 PETER RÅDBERG (MP):
          </note>
          <u xml:id="i-060deeb7cc6d9d2a-32" next="i-060deeb7cc6d9d2a-44" who="Q6086370">
            <seg xml:id="i-LJUZkKJusjm3fofK7x8MDn">
              Herr talman! Jag vill tacka Vänsterpartiet för att de lyft upp
              den viktiga frågan om blockaden av Gaza. Gazakonflikten hänger
              intimt ihop med hela Palestinakonflikten. En lösning av Palestinakonflikten
              innefattar också Gazaremsan.
            </seg>
          </u>
          <u xml:id="i-060deeb7cc6d9d2a-33" prev="i-060deeb7cc6d9d2a-32" who="Q6086370">
            <seg xml:id="i-EctwEvK9mZyWQBvs9LSc8z">
              Trots att Palestina uppfyller kraven på ett godkännande som egen
              stat vacklar den svenska regeringen. Den senaste händelsen gäller
              fartyget Estelle som bordades av den israeliska militären, trots
              att det var ute på internationellt vatten. Först kommenterade
              UD inte utvecklingen alls på sin hemsida, vilket tros vara en
              del av UD:s tysta diplomati. Däremot skrev Carl Bildt om utvecklingen
              på sin blogg; det är inte första gången vi får följa utrikespolitiken
              via utrikesministerns blogg. Sedan, det ska erkännas, skrev UD
              om händelsen, och Carl Bildt uttalade sig om de elva svenska medborgare
              som greps på internationellt vatten.
            </seg>
          </u>
          <u xml:id="i-060deeb7cc6d9d2a-34" prev="i-060deeb7cc6d9d2a-32" who="Q6086370">
            <seg xml:id="i-AMA9U9Qo4W25JpS4jTyGPQ">
              I grunden är regeringen mycket passiv i konflikten mellan Israel
              och Palestina. Sverige hoppar hit och dit i olika FN-beslut om
              Palestinas rätt att existera. För snart en vecka sedan godkände
              dock Sverige och 137 andra länder Palestinas status som observatör
              i FN. Det kändes som om det satt långt inne innan Sverige till
              slut bestämde sig för att godkänna Palestinas observatörsstatus.
              Som vanligt var det Folkpartiet som bromsade det hela men fick
              till slut, i sista stund, ge med sig.
            </seg>
          </u>
          <u xml:id="i-060deeb7cc6d9d2a-35" prev="i-060deeb7cc6d9d2a-32" who="Q6086370">
            <seg xml:id="i-Uf6J9vSfLcggPAjEiC5Z9H">
              För cirka ett år sedan röstade Sverige nej till palestinskt medlemskap
              i Unesco. Sverige tillhörde de 14 länder som bekämpade PLO-ledaren
              Mahmoud Abbas försök att med fredliga metoder, i stället för genom
              väpnad kamp, uppnå en palestinsk stat. Varför ville inte Sverige
              stå på samma sida som Frankrike och Asiens, Afrikas och Latinamerikas
              stora demokratier Indien, Sydafrika och Brasilien, liksom en förkrossande
              majoritet av världens övriga länder, totalt 107 länder? Även den
              gången var det Folkpartiet och Kristdemokraterna som stretade
              mot. Var det kanske en betalning till dessa partier, som tycks
              driva en gammaldags proisraelisk linje allt för att hålla ihop
              regeringen?
            </seg>
          </u>
          <u xml:id="i-060deeb7cc6d9d2a-36" prev="i-060deeb7cc6d9d2a-32" who="Q6086370">
            <seg xml:id="i-XEs8zAGL2vu1n1yBEkQAYF">
              Unescoomröstningen handlade förstås om det palestinska folkets
              rättigheter, men frågan handlar också om Sveriges anseende och
              legitima intressen på världsscenen. Huvudfrågan till Carl Bildt
              är: Vilka grunder har regeringen för att Sverige inte ska godkänna
              att Palestina existerar? Genom ett godkännande skulle man kunna
              lösa Gazakonflikten. Nu hör jag Carl Bildt tala här, men jag håller
              med Urban Ahlin om att det vore önskvärt att Carl Bildt lite mer
              kunde delta i debatter och mer offensivt erkänna Palestinas status.
              Det väntar jag fortfarande på.
            </seg>
          </u>
          <u xml:id="i-060deeb7cc6d9d2a-37" prev="i-060deeb7cc6d9d2a-32" who="Q6086370">
            <seg xml:id="i-NDFDutSrMXCxAySDM8R77c">
              Mellanösternkonflikten är en av de mest utdragna konflikterna
              i världen. I centrum står frågan hur Israel och Palestina ska
              leva i fred. Konflikten har blivit en symbolfråga med politiska,
              kulturella och religiösa dimensioner långt utanför regionen.
            </seg>
          </u>
          <u xml:id="i-060deeb7cc6d9d2a-38" prev="i-060deeb7cc6d9d2a-32" who="Q6086370">
            <seg xml:id="i-YbK3W52pG64TvtKULKG18p">
              Palestinierna har enligt FN rätt till ett eget land på de av
              Israel nu ockuperade områdena Västbanken och Gaza. FN har avgjort
              att de palestinska flyktingarna har rätt att återvända till sitt
              land. Världens ledare har dock inte lyckats sätta tillräckligt
              hård press på Israel, och landet har ännu inte godkänt FN:s resolution
              om att 1967 års gränser ska gälla.
            </seg>
          </u>
          <u xml:id="i-060deeb7cc6d9d2a-39" prev="i-060deeb7cc6d9d2a-32" who="Q6086370">
            <seg xml:id="i-2sCcWQSs4ccu54ea5DpXHa">
              Gaza är ungefär 360 kvadratkilometer stort. Det motsvarar en
              tredjedel av Ölands yta. Där bor ca 1 ½ miljon invånare, och 45
              procent av medborgarna är under 14 år. Det finns bara tre ställen
              att ta sig ut ur Gaza, och bara de som är mycket sjuka får lämna
              Gaza.
            </seg>
          </u>
          <u xml:id="i-060deeb7cc6d9d2a-40" prev="i-060deeb7cc6d9d2a-32" who="Q6086370">
            <seg xml:id="i-N6tQwDk1UMW5dYmy66ht5t">
              Jag var själv i Israel den 28 maj förra året. Då öppnade man
              en port mot Egypten för Gazaborna. Jag är tveksam till om den
              porten är öppen i dag. Israel har säkert stängt den igen, men
              jag är lite osäker.
            </seg>
          </u>
          <u xml:id="i-060deeb7cc6d9d2a-41" prev="i-060deeb7cc6d9d2a-32" who="Q6086370">
            <seg xml:id="i-Ci8xPypAnKafqGKjnnSLT2">
              Israels långa blockad av den palestinska Gazaremsan är alltsedan
              2007 en humanitär katastrof, framhåller FN och flyktingorganisationerna.
            </seg>
          </u>
          <u xml:id="i-060deeb7cc6d9d2a-42" prev="i-060deeb7cc6d9d2a-32" who="Q6086370">
            <seg xml:id="i-TyPxKsxrEAg8SF3eBKNDe4">
              Varför står inte Sverige upp mer för den humanitära rätten till
              liv, mat och kläder och för rätten att gå i skola? Jag tycker
              att Sveriges regering och utrikesministern skulle ligga mer i
              frontlinjen när det gäller den humanitära rätten. Jag tycker att
              Carl Bildt är alldeles för tyst när det gäller FN:s portalparagraf
              om rätten till liv, rätten att få gå i skola och rätten att få
              sjukvård.
            </seg>
          </u>
          <u xml:id="i-060deeb7cc6d9d2a-43" prev="i-060deeb7cc6d9d2a-32" who="Q6086370">
            <seg xml:id="i-DRZaqJgxqhroYYZskkAw3b">
              Nu släpps endast en begränsad mängd mat och mediciner in i området.
              Folk har helt enkelt låsts in, och världen tittar på utan att
              göra någonting. Blockaden berör varje livsområde för invånarna,
              till exempel utbildning, sysselsättning och mental hälsa. Området
              kan inte återuppbyggas då byggnadsmaterial inte släpps in.
            </seg>
          </u>
          <u xml:id="i-060deeb7cc6d9d2a-44" prev="i-060deeb7cc6d9d2a-32" who="Q6086370">
            <seg xml:id="i-V97Y3AT5rTMjHDAMVVHcNq">
              Israels regering har gång på gång visat att den inte bryr sig
              om människor i grannländerna, i Palestina eller internationella
              beslut. I dag har både Hamas och Fatah förstått att de måste tala
              med en röst om de ska lyckas i förhandlingarna om en palestinsk
              stat. Jag hoppas att utrikesministern kommer att bli lite tydligare
              framöver när det gäller palestiniernas rätt.
            </seg>
          </u>
          <note type="speaker" xml:id="i-6RsM9vyWvC6dLj1JbPXdce">
            Anf. 5 FREDRIK MALM (FP):
          </note>
          <u xml:id="i-060deeb7cc6d9d2a-45" next="i-060deeb7cc6d9d2a-56" who="Q3675520">
            <seg xml:id="i-ERfhDji3C9Mh2WKBtGQDpQ">
              Herr talman! Det fanns en tid när davidsstjärnan, Magen David,
              satt fastsydd på juden i gettot i Warszawa. Det var inte så länge
              sedan. I dag sitter davidsstjärnan, tack och lov, på staten Israels
              flagga i stället. Men det finns mycket starka krafter som hatar
              just den flaggan och just den symbolen. De kräver att staten Israel
              ska malas ned till stoft för att en islamistisk gudsstat ska resa
              sig på templets ruiner.
            </seg>
          </u>
          <u xml:id="i-060deeb7cc6d9d2a-46" prev="i-060deeb7cc6d9d2a-45" who="Q3675520">
            <seg xml:id="i-Le1oYRjMSSSar8BB4CNWXs">
              När Iran och palestinska terrorister på Gazaremsan, i till synes
              fruktbart samarbete, drar i gång en ny runda av militär konfrontation
              är det just detta långsiktiga mål de har framför ögonen, utplånandet
              av Israel.
            </seg>
          </u>
          <u xml:id="i-060deeb7cc6d9d2a-47" prev="i-060deeb7cc6d9d2a-45" who="Q3675520">
            <seg xml:id="i-E3joDVyAzhMwMrHVJfkNMk">
              Herr talman! Sedan Hamas tog kontrollen över Gazaremsan har tusentals
              raketer och missiler avfyrats mot Israel. En stor del av dessa
              har avfyrats mot civila områden, mot sjukhus, synagogor och även
              mot kärnkraftverk. Till en början nådde dessa raketer endast någon
              mil in i Israel, ungefär till Sderot. I dag har Hamas en betydligt
              starkare militär kapacitet än så. De iransktillverkade Fajr-5-missilerna
              som Hamas nu har använt sig av väger ett ton. Bara stridsspetsen
              väger nästan 200 kilo. De är sex meter långa. De skjuts i väg
              från avfyrningsramper som är nedgrävda i jorden. Missilerna har
              en räckvidd på sju och en halv mil. De kan i dag nå till Tel Aviv
              i den region där det bor nästan fyra miljoner människor. Under
              de senaste stridigheterna tvingades en miljon israeler att uppsöka
              skyddsrum. Miljöpartiets representant nämnde inte ett ord om detta
              alldeles nyss. Han hade sex minuter på sig, och han kunde inte
              med ett ord ta avstånd från de raketer som avfyrats i tusental
              mot ett annat land och mot dessa civila områden.
            </seg>
          </u>
          <u xml:id="i-060deeb7cc6d9d2a-48" prev="i-060deeb7cc6d9d2a-45" who="Q3675520">
            <seg xml:id="i-HwHjiDixQWT8vb84719hs9">
              Inget land i världen skulle acceptera att utsättas för en sådan
              beskjutning, och det finns helt enkelt inget försvar för att gång
              på gång, år efter år, söka konfrontation på det sätt som Hamas
              ägnar sig åt. Från 1995 till 2004 skedde det genom självmordsattacker
              mot bussar och kaféer. Därefter har det i huvudsak skett genom
              raketer mot civila områden.
            </seg>
          </u>
          <u xml:id="i-060deeb7cc6d9d2a-49" prev="i-060deeb7cc6d9d2a-45" who="Q3675520">
            <seg xml:id="i-J5ufA9NNa2bvfm752DftDr">
              Herr talman! Vi välkomnar vapenvilan mellan Israel och Hamas.
              Om Hamas inte ansluter till idén om en tvåstatslösning och Israels
              rätt att existera kommer det dock att vara en tidsfråga innan
              denna vapenvila bryts, innan nya stridigheter uppstår och civilas
              lidande fortsätter.
            </seg>
          </u>
          <u xml:id="i-060deeb7cc6d9d2a-50" prev="i-060deeb7cc6d9d2a-45" who="Q3675520">
            <seg xml:id="i-C9DUCxzJVANE2xhvy7RRPD">
              För att begränsa införsel av vapen till Gazaremsan har Israel
              en blockad mot området. Denna blockad är inte på något sätt total,
              men den har fått stora återverkningar för palestinierna. Det är
              svårt att skapa ett fungerande ekonomiskt liv om det inte finns
              möjlighet till handel med omvärlden. Det är svårt att bygga upp
              ett område om importen är så begränsad som den varit på Gazaremsan.
              En följd av blockaden är också den tunnelekonomi som har växt
              fram i Gaza och som stärker Hamas och andra gruppers grepp om
              ekonomin i området.
            </seg>
          </u>
          <u xml:id="i-060deeb7cc6d9d2a-51" prev="i-060deeb7cc6d9d2a-45" who="Q3675520">
            <seg xml:id="i-2krk2yJw2mo63rfPSB4CTv">
              Blockaden mot Gaza måste lättas upp. Laglig och legitim handel
              med varor och tjänster måste tillåtas. Samtidigt har Israel rätt
              att genomföra inspektioner och har legitima säkerhetsanspråk som
              måste beaktas. Vi får inte glömma bort att huvudorsaken till blockaden
              och eländet på Gazaremsan är den totalitära och terroriststämplade
              Hamasregim som styr Gazaremsan.
            </seg>
          </u>
          <u xml:id="i-060deeb7cc6d9d2a-52" prev="i-060deeb7cc6d9d2a-45" who="Q3675520">
            <seg xml:id="i-HhM7rzJUEpyvfcGXzeY4zW">
              I Europeiska unionens rådsslutsatser från den 14 maj i år slås
              följande fast: EU och dess medlemsstater upprepar sitt grundläggande
              engagemang för Israels säkerhet även när det gäller väsentliga
              hot i regionen. EU är bestört över återkommande raketattacker
              från Gaza och fördömer i starkast möjliga ordalag det våld som
              avsiktligt riktas mot civila. EU upprepar sin uppmaning till alla
              parter i regionen för ett effektivt förebyggande av vapensmuggling
              in till Gaza.
            </seg>
          </u>
          <u xml:id="i-060deeb7cc6d9d2a-53" prev="i-060deeb7cc6d9d2a-45" who="Q3675520">
            <seg xml:id="i-HTzskugx95esJgrhxvpBvs">
              Herr talman! Det sker i dag stora förändringar i Mellanöstern.
              Upproren i flera arabstater ritar om den politiska kartan. I Syrien
              pågår ett inbördeskrig, och den politiska scenen i Egypten domineras
              i dag av Muslimska brödraskapet. För israelers och palestiniers
              del betyder det en ny tid av regional oro och politisk oförutsägbarhet.
            </seg>
          </u>
          <u xml:id="i-060deeb7cc6d9d2a-54" prev="i-060deeb7cc6d9d2a-45" who="Q3675520">
            <seg xml:id="i-2rvAgbTV7kjF4U8io84w2d">
              I detta läge är behovet av en ny fredsprocess och substantiella
              framsteg till förmån för en tvåstatslösning mycket stort. När
              Sverige gav sitt stöd till uppgraderingen av Palestina inom FN
              skedde det just för att stödja de pragmatiska krafterna på Västbanken
              och ge palestinierna ett större diplomatiskt utrymme för en ny
              förhandlingsprocess. Detta har både föranletts av och kommer att
              följas av tydliga krav på att också sätta sig vid förhandlingsbordet.
            </seg>
          </u>
          <u xml:id="i-060deeb7cc6d9d2a-55" prev="i-060deeb7cc6d9d2a-45" who="Q3675520">
            <seg xml:id="i-G21CJn43MvxQFJ7aC5os1h">
              Men efter uppgraderingen i FN har den israeliska regeringen deklarerat
              byggandet av 3 000 nya bostäder i östra Jerusalem. Detta kommer
              att försvåra nya samtal. Bosättningspolitiken är ett av flera
              hinder för fred och en tvåstatslösning, och den nöter ned Israels
              förtroende internationellt.
            </seg>
          </u>
          <u xml:id="i-060deeb7cc6d9d2a-56" prev="i-060deeb7cc6d9d2a-45" who="Q3675520">
            <seg xml:id="i-XJnVY7SnkRj3Tv85KDyPfG">
              Herr talman! Den enda lösningen på denna konflikt är en fredsprocess
              och en tvåstatslösning där ett demokratiskt Palestina kan leva
              i fred med den demokratiska staten Israel som granne.
            </seg>
          </u>
          <note type="speaker" xml:id="i-Jm95tBgrUdrcvR777cYYiz">
            Anf. 6 KERSTIN LUNDGREN (C):
          </note>
          <u xml:id="i-060deeb7cc6d9d2a-57" next="i-060deeb7cc6d9d2a-65" who="Q4964100">
            <seg xml:id="i-WW8dKWYbwGn8mLxXR2i7L4">
              Herr talman! Återigen har vi en aktuell debatt om blockaden av
              Gaza, nu i ljuset av det senaste krigsutbrottet tyvärr det senaste
              men inte det sista.
            </seg>
          </u>
          <u xml:id="i-060deeb7cc6d9d2a-58" prev="i-060deeb7cc6d9d2a-57" who="Q4964100">
            <seg xml:id="i-GUn5JKVokdCvLHLwHgYMA">
              Det är en paradox, herr talman, att samtidigt som vi välkomnar
              och gratulerar den palestinska myndigheten till att ha nått ett
              brett stöd för uppgraderingen till icke-medlemsstat, alltså till
              observatör, i FN svarar Israel med 3 000 nya bosättningar och
              konfiskering, som det verkar, av november månads skatter och tullinkomster.
              Efter eldupphör mellan Hamas och Israel med 158 döda och 1 269
              skadade palestinier och 6 döda och 224 skadade israeler öppnas
              mer vatten för fiske och mer mark i Gaza för odling. Våldets logik
              har fått råda alldeles för långe i den här regionen. Rädslans
              politiska företrädare behöver alltid sina spöken.
            </seg>
          </u>
          <u xml:id="i-060deeb7cc6d9d2a-59" prev="i-060deeb7cc6d9d2a-57" who="Q4964100">
            <seg xml:id="i-Hs97V9AibTr6W6VigXWEB8">
              Det är ingen tvekan, herr talman, om att varje land har rätt
              att skydda sin befolkning. Det är ingen tvekan om ockupationsmaktens
              skyldigheter. Det är ingen tvekan om att terrorism i alla former
              ska fördömas.
            </seg>
          </u>
          <u xml:id="i-060deeb7cc6d9d2a-60" prev="i-060deeb7cc6d9d2a-57" who="Q4964100">
            <seg xml:id="i-KfvFTkpM4PviuWixe7vcwC">
              Grundläggande säkerhet för såväl israeler som palestinier handlar
              om fred, upphörande av ockupationen och ett erkännande av två
              stater med Jerusalem som huvudstad för dem båda.
            </seg>
          </u>
          <u xml:id="i-060deeb7cc6d9d2a-61" prev="i-060deeb7cc6d9d2a-57" who="Q4964100">
            <seg xml:id="i-5gprWg2Zdneso8MDquMjrK">
              Israels analys av den politiska blockaden av Gaza skulle vara
              intressant att ta del av. Dörrar har stängts, vatten har blockerats,
              människors hopp har släckts och vi har sett hur våldet eskalerat
              med två krigsutbrott, 1,2 miljoner flyktingar, orimliga livsvillkor,
              en ekonomi som raserats, en tunnelekonomi som blomstrar, Hamas
              som vinner i stöd och nya islamistiska grupper som är ännu mer
              extrema. Vi har sett, också i dag, hur tunnlarna på nytt är i
              gång. År 2001 noterade jag en uppgift om att 15 137 lastbilar
              lämnade Gaza för export. I år är siffran 150. Det är klart att
              tunnlarna gynnas då.
            </seg>
          </u>
          <u xml:id="i-060deeb7cc6d9d2a-62" prev="i-060deeb7cc6d9d2a-57" who="Q4964100">
            <seg xml:id="i-MKKC39a3scqPNc7zsPcBo3">
              Herr talman! Israel har en möjlighet till förhandlingar, palestinierna
              likaså. De måste visa en utsträckt hand i stället för nya bosättningar
              eller för den delen nya attacker.
            </seg>
          </u>
          <u xml:id="i-060deeb7cc6d9d2a-63" prev="i-060deeb7cc6d9d2a-57" who="Q4964100">
            <seg xml:id="i-CnW9NnCD7FggwZYTbFxfYD">
              Sverige och EU måste nu, herr talman, ställa tydliga krav på
              både USA och Israel och visa att vi menar allvar med att det måste
              till förhandlingar. Det räcker inte, det fungerar inte, det är
              inte okej med den politik som hittills har gällt. Det måste bli
              ett stopp för nya illegala bosättningar. Israel måste leva upp
              till internationell rätt och ta ansvar som den ockupationsmakt
              som man är på Västbanken. Det krävs verkliga förhandlingar för
              att nå fram till att det blir två självständiga stater, inte i
              framtiden utan nu. Alternativet, herr talman, är inte en stat.
              Man måste visa förståelse för det både från den palestinska och
              från den israeliska sidan.
            </seg>
          </u>
          <u xml:id="i-060deeb7cc6d9d2a-64" prev="i-060deeb7cc6d9d2a-57" who="Q4964100">
            <seg xml:id="i-Nc5BH6vh3c5VAoBcexhcyR">
              För ett år sedan hade vi möjlighet att här i riksdagen möta ett
              av offren för Operation Cast Lead, nämligen Gazadoktorn vars tre
              döttrar dog i en av attackerna. Han har visat vägen framåt. Jag
              tycker att det är en väg för andra att ta efter. I Shall Not Hate
              , heter hans bok. Det finns ingen lösning utan bara låsningar
              i hatets politik.
            </seg>
          </u>
          <u xml:id="i-060deeb7cc6d9d2a-65" prev="i-060deeb7cc6d9d2a-57" who="Q4964100">
            <seg xml:id="i-57WFnCSPQzQMvF7rbKGDH5">
              Herr talman! Insikten om de skillnader som finns måste vi ta
              ad notam. Jag hörde nyss en beskrivning hur en miljon israeler
              har fått gå till skyddsrum under den senaste konflikten. Det är
              naturligtvis förskräckligt för barn, vuxna och gamla som drabbas
              av detta. 1,6 miljoner människor i Gaza har inga skyddsrum att
              gå till. De får krypa ihop intill väggarna eller gå in i skolor
              eller andra ställen för att försöka överleva. Det är ingen framtid
              för någondera av parterna. Det krävs förhandlingar, och det krävs
              en tydlighet från Sverige och från EU om att det är nog nu. Nu
              krävs en annan utveckling för fred och frihet för människorna
              i regionen.
            </seg>
          </u>
          <note type="speaker" xml:id="i-7GMU1AHBSUgJmjA8YYzAye">
            Anf. 7 JULIA KRONLID (SD):
          </note>
          <u xml:id="i-060deeb7cc6d9d2a-66" next="i-060deeb7cc6d9d2a-76" who="Q4959972">
            <seg xml:id="i-3Ub4BckhdYZoaNJFqteswg">
              Herr talman! Det är svårt att debattera blockaden av Gaza utan
              att samtidigt ta upp den situation som råder mellan Hamas och
              Israel. Den senaste tidens våldsupptrappning mellan Israel och
              Hamas i Gaza har återigen satt denna region i fokus. Vi har i
              Sverige nåtts av bilder på skadade och dödade civila i Gaza, och
              jag tror att vi alla blir väldigt illa berörda när civila, särskilt
              barn, dras in i en konflikt, skadas och får sätta livet till.
              Båda parter bör ta sitt ansvar i att skydda civila.
            </seg>
          </u>
          <u xml:id="i-060deeb7cc6d9d2a-67" prev="i-060deeb7cc6d9d2a-66" who="Q4959972">
            <seg xml:id="i-A5MWzCg6vT5etEcGTxNup2">
              Jag tycker samtidigt att det är viktigt att lyfta fram flera
              aspekter av konflikten. Vi får inte glömma att Israel under lång
              tid har varit utsatt för raketattacker från Hamas på ett sätt
              som jag tror att inget annat land skulle acceptera. Det är också
              djupt beklagligt att Hamas i flera fall placerar sina avfyrningsramper
              mitt bland boningshus, moskéer och skolor för att minska risken
              att Israel går till motattack, eftersom Israel då tar risken att
              civila drabbas, trots varningar via sms och flygblad. Att raketer
              in mot Israel dessutom inte sällan riktas mot civila mål är fullständigt
              oacceptabelt.
            </seg>
          </u>
          <u xml:id="i-060deeb7cc6d9d2a-68" prev="i-060deeb7cc6d9d2a-66" who="Q4959972">
            <seg xml:id="i-SNWhyci5jpDggEhXZMTLtj">
              Konflikten innebär lidande och förödelse för civila både i Gaza
              och i Israel, och det är därför glädjande att båda parter nu kommit
              överens om en vapenvila. Vi får verkligen hoppas att den kan leda
              till fredsförhandlingar i stället för till militär upprustning.
            </seg>
          </u>
          <u xml:id="i-060deeb7cc6d9d2a-69" prev="i-060deeb7cc6d9d2a-66" who="Q4959972">
            <seg xml:id="i-Dqrp8eVzRuHo9c5mKCB1Dh">
              Herr talman! Den blockad av Gaza som är ämnet för dagens debatt
              finns det många uppfattningar om, och den har rönt mycket kritik
              från omvärlden på grund av den svåra situation som den innebär
              för civila i Gaza.
            </seg>
          </u>
          <u xml:id="i-060deeb7cc6d9d2a-70" prev="i-060deeb7cc6d9d2a-66" who="Q4959972">
            <seg xml:id="i-EK33gAKsH1M5iWdjyeHMN">
              För att veta vad det är vi talar om tycker jag dock att det är
              viktigt att klarlägga några saker i historien. Raketbeskjutningar
              från Gaza har pågått ända sedan 2001. Trots detta lämnade Israel
              ockupationen av Gaza 2005. Sedan Hamas tog över makten i Gaza
              2007 efter att ha fått en majoritet av folkets röster i lokalvalet
              har det ständigt pågått raketbeskjutningar in mot Israel, och
              sammanlagt har över 13 000 raketer riktats mot Israel, inte sällan
              mot civila mål.
            </seg>
          </u>
          <u xml:id="i-060deeb7cc6d9d2a-71" prev="i-060deeb7cc6d9d2a-66" who="Q4959972">
            <seg xml:id="i-8WvZzrBKSufMUDfXXzmV3g">
              Hamas är stämplad som terrororganisation, och de är tydliga med
              att deras mål är att utplåna Israel. På senare tid har man fått
              tag i kraftfulla vapen från Iran. Det är inga små nyårsraketer
              som skjuts in mot Israel utan kraftfulla vapen som når ända in
              till Tel Aviv och Jerusalem.
            </seg>
          </u>
          <u xml:id="i-060deeb7cc6d9d2a-72" prev="i-060deeb7cc6d9d2a-66" who="Q4959972">
            <seg xml:id="i-C2cfFsSM6Vy5Zr1bXywkke">
              Vi kan alla instämma i att blockaden komplicerar och gör livet
              svårt för civila i Gaza och att målsättningen måste vara att den
              inte ska behövas utan i stället kunna hävas. Samtidigt måste vi
              förstå att orsaken till blockaden är att stoppa vapeninförsel
              till Gaza och att terrorister inte ska kunna röra sig över gränserna.
              Att utifrån den situation som nu råder, där Hamas fått tag i än
              starkare vapen från Iran, tro att Israel helt förbehållslöst ska
              släppa kontrollen över Gaza är ganska naivt. Vi måste givetvis
              ställa krav på Hamas att lägga ned sina vapen och erkänna Israels
              och judarnas rätt att existera. Men för Hamas verkar det vara
              viktigare att fortsätta vägra Israels och judarnas rätt att existera
              än att förhandla fram en fredlig lösning som skulle kunna lägga
              en grund till att Israel släpper på blockaden, vilket kan gynna
              de civila i Gaza.
            </seg>
          </u>
          <u xml:id="i-060deeb7cc6d9d2a-73" prev="i-060deeb7cc6d9d2a-66" who="Q4959972">
            <seg xml:id="i-Fhts7WPN72Aj32SsCsM5nH">
              Herr talman! Vänsterpartiet tar som känt tydlig ställning för
              projektet Ship to Gaza, och jag skulle i dagens debatt vilja få
              svar på några frågor.
            </seg>
          </u>
          <u xml:id="i-060deeb7cc6d9d2a-74" prev="i-060deeb7cc6d9d2a-66" who="Q4959972">
            <seg xml:id="i-4ezNC11WFnZtyT15nUH1aA">
              Det finns lagliga israeliska gränsövergångar för godstransporter
              i Israel. Israel släpper regelbundet in godstrafik landvägen genom
              dessa gränsövergångar. Att kontrollen av dessa har varit och är
              för hård kan givetvis kritiseras. Men reglerna för införsel har
              mildrats under den senaste tiden, och numera får i princip allt
              som inte är krigsmateriel föras in. Israel fortsätter till exempel
              den årliga tillförseln av 5 miljoner kubikmeter vatten till Gaza
              trots raketattacker mot israeliska städer. Israel släpper varje
              vecka in mycket mer än vad Ship to Gaza tog med sig i sin last
              under 2010. Under de första fem månaderna under 2010 släppte Israel
              in 277 000 ton mat, byggnadsmaterial med mera detta att jämföra
              med de totalt 10 000 ton Freedom Flotilla, Ship to Gaza, uppgav
              sig medföra. Det var alltså bara en droppe i havet jämfört med
              det som Israel för in.
            </seg>
          </u>
          <u xml:id="i-060deeb7cc6d9d2a-75" prev="i-060deeb7cc6d9d2a-66" who="Q4959972">
            <seg xml:id="i-8bAss7qfxaA87mNHbpqdcR">
              Min fråga till Jonas Sjöstedt, som har deltagit och varit ombord
              på Ship to Gaza i den senaste omgången med skeppet Estelle är:
              Om man nu vill bidra med humanitära medel till Gaza varför inte
              använda de lagliga övergångar som finns? Israel har getts rätten
              att förhindra smuggling av vapen genom att borda och inspektera
              fartyg, så varför ta den olagliga vägen? Kan vi här i dag kanske
              få bekräftat att projektet Ship to Gaza bara är en ren politisk
              provokation mot Israel? På vilket sätt anser Jonas Sjöstedt att
              det gynnar en fredlig utveckling i området?
            </seg>
          </u>
          <u xml:id="i-060deeb7cc6d9d2a-76" prev="i-060deeb7cc6d9d2a-66" who="Q4959972">
            <seg xml:id="i-AJvebmgWgCHSJgrQsgMKkq">
              Jag skulle gärna vilja ställa en fråga till utrikesminister Carl
              Bildt vad gäller den höjda observatörsstatusen i FN för Palestina.
              Sverigedemokraterna var det enda parti som kritiserade detta,
              för vi vill se en fredsuppgörelse först. Denna linje har regeringen
              varit tydlig med vad gäller erkännande av Palestina och ett fullt
              medlemskap. Hur kommer det sig att regeringen nu har släppt detta
              krav vad gäller observatörsstatus? Varför inte ha samma krav även
              här först en fredsuppgörelse och sedan ytterligare steg i FN?
              Så kan man slippa en sådan utveckling som vi ser nu, där Israel
              ökar sina bosättningar.
            </seg>
          </u>
          <note type="speaker" xml:id="i-7pk45AWCdCFSzLwxQe3sJX">
            Anf. 8 JONAS SJÖSTEDT (V):
          </note>
          <u xml:id="i-060deeb7cc6d9d2a-77" next="i-060deeb7cc6d9d2a-86" who="Q2029704">
            <seg xml:id="i-4PSsDMGZg7MjBryc7s2zQr">
              Herr talman! För två veckor sedan råkade jag befinna mig i Tel
              Aviv samtidigt som kriget bröt ut och raketerna slog ned i staden.
              En av de många israeler jag talade med sade så här: Vi kommer
              aldrig att få fred om vi inte börjar tala med varandra. Han påminde
              om att det bara är några år sedan Israel gick in med full kraft
              på marken i Gaza, förstörde enormt stora strukturer på Gazaremsan,
              försökte slå ut Hamas militära kapacitet och dödade över 1 000
              invånare i Gaza. Men sedan dess har Hamas bara blivit starkare,
              både militärt och politiskt.
            </seg>
          </u>
          <u xml:id="i-060deeb7cc6d9d2a-78" prev="i-060deeb7cc6d9d2a-77" who="Q2029704">
            <seg xml:id="i-WVKLho53s3uJXu8u2zp9oW">
              Jag tycker att det fanns en väldig insikt i det han sade. Blockadpolitiken
              har inte lyckats. Den är kontraproduktiv. Det vi i stället ser
              är att polariseringen och extremismen ökar. Lidandet för Gazas
              invånare fortsätter. Blockaden är en kollektiv bestraffning av
              ett helt folk. Den hindrar inte bara import av nödvändigheter
              för invånarna i Gaza; den stoppar också effektivt varje möjlighet
              att bygga upp en hållbar ekonomi med en export från området. Dessutom
              och det ska man inte underskatta innebär blockaden att de två
              delarna av Palestina, Västbanken och Gaza, alltmer skiljs från
              varandra. Därmed blir det svårare att i framtiden bygga en palestinsk
              stat. Så hindrar man möjligheten till fred genom blockaden.
            </seg>
          </u>
          <u xml:id="i-060deeb7cc6d9d2a-79" prev="i-060deeb7cc6d9d2a-77" who="Q2029704">
            <seg xml:id="i-2CZJZZLSzEGNuNUx1tgLuT">
              Gazaremsan styrs av Hamas. Det är en religiöst baserad och socialt
              konservativ rörelse. Hamas styre har tydliga auktoritära inslag.
              Det råder ingen tvekan om saken: Vi är i grunden oeniga med och
              kritiska till det Hamas står för. Men vi tror att det är nödvändigt
              att tala med dem. Det svåraste är att tala med dem som tycker
              annorlunda. Men fredsförhandlingar utan att man på ett eller annat
              vis inbegriper Hamas kommer knappast att bli meningsfulla. En
              del av denna politik måste vara att lätta på blockaden och isoleringen.
              Isoleringspolitiken gynnar de mest extrema och de mest obehagliga
              politiska krafterna såväl på Gazaremsan som i Israel.
            </seg>
          </u>
          <u xml:id="i-060deeb7cc6d9d2a-80" prev="i-060deeb7cc6d9d2a-77" who="Q2029704">
            <seg xml:id="i-KRBJxG9e762wa9GuLbQuzR">
              Konflikten mellan Israel och Palestina är asymmetrisk. Israel
              har övertaget. Israel är ockupationsmakten. Ockupationen av palestinska
              områden utgör ett strukturellt våld mot det palestinska folket.
              Dagens israeliska regering förvärrar konflikten genom att bygga
              bosättningar på ockuperat palestinskt område. Steg för steg innebär
              bosättningarna, muren, bosättarvägarna och vägspärrarna att det
              blir allt svårare att bygga en hållbar palestinsk stat. Därför
              är ett stopp för nya bosättningar så centralt.
            </seg>
          </u>
          <u xml:id="i-060deeb7cc6d9d2a-81" prev="i-060deeb7cc6d9d2a-77" who="Q2029704">
            <seg xml:id="i-6uZfJeZwfFjTaSun3dbAPd">
              Men Israel har också rätt till säkerhet och erkända gränser.
              Raketer mot Israel eller bombdåd riktade mot civila israeler kan
              aldrig försvaras. Liksom ockupationen är de ett brott mot folkrätten.
              Ett erkännande av staten Israels rätt att existera måste vara
              en grundsten i varje fredsöverenskommelse. Den måste dessutom
              ta ställning till flyktingarnas status, som måste få en lösning.
              Jerusalem ska kunna bli huvudstad för två nationer.
            </seg>
          </u>
          <u xml:id="i-060deeb7cc6d9d2a-82" prev="i-060deeb7cc6d9d2a-77" who="Q2029704">
            <seg xml:id="i-WU2dErc7tcA6iWuaGTCPPE">
              Vilken roll ska Sverige spela i denna konflikt? Jag menar att
              vi ska föra en aktiv och självständig utrikespolitik. Det innebär
              att vi ska ställa högre krav på märkning av produkter från bosättningarna.
              Det innebär att vi tydligt ska uttala oss mot de nya bosättningar
              som föreslås. Det innebär att allt militärt samarbete mellan Sverige
              och Israel bör upphöra.
            </seg>
          </u>
          <u xml:id="i-060deeb7cc6d9d2a-83" prev="i-060deeb7cc6d9d2a-77" who="Q2029704">
            <seg xml:id="i-JYed9Hi2uyC5uLVzUXbbBU">
              Samtidigt måste vi stödja palestiniernas ansträngningar att bygga
              en demokratisk statsbildning. Detta stöd ska vara tydligt i internationella
              forum. Det är uppenbart för var och en att vår regering har varit
              djupt splittrad i denna fråga. I Unesco röstade Sverige tillsammans
              med ett litet antal länder mot att Palestina skulle få bli medlem
              i organisationen. Det var en skamlig och obegriplig ståndpunkt.
              I generalförsamlingen röstade Sverige för att uppgradera Palestinas
              status, uppenbarligen efter långa interna diskussioner. Vad vi
              behöver är en regering som inte tvekar i att stärka Palestinas
              ansträngningar till statsbildning utan som tydligt uttalar sitt
              stöd vid varje möjligt tillfälle.
            </seg>
          </u>
          <u xml:id="i-060deeb7cc6d9d2a-84" prev="i-060deeb7cc6d9d2a-77" who="Q2029704">
            <seg xml:id="i-7REbrmeqxRNYUZZLMGiJJ3">
              Herr talman! Vi kan se hur Israel nu reagerar på beslutet i FN
              på sämsta tänkbara vis. Nu vill den israeliska regeringen aktivt
              sabotera fredsprocessen genom 3 000 nya bostäder på ockuperat
              område och genom att hålla inne palestinska skatteintäkter. Planerna
              på nya bosättningar utanför Jerusalem riskerar att klippa Västbanken
              i två från varandra skilda delar. Byggplanerna har av Ban Ki-moon
              beskrivits som att de innebär ett nästan dödligt slag mot de återstående
              chanserna att rädda en tvåstatslösning. Därför välkomnar jag att
              Sverige i dag har kallat upp Israels ambassadör för att tydligt
              klargöra att vi inte kan acceptera bosättningarna.
            </seg>
          </u>
          <u xml:id="i-060deeb7cc6d9d2a-85" prev="i-060deeb7cc6d9d2a-77" who="Q2029704">
            <seg xml:id="i-VNRoZc78Ts2H1EjiMsqnUL">
              Frågan måste också ställas till Carl Bildt: Vad är nästa steg?
              Om det som står i dagens Haaretz stämmer att Frankrike och Storbritannien
              överväger att kalla hem sina ambassadörer för konsultationer bör
              då inte vi i Sverige göra likadant? Jag menar att vi borde göra
              det. Jag skulle gärna vilja ha ett svar på detta från Carl Bildt.
            </seg>
          </u>
          <u xml:id="i-060deeb7cc6d9d2a-86" prev="i-060deeb7cc6d9d2a-77" who="Q2029704">
            <seg xml:id="i-H7ie3SSRuLJ1gBpJgULxYm">
              Men vi borde göra mer. Det är obegripligt att Sverige har ett
              militärt samarbete med staten Israel. Vi har en militärattaché
              på plats på den svenska ambassaden i Tel Aviv. Israel har testat
              vapensystem på svensk mark. Sverige importerar vapen från Israel.
              Det innebär att våra skattepengar går direkt in i den israeliska
              krigsindustrin. Detta militära samarbete måste upphöra.
            </seg>
          </u>
          <note type="speaker" xml:id="i-A1rUdUAJcBgfvSujk7NbKS">
            Anf. 9 DÉSIRÉE PETHRUS (KD):
          </note>
          <u xml:id="i-060deeb7cc6d9d2a-87" next="i-060deeb7cc6d9d2a-98" who="Q4972645">
            <seg xml:id="i-HVq6Q2C4wW4SUVLBMSqMBE">
              Herr talman! Jag vill börja med att säga att jag instämmer i
              utrikesministerns anförande om situationen i Gaza, om tvåstatslösningen,
              om bosättningspolitiken och så vidare. Jag noterar att oppositionen
              talar väldigt lite om Israels säkerhet. Därför behövs det lite
              balans, och jag kanske kommer att ta upp en del av detta i mitt
              anförande.
            </seg>
          </u>
          <u xml:id="i-060deeb7cc6d9d2a-88" prev="i-060deeb7cc6d9d2a-87" who="Q4972645">
            <seg xml:id="i-RbPGNf7D2eGU8cev7Mf6zb">
              Herr talman! Blockaden av Gaza är förödande för många palestinier.
              Många lider av fattigdomen och saknar arbete men också möjlighet
              att leva ett liv i frihet utan restriktioner.
            </seg>
          </u>
          <u xml:id="i-060deeb7cc6d9d2a-89" prev="i-060deeb7cc6d9d2a-87" who="Q4972645">
            <seg xml:id="i-46A1xkEcZWysnhGGTVpKoQ">
              Enligt FN organet Ocha lever 80 procent av befolkningen i Gaza
              av internationellt bistånd. Den humanitära hjälpen ges framför
              allt av FN:s flyktingorgan UNRWA. Sverige är en stor finansiär
              av UNRWA, och stödet till palestinierna har de senaste åren uppgått
              till sammanlagt ungefär 700 miljoner kronor per år. Det är alltså
              en ansenlig summa.
            </seg>
          </u>
          <u xml:id="i-060deeb7cc6d9d2a-90" prev="i-060deeb7cc6d9d2a-87" who="Q4972645">
            <seg xml:id="i-8vxq115gArNzEDXahmuacS">
              Herr talman! Blockaden drabbar vanliga människor på bred front.
              När jag för något år sedan träffade israeliska läkare som jobbar
              på frivillig grund för sjuka människor i Gaza fick jag höra hur
              palestinierna inte fick den vård de behövde när det gällde cancervård.
              Det sjukvårdsmaterial som behövs för röntgenutrustning och behandling
              ansågs kunna användas för militära ändamål och fick ej föras in.
              Många cancersjuka fick inte komma ut, och de fick inte den vård
              de behövde. Nu har situationen förbättrats, och jag hoppas att
              den ytterligare kommer att förbättras. Det är naturligtvis inte
              acceptabelt att människor inte får den vård de behöver.
            </seg>
          </u>
          <u xml:id="i-060deeb7cc6d9d2a-91" prev="i-060deeb7cc6d9d2a-87" who="Q4972645">
            <seg xml:id="i-QCq9NbkMxkD2ka2Ap4JAWv">
              Vi kristdemokrater är liksom Sverige och övriga EU emot blockaden.
              Den är inte hållbar. Vi kristdemokrater tror heller inte att det
              i längden går att skapa säkerhet för Israel genom att fortsätta
              med en blockad som till stor del gynnar handeln i tunnlarna mot
              Egypten och därmed ger ett indirekt stöd till Hamas. Den ger Hamas
              makt och inflytande över människors ekonomi på Gazaremsan. Människor
              som behöver köpa alla de varor som inte får komma in via Israel
              tvingas att se till att skaffa sig alla de saker de behöver via
              tunnlarna. Det är ofta inte små saker som kommer in. Det mesta
              kan forslas in där, även motorfordon och vapen. De medel Hamas
              får in på byggnadstillstånd för tunnlar samt skatter är inte oväsentliga
              summor.
            </seg>
          </u>
          <u xml:id="i-060deeb7cc6d9d2a-92" prev="i-060deeb7cc6d9d2a-87" who="Q4972645">
            <seg xml:id="i-V5qQ4AQc438HwSeswDLnR4">
              Jag har sedan 1992 flera gånger varit i Israel och på Västbanken,
              men aldrig på Gazaremsan. Jag försökte komma dit för en månad
              sedan, när jag var på studieresa i området. Tyvärr fick vi i sista
              stund ett nekande svar och fick inte tillstånd att åka in.
            </seg>
          </u>
          <u xml:id="i-060deeb7cc6d9d2a-93" prev="i-060deeb7cc6d9d2a-87" who="Q4972645">
            <seg xml:id="i-MPigY4ka61FKr5rmkrW7zT">
              Enligt uppgift från Israel finns det 980 underjordiska raketavfyringsramper.
              De förläggs ofta i tätbefolkade områden. Det finns 140 smuggeltunnlar
              där vapen kommer in. Därutöver finns det tunnlar för terroroperationer,
              baser för Hamas och fabriker för vapentillverkning. 15 000 raketer
              har det senaste decenniet avfyrats mot Israel, och en miljon israeler
              lever under terrorhotet. Det blockaden bidrar till är bland annat
              att motverka smuggling av långdistansraketer, då dessa är för
              stora för att kunna tas in via tunnlar.
            </seg>
          </u>
          <u xml:id="i-060deeb7cc6d9d2a-94" prev="i-060deeb7cc6d9d2a-87" who="Q4972645">
            <seg xml:id="i-34t1NCVaLJJa4N3efUT25R">
              Kommer det då in någonting över huvud taget till Gaza? Ja, under
              oktober månad i år kom 5 400 lastbilar in över gränsen vid Kerem
              Shalom Crossing. Av dem var ungefär 1 300 lastade med mat och
              1 600 med byggnadsmaterial. 3 494 personer lämnade Gaza vid Erez
              Crossing. Naturligtvis kommer det in material.
            </seg>
          </u>
          <u xml:id="i-060deeb7cc6d9d2a-95" prev="i-060deeb7cc6d9d2a-87" who="Q4972645">
            <seg xml:id="i-GhCvJGzaHP3S3vpAvBwDSB">
              Herr talman! Solidaritetsrörelsen Ship to Gaza tänkte jag också
              att jag skulle säga någonting om. Det har varit en ganska stor
              debatt om det. Israel har anvisat hamnar för avlastning av de
              varor som man kommit med, men de har inte accepterats. Israel,
              där man är rädd för vapenleveranser, kan inte acceptera stora
              skepp som kommer lastade med varor som de inte kan kontrollera.
              De varor som kom nu i år har såvitt jag förstått tagits om hand
              och distribuerats vidare till Gaza.
            </seg>
          </u>
          <u xml:id="i-060deeb7cc6d9d2a-96" prev="i-060deeb7cc6d9d2a-87" who="Q4972645">
            <seg xml:id="i-NgFvoxPcZg3cfur5VGzcau">
              Nu må detta vara en symbolhandling av solidaritet med folket
              i Gaza, men Israels säkerhetsintressen är också förståeliga. Enligt
              de utredningar som gjorts av FN angående Ship to Gaza hade Israel
              2010 rätt att borda fartyget, men agerade oproportionerligt vid
              bordningen, då flera besättningsmän dödades.
            </seg>
          </u>
          <u xml:id="i-060deeb7cc6d9d2a-97" prev="i-060deeb7cc6d9d2a-87" who="Q4972645">
            <seg xml:id="i-Q1SFJQBZY8VCqDm8jqSE56">
              Herr talman! Visst är det vällovligt att vilja hjälpa palestinierna
              inne i Gaza, och det finns stora problem med både blockaden och
              att det inte råder vapenvila och inte finns något fredsavtal.
              Men jag tror att det vi gör bäst i är att trycka på starkt för
              att fredsförhandlingar ska komma till stånd snarast. Vi vill se
              två stater sida vid sida i fred och frihet. Vi måste vara tydliga
              gentemot båda parter om att tiden nu är inne i denna instabila
              region. Israel lever i allt större osäkerhet om hur det kommer
              att gå för till exempel Syrien. Vi måste få stopp på våldsspiralen
              och försöka skapa fred mellan Israel och palestinierna för att
              kunna få en fredligare utveckling i regionen.
            </seg>
          </u>
          <u xml:id="i-060deeb7cc6d9d2a-98" prev="i-060deeb7cc6d9d2a-87" who="Q4972645">
            <seg xml:id="i-BLzkTtpMuvyjPZn5hpNw3T">
              Naturligtvis måste vi balansera detta och se de säkerhetsintressen
              som Israel har. Vi måste kunna ge garantier. Jag välkomnar om
              oppositionen här i talarstolen kan säga någonting om Israels säkerhet
              och om hur vi tillsammans ska kunna åstadkomma en fredlig utveckling
              i regionen.
            </seg>
          </u>
          <note type="speaker" xml:id="i-ULeEDjd2NKNrACYhx15qmr">
            Anf. 10 Utrikesminister CARL BILDT (M):
          </note>
          <u xml:id="i-060deeb7cc6d9d2a-99" next="i-060deeb7cc6d9d2a-105" who="Q52922">
            <seg xml:id="i-Tn8aPP8srSKkeofkw3d9SB">
              Herr talman! Jag tycker att det är en påtaglig styrka att det
              finns en synnerligen bred och tydlig enighet i denna riksdag bland
              företrädare för alla partier, möjligen med undantag för Sverigedemokraterna,
              vad gäller synen på blockaden och vad som måste göras. Accenterna
              faller lite olika i debatten; det vore konstigt om så inte vore
              fallet. Men slutsatserna blir i alla fall desamma. Denna blockad
              är kontraproduktiv och måste hävas.
            </seg>
          </u>
          <u xml:id="i-060deeb7cc6d9d2a-100" prev="i-060deeb7cc6d9d2a-99" who="Q52922">
            <seg xml:id="i-L6qLb95reLxr6hrEVxxzpP">
              Av de olika inslagen i blockaden tycker jag att exportförbudet
              hör till de allra mest bisarra. Israel har ett legitimt säkerhetsintresse
              när det gäller att kontrollera det som går in. Så är det. Men
              var det legitima säkerhetsintresset ligger i att förhindra att
              man skickar tomater till Södertälje, Aten eller Ramallah övergår
              nog mänskligt förstånd.
            </seg>
          </u>
          <u xml:id="i-060deeb7cc6d9d2a-101" prev="i-060deeb7cc6d9d2a-99" who="Q52922">
            <seg xml:id="i-XA4DatjVuybwHJ97tta9Ss">
              Sedan behöver det föras in också. Jag tillhörde dem som var i
              Gaza omedelbart efter det förra kriget och såg delar av den betydande
              förstörelse som hade skett. Jag vet hur stort behovet är av att
              bygga upp. Det behövs över 70 000 nya bostäder i Gaza. En fjärdedel
              av det som förstördes i det tidigare kriget är ännu inte återuppbyggt.
              Man behöver föra in byggnadsmaterial för att kunna göra det som
              är rätt naturligt, det vill säga ge människor tak över huvudet.
              Det har skett vissa förbättringar, men det måste göras mycket
              mer.
            </seg>
          </u>
          <u xml:id="i-060deeb7cc6d9d2a-102" prev="i-060deeb7cc6d9d2a-99" who="Q52922">
            <seg xml:id="i-BKNvGPXUBynKqp9xWkEFqV">
              Nu förs det samtal i Kairo om detta. Det är viktigt att vi framför
              allt från EU:s sida kan ge de samtalen kraft. Vi är beredda att
              ta initiativ. Det ligger en del saker på bordet. Vi ska diskutera
              detta när vi samlas i Bryssel på måndag. Det är en mycket viktig
              fråga både för Gaza och för den vidare utvecklingen.
            </seg>
          </u>
          <u xml:id="i-060deeb7cc6d9d2a-103" prev="i-060deeb7cc6d9d2a-99" who="Q52922">
            <seg xml:id="i-NXAD7x6FFRSLJ2ERTMX2Th">
              Vad gäller den vidare utvecklingen ska jag inte ta upp de gamla
              debatterna av inrikespolitisk karaktär. De är alltid populära.
              Frågan om medlemskap i FN ligger i säkerhetsrådet. Detta ska man
              inte avgöra i Unesco. Det var en dumhet från palestinsk sida,
              och det var rätt att rösta nej. Men då är det också logiskt att
              vi stöder den uppgradering som har skett i FN. Sedan är det klok
              politik att inte visa korten allra först. Därigenom hade vi kanske
              möjlighet att påverka en del av de förändringar som skedde ännu
              senare under den torsdag som ledde fram till omröstningarna. Det
              var som vanligt klok politik.
            </seg>
          </u>
          <u xml:id="i-060deeb7cc6d9d2a-104" prev="i-060deeb7cc6d9d2a-99" who="Q52922">
            <seg xml:id="i-WXLMDeMW4k6GY3M1sNkDhm">
              Nu är vi extremt oroade över det som kan komma vad gäller bosättningar.
              Vi har i samråd med andra länder kallat upp den israeliska ambassadören
              för att försöka få klarhet. Det gäller framför allt det område
              som kallas E 1 i Jerusalem. Skulle man börja bygga där vore det
              som sagt ett allvarligt, kanske avgörande och dödligt hot mot
              möjligheten till en tvåstatslösning. Det är inte alldeles tydligt
              från israelisk sida vad som är avsikterna här. Därför är den diplomatiska
              dialogen med Israel om detta mycket viktig. Nu ska vi inte diskutera
              de vidare steg som kan bli aktuella om vi inte får besked som
              vi bedömer som tillfredsställande, vilket jag inte utesluter.
              Den diplomatiska dialogen är avgörande för att vi ska få möjligheter
              till fred. Det gäller framgent i detta sammanhang. Vi gör det
              i samråd med andra.
            </seg>
          </u>
          <u xml:id="i-060deeb7cc6d9d2a-105" prev="i-060deeb7cc6d9d2a-99" who="Q52922">
            <seg xml:id="i-FC6BZHnFWt4MpmF1aCm9jE">
              Låt mig vad gäller den vidare utvecklingen i regionen ansluta
              mig till det som Fredrik Malm sade. Han beskrev en del av de extremt
              religiöst färgade grupperingar som grundar sig på hat och som
              växer sig starkare. Fredrik Malm beskrev detta från den ena sidan,
              men det kan mycket väl beskrivas från den andra sidan på samma
              sätt. Det är kanske så att utrymmet för diplomati och fred håller
              på att smalna av. Men då är det viktigt att vi gemensamt med andra,
              framför allt Europeiska unionen, verkar för att bredda det och
              tillvarata de tyvärr kanske inte så omfattande möjligheter som
              fortfarande kan finnas kvar.
            </seg>
          </u>
          <note type="speaker" xml:id="i-RJDoyMFyQeuikRdx8VrMH6">
            Anf. 11 URBAN AHLIN (S):
          </note>
          <u xml:id="i-060deeb7cc6d9d2a-106" next="i-060deeb7cc6d9d2a-116" who="Q3369220">
            <seg xml:id="i-LWe46CLprPBkyzymGFeS5S">
              Herr talman! Det är klart att det är glädjande att det finns
              en bred enighet i Sveriges riksdag om att blockaden av Gaza är
              kontraproduktiv och rent av huvudlös. Men när man har hört Folkpartiets
              och Kristdemokraternas representanter i debatten förstår man regeringens
              tövan och tvekan innan man faktiskt sade ja till att uppgradera
              palestiniernas status i FN:s generalförsamling. Vi börjar förstå
              var bromsklossarna sitter för en svensk utrikespolitik som är
              tydlig i det internationella samarbetet.
            </seg>
          </u>
          <u xml:id="i-060deeb7cc6d9d2a-107" prev="i-060deeb7cc6d9d2a-106" who="Q3369220">
            <seg xml:id="i-2aYmyTeyknBxyNun3ZtyUE">
              Fredrik Malm säger att inget land skulle acceptera att bli beskjutet
              med raketer, och det är naturligtvis helt riktigt. Men man skulle
              inte heller i något land acceptera att leva i ett utomhusfängelse,
              vara blockerad av ett land bredvid, inte kunna exportera och alltid
              bli förödmjukad varje gång man ska passera någonstans. Inget folk
              skulle acceptera det heller. Då måste man ha förståelse för att
              detta föder och göder extremism.
            </seg>
          </u>
          <u xml:id="i-060deeb7cc6d9d2a-108" prev="i-060deeb7cc6d9d2a-106" who="Q3369220">
            <seg xml:id="i-HYFBRxva1C4bDkCpwG2Yhu">
              Désirée Pethrus säger att vi måste tala om Israels säkerhet.
              Jag är absolut en vän av den israeliska statsbildningen och att
              Israel ska ha säkerhet. För några veckor sedan blev man i kriget
              mot Hamas beskjuten av iranska missiler med betydligt längre räckvidd
              än tidigare, som Fredrik Malm talar om; de kan nå Tel Aviv och
              Jerusalem. Men förklara för mig varför Netanyahu då väljer att
              sätta upp 3 000 nya bosättningar i östra Jerusalem! Det var väl
              inte därifrån som missilerna kom?
            </seg>
          </u>
          <u xml:id="i-060deeb7cc6d9d2a-109" prev="i-060deeb7cc6d9d2a-106" who="Q3369220">
            <seg xml:id="i-LYMtPeZvK5i8qpxV8D8Pwt">
              Vad är skälet till att Netanyahu vid varje tillfälle ser till
              att straffa den sidan i den palestinska splittringen? Då talar
              jag om Fatah, Västbanken och ledarskapet i PLO. Vad är det som
              gör att han är emot alla diplomatiska ansträngningar från den
              sidan, medan han är beredd att göra avtal med Hamas? Vad är det
              som gör att Netanyahu fortsätter med en kontraproduktiv blockadpolitik
              som gynnar Hamas i Gaza, när han vid varje tillfälle ser till
              att göra det svårare och svårare för president Abbas? Det är inte
              att stärka Israels säkerhet.
            </seg>
          </u>
          <u xml:id="i-060deeb7cc6d9d2a-110" prev="i-060deeb7cc6d9d2a-106" who="Q3369220">
            <seg xml:id="i-BzmpN3LW5MrT1Lybno5FXa">
              Jag menar att det är oerhört väsentligt att det internationella
              samfundet är tydligt på den här punkten. Blockaden ska hävas naturligtvis.
              Precis som utrikesministern redovisade beträffande exporten från
              Gaza är det helt obegripligt varför den är satt under blockad.
              Men även annat är fullständigt obegripligt.
            </seg>
          </u>
          <u xml:id="i-060deeb7cc6d9d2a-111" prev="i-060deeb7cc6d9d2a-106" who="Q3369220">
            <seg xml:id="i-JQzM6V5n4d5fgENZrkri9w">
              Det har handlat om vilka produkter som inte får importeras till
              Gaza, till exempel chips och nötter. Jag vet inte riktigt vilket
              säkerhetshot mot Israel det skulle vara om sådant importeras till
              Gaza. Västbanken och den fortsatta bosättningspolitiken där måste
              upphöra.
            </seg>
          </u>
          <u xml:id="i-060deeb7cc6d9d2a-112" prev="i-060deeb7cc6d9d2a-106" who="Q3369220">
            <seg xml:id="i-DoLXhqkYz9KeqQ8y6AjZqX">
              Jag är ledsen att behöva säga det: Vi har haft fördömanden efter
              fördömanden här i kammaren. Det internationella samfundet har
              varit tydligt år efter år. Israel har nu kommit till en situation
              där man kan lita på USA och ett antal småöar i världen som är
              direkt beroende av amerikanskt stöd. Det är ungefär det stöd man
              har. Det är egentligen en total isolering internationellt. Det
              är dags att vi sätter kraft bakom orden.
            </seg>
          </u>
          <u xml:id="i-060deeb7cc6d9d2a-113" prev="i-060deeb7cc6d9d2a-106" who="Q3369220">
            <seg xml:id="i-27EDZmWSKo31sNEtG25CBx">
              Det är därför jag återigen säger: Nästa steg från svensk sida
              borde vara att man nu märker de produkter som kommer från bosättningarna,
              så att svenska konsumenter kan göra ett medvetet val: Vill jag
              köpa produkter som har kommit från ockuperat område och har producerats
              av bosättare eller inte?
            </seg>
          </u>
          <u xml:id="i-060deeb7cc6d9d2a-114" prev="i-060deeb7cc6d9d2a-106" who="Q3369220">
            <seg xml:id="i-HzRJgGf5JQzVBDgXweuCGf">
              För mig är valet självklart. Jag skulle bojkotta de produkterna
              omedelbart. Men låt svenska konsumenter göra ett medvetet val.
            </seg>
          </u>
          <u xml:id="i-060deeb7cc6d9d2a-115" prev="i-060deeb7cc6d9d2a-106" who="Q3369220">
            <seg xml:id="i-Tw17kDcSh9BqHeWGG4cCnG">
              Det andra är naturligtvis erkännandefrågan, som jag har lyft
              upp tidigare.
            </seg>
          </u>
          <u xml:id="i-060deeb7cc6d9d2a-116" prev="i-060deeb7cc6d9d2a-106" who="Q3369220">
            <seg xml:id="i-Saem2TYtrpmaKJ5Ypkvts8">
              Det tredje fast jag vill inte säga att det är vad vi borde göra
              är att i de diskussioner som EU nu har med Israel måste naturligtvis
              de avtal som finns mellan EU och Israel diskuteras. I en tidigare
              debatt har jag pekat på att det i associationsavtalet finns en
              artikel 2 som handlar om respekt för demokrati och mänskliga rättigheter.
            </seg>
          </u>
          <note type="speaker" xml:id="i-MYfDhJHxz7XoU4uDaWULho">
            Anf. 12 PETER RÅDBERG (MP):
          </note>
          <u xml:id="i-060deeb7cc6d9d2a-117" next="i-060deeb7cc6d9d2a-126" who="Q6086370">
            <seg xml:id="i-Anrntw2F6Dn644cMwLJ7s8">
              Herr talman! Fredrik Malm lägger 97 procent av sin talartid på
              att försvara Israel. Men vad handlar hela den här konflikten om?
              Israel har ockuperat land från Palestina, och vi pratar om 1967
              års gränser. Det är själva utgångspunkten i diskussionen. Palestina
              har i dag kvar 22 procent av sin ursprungliga yta. Vi har ett
              land som har ockuperat ett annat land. Det är själva kärnfrågan.
            </seg>
          </u>
          <u xml:id="i-060deeb7cc6d9d2a-118" prev="i-060deeb7cc6d9d2a-117" who="Q6086370">
            <seg xml:id="i-3Zj1mjFecUwmjfc2S8qHJP">
              Sedan får jag naturligtvis säga vi har sagt det från alla partier
              att vi helt tar avstånd från Hamas beskjutningar. Det är helt
              oacceptabelt. Men vad handlar själva konflikten om? Jo, den handlar
              om att Israel ockuperar palestinsk mark samt att man nu blockerar
              Gaza, så att människor inte får möjlighet till mat, vatten, sjukvård
              etcetera.
            </seg>
          </u>
          <u xml:id="i-060deeb7cc6d9d2a-119" prev="i-060deeb7cc6d9d2a-117" who="Q6086370">
            <seg xml:id="i-WbuhmjuVfDnion3UcmiVd3">
              Jag ska ta ett exempel från verkligheten. Vi kan kalla henne
              Mona. Hon är eller var 32 år, med två små barn. Hon upptäckte
              knölar i bröstet. Hon hade cancer och påbörjade en cytostatisk
              behandling. Hon genomgick det några gånger. Sedan uppstår en massa
              problem. På sjukhuset tar helt plötsligt medicinerna slut. Hon
              ska få åka till Israel och få vård. Men det blir så stora problem
              att hon helt enkelt inte kommer fram till Israel. Det händer gång
              på gång att hon nekas utresetillstånd. Jag vet i dag inte om denna
              kvinna lever och om hennes små barn är döda på grund av att hon
              inte fick den sjukvård som hon borde ha haft.
            </seg>
          </u>
          <u xml:id="i-060deeb7cc6d9d2a-120" prev="i-060deeb7cc6d9d2a-117" who="Q6086370">
            <seg xml:id="i-6rpZhkW6pV55z68Bo6Yb2t">
              Detta är vad verkligheten handlar om, att man förbjuder människor
              att komma till lasarett, att man bombar deras hem.
            </seg>
          </u>
          <u xml:id="i-060deeb7cc6d9d2a-121" prev="i-060deeb7cc6d9d2a-117" who="Q6086370">
            <seg xml:id="i-XNxWFbgKeL2XPnrNmrFMC6">
              Fredrik Malm, Folkpartiet, och även Kristdemokraterna lägger
              den största vikten i diskussionen på att Israel måste ha rätt
              till skydd. Det är självklart att Israel ska ha rätt till skydd
              och att vi ska ha en tvåstatslösning. Men konfliktens kärna är
              just det jag talade om, att Israel har ockuperat land och att
              Israel vägrar gå till förhandlingsbordet.
            </seg>
          </u>
          <u xml:id="i-060deeb7cc6d9d2a-122" prev="i-060deeb7cc6d9d2a-117" who="Q6086370">
            <seg xml:id="i-VHtXmNtZ1YLPLEDVse6BNi">
              Israel vill naturligtvis att Hamas och Fatah ska vara två motpoler
              till varandra, eftersom det gynnar Israel att de kan säga att
              det inte finnas någon gemensam part.
            </seg>
          </u>
          <u xml:id="i-060deeb7cc6d9d2a-123" prev="i-060deeb7cc6d9d2a-117" who="Q6086370">
            <seg xml:id="i-5pcix4Hhfj5pFV71hiwVVX">
              Vi är helt överens jag delar Carl Bildts uppfattning om vad vi
              ska sträva mot. Kritiken i mitt förra inlägg var att jag tycker
              att utrikesministern är lite för flat, om jag får använda det
              uttrycket. Men jag är ändå glad över att du står upp för tvåstatslösningen
              och att du med kraft säger detta här i talarstolen.
            </seg>
          </u>
          <u xml:id="i-060deeb7cc6d9d2a-124" prev="i-060deeb7cc6d9d2a-117" who="Q6086370">
            <seg xml:id="i-WfQA3w2HQyTNMJeuRgKL9J">
              Precis som Urban Ahlin är inne på: Storbritannien och Frankrike
              driver frågan oerhört hårt just nu och försöker kanske ta hem
              sina ambassadörer från Israel. Jag vill att Sveriges utrikesminister
              ska driva en hårdare politik mot Israel. Vi pratar helt enkelt
              om ett land som har ockuperat ett annat land. Det är pudelns kärna.
            </seg>
          </u>
          <u xml:id="i-060deeb7cc6d9d2a-125" prev="i-060deeb7cc6d9d2a-117" who="Q6086370">
            <seg xml:id="i-FhNrVtTxzpUjQdjsEJyhZX">
              Jag blir lite bestört när jag hör diskussionen och man kommer
              in på detaljer, om jag får använda det uttrycket, och börjar prata
              om olika saker som alla är överens om. Men vad handlar själva
              frågan om? Jo, det handlar om att Israel har ockuperat ett land
              och att FN har fördömt det.
            </seg>
          </u>
          <u xml:id="i-060deeb7cc6d9d2a-126" prev="i-060deeb7cc6d9d2a-117" who="Q6086370">
            <seg xml:id="i-B6PM3RW4pSseWNqXFncECq">
              Utgå från det i diskussionen, så tror jag att vi kan nå varandra
              lite bättre!
            </seg>
          </u>
          <note type="speaker" xml:id="i-3sgJx3uidoaguZq7Cb8CTM">
            Anf. 13 FREDRIK MALM (FP):
          </note>
          <u xml:id="i-060deeb7cc6d9d2a-127" next="i-060deeb7cc6d9d2a-140" who="Q3675520">
            <seg xml:id="i-S92xyGCSwRyDZiGDeVXNg6">
              Herr talman! Miljöpartiet är inte nyansernas mästare. Ingen kan
              nog beskylla Peter Rådberg för det. Efter sju minuter kom det
              fram i en bisats: Jo, men Israel har ändå rätt att skydda sig
              mot raketbeskjutningarna. Så långt är Miljöpartiet berett att
              sträcka sig.
            </seg>
          </u>
          <u xml:id="i-060deeb7cc6d9d2a-128" prev="i-060deeb7cc6d9d2a-127" who="Q3675520">
            <seg xml:id="i-RVgXJZnUmm87krZGWqfd3p">
              När det gällde Socialdemokraterna tror jag att det kom en bisats
              efter två och en halv minut och sedan något pliktskyldigt efter
              ungefär åtta och en halv minut.
            </seg>
          </u>
          <u xml:id="i-060deeb7cc6d9d2a-129" prev="i-060deeb7cc6d9d2a-127" who="Q3675520">
            <seg xml:id="i-8J7JkzbEQCDP4zhvxCqMUN">
              Så ser det ut på den sidan.
            </seg>
          </u>
          <u xml:id="i-060deeb7cc6d9d2a-130" prev="i-060deeb7cc6d9d2a-127" who="Q3675520">
            <seg xml:id="i-MnEcFHDWp25W7TxT3HmYMn">
              Jag tror att det är viktigt att förstå att om man beskriver situationen
              på den palestinska sidan så att det pågår en splittring mellan
              Hamas och Fatah som är skapad av den israeliska blockaden, då
              måste man tänka till ett varv kring vad som är grunden till problematiken
              inom den palestinska politiken. Det är i högsta grad väsentligt,
              om man vill kunna nå en tvåstatslösning och ett förhållandevis
              hyggligt starkt palestinskt utgångsläge i förhandlingar.
            </seg>
          </u>
          <u xml:id="i-060deeb7cc6d9d2a-131" prev="i-060deeb7cc6d9d2a-127" who="Q3675520">
            <seg xml:id="i-SpR2CaFVsbzxZ1Rx4wjXP3">
              Den väsentliga skillnaden mellan Fatah och Hamas är inte att
              Israel utsätter Gaza för en blockad. Den väsentliga skillnaden
              mellan Fatah och Hamas är att Fatah i dag, sedan ungefär två decennier
              tillbaka, eftersträvar en lösning på konflikten där ett Palestina
              upprättas sida vid sida med Israel, medan Hamas, Peter Rådberg,
              vill något annat: De vill upprätta ett Palestina ovanpå Israel.
              Det är inte riktigt samma sak. Miljöpartiet nämner att detta skulle
              vara någon sorts detalj i sammanhanget. Det är inte riktigt så,
              utan det är en väsentlig skillnad.
            </seg>
          </u>
          <u xml:id="i-060deeb7cc6d9d2a-132" prev="i-060deeb7cc6d9d2a-127" who="Q3675520">
            <seg xml:id="i-4r5MmCzoGbXb2zPkbkMFV4">
              Samma skillnad finns också på den israeliska sidan, där man måste
              vara mycket tydlig med att de som argumenterar för nya bosättningar
              på exempelvis Västbanken tycks vilja utvidga Israel till att ligga
              ovanpå det som i framtiden ska bli Palestina. Det är inte heller
              någon acceptabel politik, och det är också något som vi fördömer.
            </seg>
          </u>
          <u xml:id="i-060deeb7cc6d9d2a-133" prev="i-060deeb7cc6d9d2a-127" who="Q3675520">
            <seg xml:id="i-4gtPMZDBdiAydFTNdw3L89">
              Men det är orimligt att på något sätt förenkla konflikten till
              att den israeliska blockaden för att skydda sig mot Hamas raketbeskjutning
              skulle vara grunden till oenigheten på den palestinska sidan.
            </seg>
          </u>
          <u xml:id="i-060deeb7cc6d9d2a-134" prev="i-060deeb7cc6d9d2a-127" who="Q3675520">
            <seg xml:id="i-UqTKaoPM7xJwoFseTzeMFp">
              Jag kan läsa upp några enkla citat från Hamas program. Det antogs
              1988. Det är ungefär 20 år innan den israeliska blockaden av Gazaremsan
              inleddes.
            </seg>
          </u>
          <u xml:id="i-060deeb7cc6d9d2a-135" prev="i-060deeb7cc6d9d2a-127" who="Q3675520">
            <seg xml:id="i-VBwfPwGb2XVdtJof8HGU2a">
              Israel existerar och kommer att existera till dess att islam
              utplånar det, precis som man utplånat andra före det. Så står
              det i introduktionen.
            </seg>
          </u>
          <u xml:id="i-060deeb7cc6d9d2a-136" prev="i-060deeb7cc6d9d2a-127" who="Q3675520">
            <seg xml:id="i-WJTyFHShFK2CkGmeu6dMgW">
              I artikel 6 står det att Hamas strävar efter att resa Allahs
              banér över varje centimeter av Palestina.
            </seg>
          </u>
          <u xml:id="i-060deeb7cc6d9d2a-137" prev="i-060deeb7cc6d9d2a-127" who="Q3675520">
            <seg xml:id="i-VsA81Qg1khsaGx7TcwBdhN">
              I artikel 7 står det: Domedagen kommer inte att komma före det
              att muslimerna tar upp kampen med judarna, där judarna kommer
              att gömma sig bakom stenar och träd. Stenarna och träden kommer
              att säga: O muslimer, det är en jude bakom mig. Kom och döda honom.
            </seg>
          </u>
          <u xml:id="i-060deeb7cc6d9d2a-138" prev="i-060deeb7cc6d9d2a-127" who="Q3675520">
            <seg xml:id="i-UvQbvGvurHjAwee6RemVfc">
              Artikel 12, där Hamas för övrigt tycks ansluta sig till idén
              att slaveri är acceptabelt, lyder: Att göra motstånd och kuva
              fienden är varje muslims, mans som kvinnas, individuella plikt.
              En kvinna kan kämpa mot fienden utan sin makes tillstånd, och
              så även slaven utan sin herres tillstånd.
            </seg>
          </u>
          <u xml:id="i-060deeb7cc6d9d2a-139" prev="i-060deeb7cc6d9d2a-127" who="Q3675520">
            <seg xml:id="i-TBUjM22eTbXqNttG7RXSec">
              Därutöver kommer skrivningar om att judarna låg bakom frimurarordnar,
              Rotaryklubbar, Lions, franska revolutionen och så vidare.
            </seg>
          </u>
          <u xml:id="i-060deeb7cc6d9d2a-140" prev="i-060deeb7cc6d9d2a-127" who="Q3675520">
            <seg xml:id="i-7ZmSCzvBXi4Wpv1uRQB5LB">
              Det är klart att detta är ett hinder för fred. Kan inte oppositionen
              i denna församling sträcka sig så långt att man på något sätt
              försöker förstå vad det är för konspirationsteorier och hat som
              driver fram dessa extremistiska rörelser? Det vore klädsamt. Det
              är faktiskt bara en enda person i oppositionen som har klarat
              detta, och det är Jonas Sjöstedt, som på ett mycket förtjänstfullt
              sätt stod upp för Israels rätt att faktiskt skydda sig mot den
              terrorism och extremism som landet har utsatts för.
            </seg>
          </u>
          <note type="speaker" xml:id="i-DKotcAf8nVQrwKrMRmr2iH">
            Anf. 14 KERSTIN LUNDGREN (C):
          </note>
          <u xml:id="i-060deeb7cc6d9d2a-141" next="i-060deeb7cc6d9d2a-147" who="Q4964100">
            <seg xml:id="i-9P2eLxNn1JNkFmD1H9Gp9q">
              Herr talman! Israelernas säkerhet kan bara långsiktigt säkras
              genom ett slut på ockupationen och en uppgörelse med palestinierna
              om ett bildande av två stater en uppgörelse som baseras på 1967
              års gränser, på en lösning av flyktingsituationen och på Jerusalem
              som huvudstad för de båda staterna. Utan en uppgörelse, som kommer
              att vara väldigt svår att träffa för båda parter, kommer säkerhet
              aldrig att kunna byggas långsiktigt.
            </seg>
          </u>
          <u xml:id="i-060deeb7cc6d9d2a-142" prev="i-060deeb7cc6d9d2a-141" who="Q4964100">
            <seg xml:id="i-7CdBKq3NpL95LZD72PmXA1">
              Vi har i så många delar av världen sett att förtryck inte skapar
              en hållbar utveckling inte i regionen och inte i Israel eller
              i Palestina. Det förtryck som palestinierna har upplevat är en
              grund för framtida konflikt och för en ohållbar utveckling i regionen.
            </seg>
          </u>
          <u xml:id="i-060deeb7cc6d9d2a-143" prev="i-060deeb7cc6d9d2a-141" who="Q4964100">
            <seg xml:id="i-SkwooT3hKfjRzAnrhvaPeK">
              Det är bra att det i stort finns en bred samsyn här i kammaren
              om hur kontraproduktiv blockaden av Gaza är. Men det är ett spöke
              som rädslans och våldets budbärare alltjämt tror sig behöva. Det
              finns extrema krafter i Gaza som inte accepterar 1967 års gränser
              som utgångspunkt för ett Palestina.
            </seg>
          </u>
          <u xml:id="i-060deeb7cc6d9d2a-144" prev="i-060deeb7cc6d9d2a-141" who="Q4964100">
            <seg xml:id="i-5s76dukMitLndD7KS4d6m3">
              Jag noterar samtidigt att Hamas nu har uttalat stöd för FN-uppgradering
              på den grund som alla bör notera. Det finns nämligen fler och
              extremare krafter på båda sidor de som verkligen vill utplåna
              varandra: de som vill utplåna Gaza och driva ut palestinierna
              från Västbanken och de som vill utplåna Israel från kartan. Men
              det finns också de krafter som söker diplomatins och fredsförhandlingarnas
              väg, och de krafterna måste ha vårt fulla stöd.
            </seg>
          </u>
          <u xml:id="i-060deeb7cc6d9d2a-145" prev="i-060deeb7cc6d9d2a-141" who="Q4964100">
            <seg xml:id="i-NfC22GTfAdSoMVqJC5orvJ">
              Herr talman! Attackerna från Gaza mot Israel är oacceptabla,
              likaså oproportionerliga flygbombningar mot Gaza. Visst, missiler
              har avfyrats från befolkningstäta områden, och bomberna, som fällts
              över Gaza, har fällts över befolkningstäta områden, för Gaza är
              kanske världens mest tätbefolkade område, så det blir alltså en
              naturlig följd av detta.
            </seg>
          </u>
          <u xml:id="i-060deeb7cc6d9d2a-146" prev="i-060deeb7cc6d9d2a-141" who="Q4964100">
            <seg xml:id="i-DKfkGytvTX8ffNEFAEN4wH">
              Jag hoppas att det finns möjligheter att nu nå försoning bland
              de palestinska grupperna. Det skulle vara en god grund för en
              överenskommelse och öka trycket för en fredsprocess värd namnet.
            </seg>
          </u>
          <u xml:id="i-060deeb7cc6d9d2a-147" prev="i-060deeb7cc6d9d2a-141" who="Q4964100">
            <seg xml:id="i-HFFVBBH5xyhNQ8ec5bc332">
              Herr talman! Israel och Palestina vill båda bygga säkerhet för
              sin befolkning. Man vill bygga säkerhet, välfärd och möjligheter
              i frihet. Men förutsättningen för det är en uppgörelse som ger
              båda en stat med gränser som erkänns av den andra. Där är vi inte
              i dag, men nu är hög tid att öka trycket för att detta ska bli
              verklighet.
            </seg>
          </u>
          <note type="speaker" xml:id="i-PhTDvfhEp7hMgVApAL5qyS">
            Anf. 15 JULIA KRONLID (SD):
          </note>
          <u xml:id="i-060deeb7cc6d9d2a-148" next="i-060deeb7cc6d9d2a-153" who="Q4959972">
            <seg xml:id="i-sFoTT6MSfAitb92KeFAiZ">
              Herr talman! Jag noterar att jag inte fick något tydligt svar
              av utrikesminister Carl Bildt om varför man har släppt kravet
              på en tydlig fredsuppgörelse innan man tar ytterligare steg i
              FN, vilket är en linje som vi har förespråkat. Vi menar att innan
              Palestina kan erkännas, innan ett medlemskap i FN kan bli verklighet
              och innan observatörsstatus kan ges vilket nu redan är beslutat
              måste både Hamas och PA erkänna Israels och judarnas rätt att
              existera och tydligt ta avstånd från terrorism och antisemitism.
            </seg>
          </u>
          <u xml:id="i-060deeb7cc6d9d2a-149" prev="i-060deeb7cc6d9d2a-148" who="Q4959972">
            <seg xml:id="i-572xkoudEtUquCMtXcV29f">
              Vi har talat om en hållbar fredsuppgörelse. Hur ska vi nå en
              hållbar fredsuppgörelse med en tvåstatslösning om den ena parten
              vill utplåna den andra parten? Det är ingen hållbar fredsuppgörelse.
              Jag kan till viss del förstå att man vill uppmuntra de fredliga
              ansträngningar som finns från den palestinska myndighetens sida,
              men när vi ska ge ytterligare uppmuntran i FN kan vi inte exkludera
              situationen med Hamas och de våldshandlingar och raketbeskjutningar
              som de gör sig skyldiga till. Vi måste också kräva ett erkännande
              från Hamas.
            </seg>
          </u>
          <u xml:id="i-060deeb7cc6d9d2a-150" prev="i-060deeb7cc6d9d2a-148" who="Q4959972">
            <seg xml:id="i-VZNMkzeUPfhi91Vhz4FNbn">
              Jag undrar om man när det gäller observatörsstatus kan blunda
              för den situation som råder med Hamas. Kommer man också i fortsättningen
              att göra det? Är det bara den palestinska myndighetens agerande
              som räknas när det gäller frågan om ett erkännande av Palestina
              som stat och Palestinas fulla medlemskap i FN?
            </seg>
          </u>
          <u xml:id="i-060deeb7cc6d9d2a-151" prev="i-060deeb7cc6d9d2a-148" who="Q4959972">
            <seg xml:id="i-HhSHuvpzvBuDo8WdNJGWeh">
              För att återgå till händelserna kring Ship to Gaza kan jag notera
              att jag heller inte fick något som helst svar av Jonas Sjöstedt
              om syftet med det och varför man inte kan gå den lagliga vägen.
              Efter händelserna med Ship to Gaza 2010, som nämndes tidigare,
              tillsatte FN en utredning om vad som hänt, för att förhindra att
              liknande händelser ska kunna inträffa i framtiden. Där framhåller
              man att Israel står inför ett verkligt hot mot dess säkerhet och
              att sjöblockaden infördes som en legitim säkerhetsåtgärd för att
              hindra vapen från att komma in i Gaza, men att Israel möjligtvis
              använde ett övervåld, som naturligtvis ska kritiseras.
            </seg>
          </u>
          <u xml:id="i-060deeb7cc6d9d2a-152" prev="i-060deeb7cc6d9d2a-148" who="Q4959972">
            <seg xml:id="i-4au8e4VpFuW7g1WAh7KabZ">
              För att förhindra liknande händelser kommer man också med ett
              antal rekommendationer och uppmaningar. FN rekommenderar att all
              humanitär hjälp till Gaza ska gå genom de gränsövergångar som
              finns och att alla humanitära aktioner ska respektera de rådande
              säkerhetsbestämmelserna. Detta är tydliga rekommendationer från
              FN. Det finns också tydliga rekommendationer från FN om att en
              stat som får reda på att dess medborgare eller fartyg kommer att
              försöka bryta en sjöblockad är ansvarig för att varna och avskräcka
              dem från att göra det. Frågan är hur mycket ansträngningar man
              från Sveriges sida har gjort för att avråda från Ship to Gaza.
              Det är uppenbarligen inte tillräckligt, eftersom Ship to Gaza
              och skeppet Estelle återigen sätts i gång för att driva fram en
              konfrontation med Israel.
            </seg>
          </u>
          <u xml:id="i-060deeb7cc6d9d2a-153" prev="i-060deeb7cc6d9d2a-148" who="Q4959972">
            <seg xml:id="i-7T9qedQEEbAtETdv85v44s">
              Jag skulle återigen vilja ställa frågan: Varför kan inte Ship
              to Gaza och Vänsterpartiet respektera de rekommendationer som
              kommer från FN om att ta den lagliga vägen och inte göra denna
              konfrontation som sätter människor på fartygen i fara och som
              provocerar Israels rätt att borda ett skepp och kontrollera de
              varor som kommer in? Jag skulle vilja ha ett svar på den frågan.
              Jag fick inget svar tidigare.
            </seg>
          </u>
          <note type="speaker" xml:id="i-GN8nbN6grKLfQ9gKGr4rwB">
            Anf. 16 JONAS SJÖSTEDT (V):
          </note>
          <u xml:id="i-060deeb7cc6d9d2a-154" next="i-060deeb7cc6d9d2a-165" who="Q2029704">
            <seg xml:id="i-LmjtiDefrB9KNAHmzeYbKd">
              Herr talman! Stödet för ett fritt Palestina är stort i Sverige.
              I vårt land finns en betydande folklig solidaritet och ett engagemang
              för rättvisa och fred.
            </seg>
          </u>
          <u xml:id="i-060deeb7cc6d9d2a-155" prev="i-060deeb7cc6d9d2a-154" who="Q2029704">
            <seg xml:id="i-WF7kfCQEHUBK2Yhaujux1">
              En av dessa rörelser är Ship to Gaza som arbetar för att bryta
              Israels blockad. Jag vill här från riksdagens talarstol framföra
              ett tack till alla de aktiva som gjorde detta unika solidaritetsarbete
              möjligt.
            </seg>
          </u>
          <u xml:id="i-060deeb7cc6d9d2a-156" prev="i-060deeb7cc6d9d2a-154" who="Q2029704">
            <seg xml:id="i-LTatLKFvm1uHzyaWcEFEu8">
              När Israels marin bordade Ship to Gazas fartyg Estelle på internationellt
              vatten den 20 oktober segrade våldet. En fredlig aktion för att
              bryta Israels blockad bemöttes med betydande brutalitet.
            </seg>
          </u>
          <u xml:id="i-060deeb7cc6d9d2a-157" prev="i-060deeb7cc6d9d2a-154" who="Q2029704">
            <seg xml:id="i-PCHe1TPqKjsvGdBERp813q">
              Besättningen på fartyget fördes mot sin vilja till Israel dit
              de aldrig hade för avsikt att resa. Väl där anklagades de absurt
              nog för att olovligen ha rest in i landet, detta efter något som
              närmast måste beskrivas som en kidnappning och ett piratdåd.
            </seg>
          </u>
          <u xml:id="i-060deeb7cc6d9d2a-158" prev="i-060deeb7cc6d9d2a-154" who="Q2029704">
            <seg xml:id="i-JkCxgfPC4iD1XnWKfkut68">
              Israel har med rätta fått motta kritik för hur man agerade mot
              Ship to Gaza. Men historien är inte avslutad med att besättningen
              har blivit frigiven efter grundliga förhör. Skeppet Estelle är
              fortfarande kvarhållet. Skeppet är registrerat i Finland men har
              svenska ägare. Den finska utrikesministern har framfört till Israel
              att han kräver att den kapade båten ska återlämnas till ägarna.
              Kan vi möjligen få höra samma sak från Carl Bildt i dag? Skulle
              han kunna framföra samma sak till Israel? För det kan väl inte
              vara i sin ordning att Israel kapar och beslagtar svenskägda fartyg
              utan grund. Det är dags att stå upp för den privata äganderätten,
              Carl Bildt.
            </seg>
          </u>
          <u xml:id="i-060deeb7cc6d9d2a-159" prev="i-060deeb7cc6d9d2a-154" who="Q2029704">
            <seg xml:id="i-FStUmHLcgauqmvPA5hf9eL">
              Så till Julia Kronlids frågor om Ship to Gaza. Det är anmärkningsvärt
              att Julia Kronlid inte har någonting att säga om ett land som
              ockuperar ett annat land, ett land som dödar tusentals människor
              under ockupationen, utan ägnar huvuddelen av sin tid åt en helt
              fredlig solidaritetsrörelse.
            </seg>
          </u>
          <u xml:id="i-060deeb7cc6d9d2a-160" prev="i-060deeb7cc6d9d2a-154" who="Q2029704">
            <seg xml:id="i-Ua3KANpGbmpXHpvZk3g3wt">
              Det är inte sant att palestinierna får importera det de vill
              till Gaza. Bland de saker man inte får importera finns till exempel
              symaskiner och cement, som fanns i den mycket välinspekterade
              lasten ombord på Estelle.
            </seg>
          </u>
          <u xml:id="i-060deeb7cc6d9d2a-161" prev="i-060deeb7cc6d9d2a-154" who="Q2029704">
            <seg xml:id="i-AaN16NP9R6ug9JTMAohbzC">
              Julia Kronlid säger: Ja, men det är en politisk aktion för att
              bryta blockaden. Ja, men det är helt självklart. Målet är ju att
              bryta en orättfärdig blockad som FN dessutom har fördömt ett flertal
              gånger.
            </seg>
          </u>
          <u xml:id="i-060deeb7cc6d9d2a-162" prev="i-060deeb7cc6d9d2a-154" who="Q2029704">
            <seg xml:id="i-46r3xsidJ22Znd8febPZ8W">
              Mina frågor till Julia Kronlid är: Är du beredd att ta avstånd
              från Israels hinder mot export från Gaza? Kan du säga att Sverigedemokraterna
              motsätter sig det här hindret mot export? Varför ska man inte
              få sälja tomater som odlas i Gaza? Är Sverigedemokraterna emot
              att Israel hindrar studenter som drömmer om att bli läkare och
              lärare och som bor i Gaza att studera på Birzeituniversitetet
              utanför Ramallah? Det är väl ganska rimligt. Kan vi få höra det
              från Sverigedemokraterna här i dag?
            </seg>
          </u>
          <u xml:id="i-060deeb7cc6d9d2a-163" prev="i-060deeb7cc6d9d2a-154" who="Q2029704">
            <seg xml:id="i-JV9b9zDMDBjGt8n2bpYHs6">
              Utrikesminister Carl Bildt berörde omröstningen i Unesco. Ärligt
              talat, Carl Bildt, jag tror inte att det var principer utan Folkpartiet
              som hindrade att Sverige röstade på ett bättre sätt när det gäller
              Unescomedlemskapet.
            </seg>
          </u>
          <u xml:id="i-32JKE64XA32RYMcVLvtYoT" prev="i-060deeb7cc6d9d2a-154" who="Q2029704">
            <seg xml:id="i-SknHTQNrV5cmLu3WPQpWFZ">
              Den här principen, som Carl Bildt försöker påtala, om att man
              ska vara med i FN först, så att säga, och Unesco sedan, finns
              egentligen inte. Österrike gick med i Unesco 1948 men blev medlem
              i FN först 1955. Monaco valdes in i Unesco 1962 men blev medlem
              i FN först 31 år senare. Schweiz valdes in i Unesco 1949 men valde
              att gå med i FN först 2002.
            </seg>
          </u>
          <u xml:id="i-060deeb7cc6d9d2a-164" prev="i-060deeb7cc6d9d2a-154" who="Q2029704">
            <seg xml:id="i-Dd884xuACTyuHtArowqYTj">
              Det finns även exempel på länder som har befunnit sig i konflikt
              och som har valt att gå med i Unesco trots att de inte har kunnat
              gå med i FN, till exempel Nordkorea och Sydkorea.
            </seg>
          </u>
          <u xml:id="i-060deeb7cc6d9d2a-165" prev="i-060deeb7cc6d9d2a-154" who="Q2029704">
            <seg xml:id="i-Uf2Ka6RwsmVF8EZ88qnQz3">
              Det finns alltså ingen sådan här princip att falla tillbaka på.
              Och visst vore det värt att ge Unescos skydd till exempel till
              födelsekyrkan i Betlehem eller till den gamla staden i Hebron.
              Det vore väl ett sätt att inlemma palestinierna i ett internationellt
              samarbete och ett sätt att ta ett av de nödvändiga stegen på vägen
              mot en demokratisk palestinsk statsbildning.
            </seg>
          </u>
          <note type="speaker" xml:id="i-2BxeGSxA2R9zp9rnNbJNja">
            Anf. 17 DÉSIRÉE PETHRUS (KD):
          </note>
          <u xml:id="i-060deeb7cc6d9d2a-166" next="i-060deeb7cc6d9d2a-179" who="Q4972645">
            <seg xml:id="i-UxBnTiZfhXMnMKHM4avu9x">
              Herr talman! Det finns en historik kring blockaden av Gaza. Jag
              tycker att det är viktigt att vi tar upp den. Och vi är några
              stycken som gör det här.
            </seg>
          </u>
          <u xml:id="i-060deeb7cc6d9d2a-167" prev="i-060deeb7cc6d9d2a-166" who="Q4972645">
            <seg xml:id="i-9E8DKV76feAfC2ZZK3ZXjY">
              Jag tror inte att vi hinner med hela historien. Men Israel har
              försökt att lyfta blockaden. År 2005 började man avvecklingen
              av de israeliska bosättningarna på Gazaremsan, till väldigt många
              bosättares förtret, ska jag säga. Man var på rätt väg. År 2006
              höll palestinierna val.
            </seg>
          </u>
          <u xml:id="i-060deeb7cc6d9d2a-168" prev="i-060deeb7cc6d9d2a-166" who="Q4972645">
            <seg xml:id="i-Vy2SFv9Ju57BKNmfMd6B5A">
              Men på Gazaremsan tog Hamas en stor andel av rösterna, och det
              blev interna stridigheter mellan Hamas och Fatah, det mer moderata
              Fatah. Och den palestinska myndigheten, som skulle ha kontroll
              över Gazas säkerhetssituation, försvagades. Tyvärr spolierades
              en möjlighet att hålla ihop palestinierna, som nu är delade mellan
              Hamas i Gaza och Fatah på Västbanken.
            </seg>
          </u>
          <u xml:id="i-060deeb7cc6d9d2a-169" prev="i-060deeb7cc6d9d2a-166" who="Q4972645">
            <seg xml:id="i-AjNxwKRhfAbXizvGxzkEpc">
              Med Hamas vid rodret över Gaza fanns det stora risker för Israel,
              då Iran har goda kontakter med Hamas. Vapenleveranser och annat
              stöd är något som Israel anser sig behöva kontrollera. I det läget,
              när Hamas med stöd av Iran fick kontroll över Gazaremsan och Fatah
              fick bege sig tillbaka till Västbanken, kände sig Israel tvunget
              att agera. Därav, herr talman, har vi blockaden av Gaza.
            </seg>
          </u>
          <u xml:id="i-060deeb7cc6d9d2a-170" prev="i-060deeb7cc6d9d2a-166" who="Q4972645">
            <seg xml:id="i-AY5K48j2BXjdwJvGUWv3sF">
              Urban Ahlin säger att han börjar förstå var bromsklossarna sitter
              i regeringen. Frågan är vad bromsklossarna handlar om. Vad gör
              bromsklossarna? Vi försöker balansera situationen. Det handlar
              om att se till Israels säkerhetsintressen men också till palestiniernas
              behov av säkerhet och rättvisa.
            </seg>
          </u>
          <u xml:id="i-060deeb7cc6d9d2a-171" prev="i-060deeb7cc6d9d2a-166" who="Q4972645">
            <seg xml:id="i-AxF3kaaaWjXNpsEh8s41wS">
              Det är bra att Urban Ahlin i det här andra anförandet äntligen
              uttalade sig för Israels säkerhet. Det gäller även andra. Jonas
              Sjöstedt har, som sagt, gjort det tidigare. Men även Miljöpartiet
              gjorde det.
            </seg>
          </u>
          <u xml:id="i-060deeb7cc6d9d2a-172" prev="i-060deeb7cc6d9d2a-166" who="Q4972645">
            <seg xml:id="i-FEV9kRqhDYMvteK45is3gt">
              När det gäller bosättningspolitiken, som Urban Ahlin tog upp,
              tror jag att det blir väldigt svårt. När det gäller just östra
              Jerusalem är det väldigt allvarligt om man utökar bosättningarna,
              eftersom det är annekterat område ur Israels synvinkel.
            </seg>
          </u>
          <u xml:id="i-060deeb7cc6d9d2a-173" prev="i-060deeb7cc6d9d2a-166" who="Q4972645">
            <seg xml:id="i-HZLrjvV6NS9azMkWuQTuGD">
              Men när det gäller Västbanken säger man, enligt israeliska UD
              för bara en månad sedan, att antingen får bosättarna flytta därifrån
              eller också får de, så att säga, lyda under palestiniernas överhöghet.
              Israelerna själva ser det alltså inte som ett problem att vid
              en förhandling lösa situationen med bosättningarna.
            </seg>
          </u>
          <u xml:id="i-060deeb7cc6d9d2a-174" prev="i-060deeb7cc6d9d2a-166" who="Q4972645">
            <seg xml:id="i-63G3ENNsCtSybtmCytByMh">
              Flertalet experter ser blockaden som illegal. Det är viktigt
              att ha sagt det här i talarstolen. Europas statschefer har också
              vid ett flertal tillfällen i Europeiska rådet krävt att blockaden
              ska upphöra. Detta instämmer naturligtvis både regeringen och
              Kristdemokraterna i.
            </seg>
          </u>
          <u xml:id="i-060deeb7cc6d9d2a-175" prev="i-060deeb7cc6d9d2a-166" who="Q4972645">
            <seg xml:id="i-QVRWsRZ2gtNoebzrFZFaGV">
              Men när det gäller vem som har kontroll över Gaza är det enligt
              Osloavtalet, mellan israeler och palestinier, så att Israel har
              rätt att ha kontroll över luftrum, över territorialvatten, över
              gränsövergångar och över valuta och handel. Det är naturligtvis
              av säkerhetsskäl. Sjöblockaden är till för att förhindra att vapen
              kommer in via fartyg.
            </seg>
          </u>
          <u xml:id="i-060deeb7cc6d9d2a-176" prev="i-060deeb7cc6d9d2a-166" who="Q4972645">
            <seg xml:id="i-X5ueP5nBMw6kgua7MpQTCc">
              Nu vet vi, som sagt, att mycket vapen ändå kommer in via tunnlarna.
              Det här gör naturligtvis att man kan ifrågasätta om den här blockaden
              är effektiv.
            </seg>
          </u>
          <u xml:id="i-060deeb7cc6d9d2a-177" prev="i-060deeb7cc6d9d2a-166" who="Q4972645">
            <seg xml:id="i-UbYGmVY89YojjQ6nugPisK">
              Jag hoppas att man i de diskussioner som man nu har efter vapenstilleståndet
              faktiskt kommer in på reella diskussioner om hur man kan häva
              blockaden och hur man kan starta upp ett ökat utbyte mellan människor.
              För det är bara genom att skapa ett förtroende mellan människor
              som vi kommer att kunna skapa fred.
            </seg>
          </u>
          <u xml:id="i-060deeb7cc6d9d2a-178" prev="i-060deeb7cc6d9d2a-166" who="Q4972645">
            <seg xml:id="i-Mb5jC9LX4mQuYFvv6fiQqU">
              När jag nyligen besökte Sderot mötte jag en man som sade just
              det: Jag hade handel och affärer med människor inne i Gaza. Vi
              är så ledsna att vi inte kan träffas.
            </seg>
          </u>
          <u xml:id="i-060deeb7cc6d9d2a-179" prev="i-060deeb7cc6d9d2a-166" who="Q4972645">
            <seg xml:id="i-Jb62XYUbdbcatbf2xj31w7">
              Jag tror att det är med möten människor emellan som vi kan bygga
              freden. Och det ska vi vara med och bidra till.
            </seg>
          </u>
          <note type="speaker" xml:id="i-eEHy5wEvCu9aDaejg58ag">
            Anf. 18 Utrikesminister CARL BILDT (M):
          </note>
          <u xml:id="i-060deeb7cc6d9d2a-180" next="i-060deeb7cc6d9d2a-188" who="Q52922">
            <seg xml:id="i-UQoGQzNuHcWFC6VPdNJvjd">
              Herr talman! Vi ska inte glömma det som Désirée Pethrus sade
              mot slutet. Det fanns faktiskt en tid då invånare i Gaza till
              mycket stor del arbetade i det övriga Israel. Man rörde sig fritt
              över den där gränsen, och vi hade en ekonomisk interaktion eller
              integration eller vad vi ska kalla det. Det var inte alldeles
              utan problem, men det var inte alls problem av den dignitet och
              av den storleksordning som vi har i dag. Sedan vet vi att det
              är en serie av omständigheter som har fört oss till dagens olyckliga
              situation.
            </seg>
          </u>
          <u xml:id="i-060deeb7cc6d9d2a-181" prev="i-060deeb7cc6d9d2a-180" who="Q52922">
            <seg xml:id="i-H8nGu3g4grt1oNEuAN9siT">
              Vad gäller Ship to Gaza, Jonas Sjöstedt, ska jag inte säga mer.
              Jag har haft två tidigare redogörelser här i riksdagen. Jag tror
              att Jonas Sjöstedt vet ungefär vad jag har sagt. Jag ska inte
              säga mer i den delen i dag.
            </seg>
          </u>
          <u xml:id="i-060deeb7cc6d9d2a-182" prev="i-060deeb7cc6d9d2a-180" who="Q52922">
            <seg xml:id="i-Gt5efinoLG41bQwuPZpNF4">
              Sedan kan jag väl förstå att det på sina håll finns ett intresse
              av att se det mesta i världen med partipolitiska glasögon och
              föra debatten i de termerna. Jag vill gärna hålla mig på lite
              distans från detta. Jag tycker att det är viktigt att vi har en
              tydlig utrikespolitik, och det har vi. Jag tycker också det ska
              jag gärna säga att det är en styrka att vi har ett så pass brett
              stöd för den, trots de partipolitiska piruetter som tillhör det
              ömsesidiga spelets natur.
            </seg>
          </u>
          <u xml:id="i-060deeb7cc6d9d2a-183" prev="i-060deeb7cc6d9d2a-180" who="Q52922">
            <seg xml:id="i-RBwfYJyReDTG7Y8KbqWnSd">
              Gaza är, för att återgå till det som är denna debatts kärna,
              ett i sak mycket svårt problem vad gäller 1,6 miljoner människor.
              Gaza är ju en urgammal stad, en av de äldsta städerna i regionen.
              Till detta kommer flyktingar med en mycket stark demografisk expansion
              och mycket svåra ekonomiska omständigheter, både på grund av andra
              omständigheter och på grund av den blockad vi har sett under den
              senaste tiden.
            </seg>
          </u>
          <u xml:id="i-060deeb7cc6d9d2a-184" prev="i-060deeb7cc6d9d2a-180" who="Q52922">
            <seg xml:id="i-1e5TJhnAmpCAmfTXGXpZN">
              Så har då smugglingsekonomin tillkommit och gjort allting mycket
              värre, vilket vi är eniga om i denna debatt. De som tjänar på
              det är smugglarna och Hamas, inte någon annan. I de samtal jag
              har fört med israeliska företrädare genom åren är det slående
              att när man diskuterar detta håller de alla i grunden med om att
              det är kontraproduktivt, men de uppfattar att det är svårt att
              ta steget att faktiskt göra det som slutsatsen skulle leda till,
              det vill säga släppa på blockaden, bortsett från de begränsningar
              och de säkerhetsinspektioner som förvisso måste finnas där. Även
              Israel har ju sin inrikespolitik.
            </seg>
          </u>
          <u xml:id="i-060deeb7cc6d9d2a-185" prev="i-060deeb7cc6d9d2a-180" who="Q52922">
            <seg xml:id="i-NLpNLdgjQKM2VANSa5JtsR">
              Nu har vi en vapenvila igen. Den avgörande uppgiften måste nu
              vara att se till att vapenvilan inte bara blir en vapenvila. Och
              gör vi ingenting åt den andra delen av överenskommelsen där står
              faktiskt att man ska börja häva blockaden så blir det bara en
              vapenvila. Om den blir några veckor, några månader eller några
              år är i detta avseende av mindre betydelse. Vapnen kommer att
              börja tala igen. Raketerna, flygbeskjutningarna, bombningarna,
              dödandet, förstörelsen kommer tillbaka om man inte tar sig an
              dessa delar av Gazaproblematiken. Det är vi alldeles överens om
              i denna kammare.
            </seg>
          </u>
          <u xml:id="i-060deeb7cc6d9d2a-186" prev="i-060deeb7cc6d9d2a-180" who="Q52922">
            <seg xml:id="i-WPYRPvfDaHNSdyzZ6dRBci">
              Men vi är faktiskt också överens om, tycker jag, att det inte
              räcker med detta. Att bara lösa Gaza isolerat kommer nog att vara
              mycket svårt, även om vi bör röra oss framåt med blockaden och
              med det andra säkerhetssituationen, beskjutningar utan vi måste
              nu öppna upp för direkta förhandlingar om en tvåstatslösning.
            </seg>
          </u>
          <u xml:id="i-060deeb7cc6d9d2a-187" prev="i-060deeb7cc6d9d2a-180" who="Q52922">
            <seg xml:id="i-7AXt4zcyTt5Jq83E6eKfvd">
              Där var omröstningen i torsdags viktig. Efter den har ju president
              Abbas sagt att han nu är beredd att direkt sätta sig vid förhandlingsbordet,
              och det är vad Israels premiärminister Netanyahu har sagt tidigare.
              Jag hörde honom själv i FN:s generalförsamling i september säga
              detta.
            </seg>
          </u>
          <u xml:id="i-060deeb7cc6d9d2a-188" prev="i-060deeb7cc6d9d2a-180" who="Q52922">
            <seg xml:id="i-35zSAZ8ZtLJA3THgbaoVLV">
              Nu är det dags att visa att man verkligen är beredd att sätta
              sig vid förhandlingsbordet. Jag vet att det är en israelisk valrörelse.
              Valrörelser har sina effekter på politiskt agerande, det vet vi
              alla, men omedelbart efter den måste bägge parter sätta sig ned
              vid bordet och, med stöd av FN, med stöd av EU, med stöd av USA
              och med stöd av den arabvärld som enigt har ställt upp bakom denna
              resolution, börja verka för att tvåstatslösningen nu blir en realitet.
              I morgon kan det vara för sent, och då kommer vapnen åter att
              forma framtiden. Det gynnar absolut ingen, allra minst Israel.
            </seg>
          </u>
          <note type="speaker" xml:id="i-B9b5JdRUSdgCJgXLkMSgY6">
            Anf. 19 URBAN AHLIN (S):
          </note>
          <u xml:id="i-060deeb7cc6d9d2a-189" next="i-060deeb7cc6d9d2a-192" who="Q3369220">
            <seg xml:id="i-N3FYFeCDesKUsi3nVBTfBd">
              Herr talman! Jag förstår faktiskt inte vad utrikesministern menar
              när han talar om de här piruetterna. De enda piruetter vi har
              sett i den här talarstolen är något som jag skulle vilja kalla
              för rena dansnumret från utrikesministern när han försöker komma
              undan vad det handlade om när det var Unescoomröstningen. Det
              var ett fantastiskt felsteg. Carl Bildt trampade nog rejält på
              kavaljerens fötter när Sverige bestämde sig för att tillsammans
              med ett fåtal andra faktiskt rösta nej till Palestinas medlemskap
              i Unesco. Jonas Sjöstedt har på ett utomordentligt sätt redovisat
              hur logiken faller samman, så den enda som har gjort piruetter
              värt dansstället Sandgrund i Karlstad i den här debatten är utrikesministern.
            </seg>
          </u>
          <u xml:id="i-060deeb7cc6d9d2a-190" prev="i-060deeb7cc6d9d2a-189" who="Q3369220">
            <seg xml:id="i-3YjZQXDRkG6t1N1TaKQWG4">
              Sedan vill jag vända mig till Fredrik Malm angående hans citat
              om Hamas. Det råder ingen tvekan om att det finns ett brett avståndstagande
              i den här riksdagen, och det omfattar naturligtvis också Socialdemokraterna,
              mot Hamas politik och att man skickar missiler över Israel. Det
              sade jag redan i mitt inledningsanförande. Men när Malm bara citerar
              från Hamas för att på det sättet visa att de inte vill ha en tvåstatslösning,
              då kanske det är på sin plats att citera israeliska regeringsföreträdare
              som talar om att bomba dem tillbaka till stenåldern, att driva
              ut palestinierna i havet.
            </seg>
          </u>
          <u xml:id="i-060deeb7cc6d9d2a-191" prev="i-060deeb7cc6d9d2a-189" who="Q3369220">
            <seg xml:id="i-D7tc2h2dchuoy7pRh1hX7s">
              Problemet är att det verkar som om den här israeliska regeringen
              inte heller ställer upp på tvåstatslösningen, och det är det jag
              har försökt att peka på. När man direkt efter FN:s beslut om att
              uppgradera Palestinas status bestämmer sig för att utvidga bosättningarna
              med 3 000 måste det betyda någonting.
            </seg>
          </u>
          <u xml:id="i-060deeb7cc6d9d2a-192" prev="i-060deeb7cc6d9d2a-189" who="Q3369220">
            <seg xml:id="i-3gQmmR7gxUR818Aas4WAQV">
              Steg för steg förhindrar Israel en tvåstatslösning, och det är
              utifrån det vi måste forma vår politik. Vi socialdemokrater har
              i den här debatten tydligt och klart visat vad vi vill att Sveriges
              regering ska göra för att pressa Israel till att acceptera en
              tvåstatslösning och sätta sig i förhandlingar som syftar till
              en lösning och två stater.
            </seg>
          </u>
          <note type="speaker" xml:id="i-CdBwvdGfMQdUR28By9YkDg">
            Anf. 20 PETER RÅDBERG (MP):
          </note>
          <u xml:id="i-060deeb7cc6d9d2a-193" next="i-060deeb7cc6d9d2a-197" who="Q6086370">
            <seg xml:id="i-WarR8Hq9hvpZZe7RWMo8mc">
              Herr talman! Grunden till den här debatten är det jag sade i
              mitt förra inlägg, nämligen att Israel har ockuperat Palestina,
              vilket är själva grunden, och Israels blockad över Gaza. Detta
              föder våld, Fredrik Malm. Detta föder våld.
            </seg>
          </u>
          <u xml:id="i-060deeb7cc6d9d2a-194" prev="i-060deeb7cc6d9d2a-193" who="Q6086370">
            <seg xml:id="i-E9mCHsg5pEniBMMH1CTyUm">
              Med detta sagt vill jag återigen säga att vi fördömer allt våld
              från Hamas och vi driver en tvåstatslösning. Men vi måste väl
              någon gång se sanningen i vitögat, och det är att Israel har tagit
              oproportionerligt mycket mark från palestinierna. Redan 1948 delade
              man upp det. 55 procent skulle Israel få, och 44 procent skulle
              palestinierna få. Ett år senare, i det första kriget, hade Israel
              tagit upp till 75 procent av ytan, och så har det fortgått fram
              till dags dato.
            </seg>
          </u>
          <u xml:id="i-060deeb7cc6d9d2a-195" prev="i-060deeb7cc6d9d2a-193" who="Q6086370">
            <seg xml:id="i-S4299yGkxP3bJ7z4BBFC9f">
              Estelles mål var att genom icke-våld bryta den orättfärdiga blockaden.
              Det var deras syfte när de seglade mot Israel på internationellt
              vatten.
            </seg>
          </u>
          <u xml:id="i-060deeb7cc6d9d2a-196" prev="i-060deeb7cc6d9d2a-193" who="Q6086370">
            <seg xml:id="i-5C5yNkqVHsNKxSoaMMgj9i">
              Blockaden som Israel utsätter Gaza för strider helt klart mot
              internationell rätt, och ett helt folk straffas på grund av detta.
              Kan vi inte vara överens om, kan inte även Fredrik Malm och Kristdemokraternas
              Désirée Pethrus säga att Israel använder oproportionerligt våld
              mot en väldigt svag motståndare? Kan vi inte komma överens om
              detta? Vem är det som ska backa i ett sådant läge, när Israel
              går in med sådana otroliga krafter när de känner sig vad de kallar
              för hotade?
            </seg>
          </u>
          <u xml:id="i-060deeb7cc6d9d2a-197" prev="i-060deeb7cc6d9d2a-193" who="Q6086370">
            <seg xml:id="i-Q1EAmZjozbDCTCDxmtU7c3">
              Jag tycker ändå att den här debatten visar att vi är rätt överens,
              men jag tycker precis som Urban Ahlin och Jonas Sjöstedt att Sverige
              måste ha en högre svansföring och ett tryck på Israel för att
              komma till det vi vill, nämligen 1967 års gränser. Det är det
              som är själva målet, och då krävs det också en politik bakom detta.
            </seg>
          </u>
          <note type="speaker" xml:id="i-DE89fDAjN137CCQoHhkJdx">
            Anf. 21 FREDRIK MALM (FP):
          </note>
          <u xml:id="i-060deeb7cc6d9d2a-198" next="i-060deeb7cc6d9d2a-202" who="Q3675520">
            <seg xml:id="i-RbKv9FksXStUFb8adKuA7u">
              Herr talman! Jag vill börja där utrikesministern avslutade sitt
              inlägg, nämligen att det viktigaste just nu förstås är att man
              kan öppna upp för nya direkta förhandlingar mellan Israel och
              den palestinska ledningen. På kort sikt har uppgraderingen i FN
              fått svåra konsekvenser, som vi också högljutt nu protesterar
              emot, i form av den israeliska regeringens beslut om att bygga
              flera tusen nya bostäder i östra Jerusalem. Men på längre sikt
              är uppgraderingen viktig för att ge palestinierna en diplomatiskt
              starkare position, tror jag, för förhandlingar om en tvåstatslösning.
            </seg>
          </u>
          <u xml:id="i-060deeb7cc6d9d2a-199" prev="i-060deeb7cc6d9d2a-198" who="Q3675520">
            <seg xml:id="i-2Cf1ikwymPNbAzX8HYS2hD">
              Med detta sagt är det några andra frågor som har tagits upp i
              denna diskussion. Det rör bland annat diskussionen om märkning
              av produkter från israeliska bosättningar. Det kan vi förstås
              diskutera, men vad som är viktigt i det sammanhanget är förstås
              att inte singla ut ett land eller ett folkrättsligt ockuperat
              territorium, som vi uppfattar det. Man kan inte å ena sidan hävda
              att vi ska begränsa den ekonomi som råder i de israeliska bosättningarna
              på Västbanken och å andra sidan säga att nu är det viktigt med
              en direkthandelsförordning inom Europeiska unionen för att öppna
              upp för att integrera ockupationsekonomin på norra Cypern till
              exempel.
            </seg>
          </u>
          <u xml:id="i-060deeb7cc6d9d2a-200" prev="i-060deeb7cc6d9d2a-198" who="Q3675520">
            <seg xml:id="i-QjXDy9UigHSxPPJv28UTLe">
              Jag förväntar mig att de som är beredda att vandra den här vägen
              när det gäller produkter från israeliska bosättningar är lika
              tydliga när det handlar om till exempel norra Cypern.
            </seg>
          </u>
          <u xml:id="i-060deeb7cc6d9d2a-201" prev="i-060deeb7cc6d9d2a-198" who="Q3675520">
            <seg xml:id="i-LMsXxXTmzg1PmZakiqwQEC">
              Avslutningsvis vill jag säga att när det gäller Ship to Gaza
              och skeppet Mavi Marmara som blev mycket uppmärksammat var det,
              vad jag förstod, 800 aktivister på det fartyget och ingen last
              alls.
            </seg>
          </u>
          <u xml:id="i-060deeb7cc6d9d2a-202" prev="i-060deeb7cc6d9d2a-198" who="Q3675520">
            <seg xml:id="i-7rXri14ooNkAkK7NYsZeuT">
              Jonas Sjöstedt hamnade bara på Korsika. Man kan till och med
              fira semester nu för tiden och skylla det på Israel, men jag tror
              inte att det hjälper freden.
            </seg>
          </u>
          <note type="speaker" xml:id="i-4zwQAstfoA7EECbZYDVS4K">
            Anf. 22 KERSTIN LUNDGREN (C):
          </note>
          <u xml:id="i-060deeb7cc6d9d2a-203" next="i-060deeb7cc6d9d2a-207" who="Q4964100">
            <seg xml:id="i-SSvqWBxr2RAnB1zHELFPq5">
              Herr talman! Vi har alla anledning att lära oss av historien
              och försöka säkra att den inte upprepas, att stödja frihetssträvanden
              hos människor varhelst de förtrycks och att stödja icke-våld för
              förändring.
            </seg>
          </u>
          <u xml:id="i-060deeb7cc6d9d2a-204" prev="i-060deeb7cc6d9d2a-203" who="Q4964100">
            <seg xml:id="i-8xarZLCRAv1BpxtZr4Rctp">
              Sverige har liksom EU naturligtvis också skäl att respektera
              det palestinska folkets fria val av sina styrande, likaväl som
              vi gör det i Egypten, kräver att syrierna ska få göra det och
              så vidare.
            </seg>
          </u>
          <u xml:id="i-060deeb7cc6d9d2a-205" prev="i-060deeb7cc6d9d2a-203" who="Q4964100">
            <seg xml:id="i-BGfY7U9hxJqZ4oAjN8tDRy">
              Men, herr talman, låt oss sända ett entydigt budskap. Vi förväntar
              oss att Israel tar tillbaka beslutet om nya bosättningar och betalar
              ut den palestinska myndighetens skatter och tullinkomster för
              november månad. Vi förväntar oss att såväl den palestinska myndigheten
              som Israel påbörjar nya förhandlingar snarast. Jag hoppas att
              den israeliska valrörelsen kommer att bädda för sådana lösningar,
              men än så länge finns tyvärr inget synbart.
            </seg>
          </u>
          <u xml:id="i-060deeb7cc6d9d2a-206" prev="i-060deeb7cc6d9d2a-203" who="Q4964100">
            <seg xml:id="i-NWKLkAUDcy9XCoz6G9Zm4P">
              Herr talman! Västbanken har 500 000600 000 nya bosättare. Det
              är naturligtvis en stor utmaning för en fredsuppgörelse. Område
              C har en förödande utveckling. Om det här får fortgå, om hoppets
              dörrar stängs, riskerar vi att där få se ett nytt Gaza. Vi riskerar
              nya våldsutbrott: Gaza nu, i morgon kanske hela området.
            </seg>
          </u>
          <u xml:id="i-060deeb7cc6d9d2a-207" prev="i-060deeb7cc6d9d2a-203" who="Q4964100">
            <seg xml:id="i-82d2zXLJRYciE5cbDJyPzM">
              Låt oss, herr talman, hoppas och verka tydligt och entydigt för
              en lösning i närtid, innan nya krigsutbrott.
            </seg>
          </u>
          <note type="speaker" xml:id="i-REGRUkuqG2kkRginqVF8tX">
            Anf. 23 JULIA KRONLID (SD):
          </note>
          <u xml:id="i-060deeb7cc6d9d2a-208" next="i-060deeb7cc6d9d2a-212" who="Q4959972">
            <seg xml:id="i-WEVUuR2F1HYExVv8o9f6kP">
              Herr talman! Jag vill börja med att tacka Jonas Sjöstedt för
              att vi äntligen får lite respons, då det finns andra partier här
              inne, som Folkpartiet och Fredrik Malm, som verkar ignorera att
              vi finns och också har försvarat Israels rätt till sin säkerhet.
            </seg>
          </u>
          <u xml:id="i-060deeb7cc6d9d2a-209" prev="i-060deeb7cc6d9d2a-208" who="Q4959972">
            <seg xml:id="i-NndEgYS6vCGGqP51BcvT1j">
              Dock tycker jag fortfarande inte att jag fick något tydligt svar
              på varför Ship to Gaza-projektet måste gå sjövägen och varför
              man inte vill följa FN:s rekommendationer att ta den lagliga landvägen
              för humanitära insatser. Jag fick i alla fall bekräftat att huvudmålet
              inte är humanitära insatser av medlidande med Gazabefolkningen,
              utan det är en politisk provokation mot Israel. Tack för det svaret!
            </seg>
          </u>
          <u xml:id="i-060deeb7cc6d9d2a-210" prev="i-060deeb7cc6d9d2a-208" who="Q4959972">
            <seg xml:id="i-KaMs2HZN4Qawrb31MDGQ89">
              Jag skulle också vilja säga att jag tycker att Miljöpartiet och
              Vänsterpartiet lite grann vill framställa det som om ingen mat
              eller några förnödenheter kommer in till Gaza, när det faktiskt
              kommer in lastbilsflak med mat och stora mängder vatten. Dessutom
              finns möjlighet att komma till Israel för vård. Sedan finns det
              fortfarande brister som behöver åtgärdas.
            </seg>
          </u>
          <u xml:id="i-060deeb7cc6d9d2a-211" prev="i-060deeb7cc6d9d2a-208" who="Q4959972">
            <seg xml:id="i-QABqrVaidFajrwHr3RjWuJ">
              Mitt svar till Jonas Sjöstedt är ja. Om man i den vapenvila som
              nu finns kan komma överens om ytterligare lättnader i blockaden,
              som samtidigt inte äventyrar Israels säkerhet, är vi positiva
              till det. Men då måste det också ställas krav på Hamas att upphöra
              med våldshandlingar och att ta avstånd från sitt uttalande om
              att utplåna Israel. Det måste finnas en tvåpartsöverenskommelse
              där.
            </seg>
          </u>
          <u xml:id="i-060deeb7cc6d9d2a-212" prev="i-060deeb7cc6d9d2a-208" who="Q4959972">
            <seg xml:id="i-HvVy9qqgZ6qum5YiNuyZ3Z">
              Låt mig vara tydlig med att vi stöder en tvåstatslösning i den
              här konflikten, som är väldigt olycklig för civila, både palestinier
              och israeler, där det finns en fredsuppgörelse där båda parter
              respekterar varandra, erkänner varandras rätt till existens och
              att få leva i fred och frihet. Med en sådan målsättning kan ingen
              blockad behövas som gör livet svårt för civilbefolkningen.
            </seg>
          </u>
          <note type="speaker" xml:id="i-KPSj8UygiJ3rYK48RftxxS">
            Anf. 24 JONAS SJÖSTEDT (V):
          </note>
          <u xml:id="i-060deeb7cc6d9d2a-213" next="i-060deeb7cc6d9d2a-217" who="Q2029704">
            <seg xml:id="i-QRquqL5on1gBNNKiGPjEfd">
              Herr talman! Jag vill också tacka mina meddebattörer för den
              här debatten. Jag tycker att det är viktigt att det finns en sådan
              bred samsyn om att blockaden av Gaza både är illegitim och kontraproduktiv.
              Det är bra för svensk utrikespolitik. Blockaden låter Gazaborna
              överleva, men den låter inte Gazaborna leva, och det håller inte.
            </seg>
          </u>
          <u xml:id="i-060deeb7cc6d9d2a-214" prev="i-060deeb7cc6d9d2a-213" who="Q2029704">
            <seg xml:id="i-Q1g7BhFZrANTZVi4cVtXm8">
              På onsdag kommer riksdagen att rösta om ett svenskt erkännande
              av Palestina som självständig nation. Vi vänsterpartister kommer
              att rösta för. Observatörsstatusen i FN var ett första steg, men
              bara ett steg på vägen mot att erkänna Palestina som stat. Sverige
              bör liksom Island ta steget fullt ut med ett erkännande.
            </seg>
          </u>
          <u xml:id="i-060deeb7cc6d9d2a-215" prev="i-060deeb7cc6d9d2a-213" who="Q2029704">
            <seg xml:id="i-PSXZfRw7NAomrBKXoFUAdC">
              En viktig del av att Palestina nu stegvis erkänns är att landet
              ska få tillgång till institutioner som ICC, den internationella
              brottmålsdomstolen. Ett internationellt erkännande av Palestina
              kommer att stärka och ge legitimitet åt det palestinska styret
              på Västbanken och åt president Abbas. Israel kan få en trovärdig
              förhandlingspartner, om de vill förhandla.
            </seg>
          </u>
          <u xml:id="i-060deeb7cc6d9d2a-216" prev="i-060deeb7cc6d9d2a-213" who="Q2029704">
            <seg xml:id="i-WafaTjXg2mFjrJwVAs5hmG">
              Ett erkännande skulle också kunna fungera som en uppmuntran till
              nationell dialog och försoning mellan olika palestinska krafter.
              I det läget vill vi att Sverige talar klarspråk, att Sverige tar
              ställning.
            </seg>
          </u>
          <u xml:id="i-060deeb7cc6d9d2a-217" prev="i-060deeb7cc6d9d2a-213" who="Q2029704">
            <seg xml:id="i-XKPVNq6UqDaSUXttEVDki8">
              Vi vill också att dubbelmoralen ska upphöra. Därför vill vi att
              Sveriges militära samarbete med Israel ska avskaffas och upphöra
              helt. Det innebär att vi ska dra tillbaka vår militärattaché från
              ambassaden i Tel Aviv, att vi inte ska importera vapen från Israel
              och att vi inte heller ska låta Israel öva sina vapensystem i
              vårt land. Det tillsammans med en aktiv diplomati kan göra att
              vi bidrar till en fredlig lösning och den tvåstatslösning där
              både palestinier och israeler ska få finnas sida vid sida, som
              vi alla eftersträvar.
            </seg>
          </u>
          <note type="speaker" xml:id="i-EZn51J8T1t7afDNatKi367">
            Anf. 25 DÉSIRÉE PETHRUS (KD):
          </note>
          <u xml:id="i-060deeb7cc6d9d2a-218" next="i-060deeb7cc6d9d2a-223" who="Q4972645">
            <seg xml:id="i-SHCrSFWkupqqkxJrbDbynP">
              Herr talman! Oppositionen talar om att Israel måste tala tydligt
              om en tvåstatslösning. Jag måste säga att senast jag vare nere
              i Israel tyckte jag att man talade väldigt tydligt om en tvåstatslösning.
              Det kändes mycket hoppfullt.
            </seg>
          </u>
          <u xml:id="i-060deeb7cc6d9d2a-219" prev="i-060deeb7cc6d9d2a-218" who="Q4972645">
            <seg xml:id="i-2Sw3ZqYvVPhB6XprBbzSe7">
              Rådberg från Miljöpartiet talade om att vi alla borde uttala
              oss om det oproportionerliga våldet i kriget. Det har vi antagit
              en gemensam åsikt om i EU-nämnden. Det har också tagits ett uttalande
              via regeringen och utrikesministern nere i EU, en rådsslutsats
              om oproportionerligt våld. Det finns där också.
            </seg>
          </u>
          <u xml:id="i-060deeb7cc6d9d2a-220" prev="i-060deeb7cc6d9d2a-218" who="Q4972645">
            <seg xml:id="i-2V7Tby926Lztum6w32g9K3">
              Jag och mitt parti vill att blockaden ska upphöra snarast, men
              i den situation som trots allt råder är Hamas ett stort hinder
              för att Israel ska kunna leva i fred och säkerhet. Hamas har inte,
              som vi har talat om tidigare, erkänt Israels rätt att existera.
              Det gör det svårt för israelerna att tro på att det går att lätta
              på blockaden.
            </seg>
          </u>
          <u xml:id="i-060deeb7cc6d9d2a-221" prev="i-060deeb7cc6d9d2a-218" who="Q4972645">
            <seg xml:id="i-84Q8VxY2dVdweaFk42tLyy">
              Israel lämnade, som vi sade tidigare, Gaza 2005, men situationen
              blev tyvärr inte säkrare. Nu återstår det att se om Hamas kan
              försonas med Fatah, gå i en moderatare riktning, och hur stödet
              från det egyptiska muslimska brödraskapet, som senast förhandlade
              fram vapenvilan, kommer att utvecklas. Vi måste förstås värna
              Camp David-avtalet från 1979 för fred och säkerhet mellan Israel
              och Egypten.
            </seg>
          </u>
          <u xml:id="i-060deeb7cc6d9d2a-222" prev="i-060deeb7cc6d9d2a-218" who="Q4972645">
            <seg xml:id="i-C3hmLH5s4PTU7pyTieWrCL">
              Sedan blev det, som sagt, en ny regim i Egypten 2011. Då öppnades
              ju Rafahövergången till Egypten. I det avtal som nu har slutits
              har man sagt att alla gränsövergångar ska öppnas och att rörelser
              av människor och varor ska underlättas. Vi får väl lita på att
              detta nu kommer att bli verklighet.
            </seg>
          </u>
          <u xml:id="i-060deeb7cc6d9d2a-223" prev="i-060deeb7cc6d9d2a-218" who="Q4972645">
            <seg xml:id="i-RMDi3u8Ay6Mu45pTEwn7YM">
              Vi hoppas och tror att Israel förstår att en framtid kräver att
              man kommer överens med palestinierna och att vi hittar ett fredsavtal
              med två stater sida vid sida för fred och säkerhet, både i regionen
              och för de enskilda människorna.
            </seg>
          </u>
          <note type="speaker" xml:id="i-3oZaYTtnRskUbKNMxMhqBX">
            Anf. 26 Utrikesminister CARL BILDT (M):
          </note>
          <u xml:id="i-060deeb7cc6d9d2a-224" next="i-R6hmLfDQoE7RY8MEo6kGz9" who="Q52922">
            <seg xml:id="i-R4wFkuWTe28aNhDXEgZS9">
              Herr talman! Detta har varit en bra debatt. Det har varit en
              bra debatt därför att den har visat den breda enighet som finns
              i den fråga som vi nu diskuterar och i den avgörande fråga som
              handlar om att få till stånd en fredsprocess mellan Israel och
              Palestina, men också i medvetandet om de faror som finns, att
              vapenvilan bara blir en vapenvila och att hatets krafter växer
              sig allt starkare.
            </seg>
          </u>
          <u xml:id="i-060deeb7cc6d9d2a-225" prev="i-060deeb7cc6d9d2a-224" who="Q52922">
            <seg xml:id="i-MErwQaN47ihGwQK9WkakLp">
              Vi har talat mycket om Hamas och Gazaområdet. Det bör vi göra.
              Men vi ska inte glömma att Islamska Jihad har växt till där under
              de senaste åren och att en stor del av de raketattacker som vi
              har sett under den senaste tiden, kanske före den här konflikten,
              i allt väsentligt handlar om dem och om nya hatets krafter.
            </seg>
          </u>
          <u xml:id="i-060deeb7cc6d9d2a-226" prev="i-060deeb7cc6d9d2a-224" who="Q52922">
            <seg xml:id="i-PTETwvNFre36gcQ5XwzfbD">
              Så sent som i dag på morgonen får vi besked om nytt våld i Hebron.
              Extremistiska bosättare går till attack mot palestinier, bränner
              deras bilar och målar hatsloganer på deras hus. De blev arresterade
              av den israeliska armén, och det var i och för sig bra.
            </seg>
          </u>
          <u xml:id="i-060deeb7cc6d9d2a-227" prev="i-060deeb7cc6d9d2a-224" who="Q52922">
            <seg xml:id="i-Rpov7Po92bgfqyM5fneieA">
              Men hatets och oförsonlighetens krafter växer, och bosättningspolitiken
              skapar nya svårigheter. Därför är det så viktigt att man steg
              för steg har börjat röra sig mot fred. Att häva blockaden mot
              Gaza är ett viktigt steg. Direkta fredsförhandlingar som vi talar
              om här är ett annat viktigt steg. Att upphöra med att ge det stöd
              som kan finnas till oförsonlighetens krafter och försöka att från
              vår sida ge stöd till försonlighetens krafter på bägge sidor,
              att försöka få dem som tidigare har stått för mer oförsonlighet
              att gå mot en insikt om vad som krävs, där tror jag och hoppas
              jag att Sverige kan spela en liten roll. Jag vet att Europeiska
              unionen rätt utformad i sin politik kan spela en betydande roll.
            </seg>
          </u>
          <u xml:id="i-060deeb7cc6d9d2a-228" prev="i-060deeb7cc6d9d2a-224" who="Q52922">
            <seg xml:id="i-TiwUdVRfDvSTcjTPAm7kdr">
              Än är det inte för sent för fred, men sanden rinner i det där
              tiduret tyvärr.
            </seg>
          </u>
          <note xml:id="i-3TTCntLzdqPsWAW89RKYpc">
            Överläggningen var härmed avslutad.
          </note>
          <note xml:id="i-M98zHW8b2E7MZcUew4h8ZS">
            4 § Justering av protokoll
          </note>
          <note xml:id="i-S5uj8nJAyV6ygtGUbTNo77">
            Justerades protokollet för den 27 november.
          </note>
          <note xml:id="i-RmAmqwLicBkmmWkjvQMGd4">
            5 § Anmälan om fördröjda svar på interpellationer
          </note>
          <note xml:id="i-TGmLAoxCJ3fGraXhABt3c1">
            Till riksdagen hade inkommit följande skrivelser:
          </note>
          <note xml:id="i-3BcjxtVip3PbXUXemgTwTq">
            Interpellation 2012/13:153
          </note>
          <note xml:id="i-QHisxPkpYgUZo6L83m9ks5">
            Interpellation 2012/13:153 Kränkningarna på Lundsbergs skola
          </note>
          <u xml:id="i-NQqSy1MxPQkG5sVcDPVP4x" prev="i-060deeb7cc6d9d2a-224" who="Q52922">
            <seg xml:id="i-8QLqWzEbrQtJMSwYdQzXnZ">
              Interpellationen kommer att besvaras fredagen den 14 december
              2012.
            </seg>
          </u>
          <u xml:id="i-060deeb7cc6d9d2a-229" prev="i-060deeb7cc6d9d2a-224" who="Q52922">
            <seg xml:id="i-XUR5t4D5ukdhemEvJfbrjb">
              Skälet till dröjsmålet är sedan tidigare inbokade resor och engagemang.
            </seg>
          </u>
          <note xml:id="i-KN7XH6DAkCvtEufqPGdweA">
            Jan Björklund
          </note>
          <note xml:id="i-VJYBmtreHbw4N31aCxfctw">
            Interpellation 2012/13:156
          </note>
          <note xml:id="i-MxtZjbxp3pj61uyFcGvnpK">
            Interpellation 2012/13:156 Eftervård vid svåra förlossningsskador
          </note>
          <u xml:id="i-FewMtepdMWfbfyuVLYKpyq" prev="i-060deeb7cc6d9d2a-224" who="Q52922">
            <seg xml:id="i-HP6tDG4aisdmEZbFCYTHbY">
              Interpellationen kommer att besvaras den 14 december.
            </seg>
          </u>
          <u xml:id="i-060deeb7cc6d9d2a-230" prev="i-060deeb7cc6d9d2a-224" who="Q52922">
            <seg xml:id="i-MoK1W2eAwd7oLUo1c2nApT">
              Skälet till dröjsmålet är redan inbokade engagemang.
            </seg>
          </u>
          <note xml:id="i-J2nc9wNiVDgUmvMP7mGgpf">
            Marianne Jenryd
          </note>
          <note xml:id="i-4EQoiDaT2du2UqzgWRzy4U">
            6 § Hänvisning av ärende till utskott
          </note>
          <note xml:id="i-GDcQRroXaTrefYo3XiogeU">
            Föredrogs och hänvisades
          </note>
          <note xml:id="i-UppXkZchQCkjU1StfYvJL">
            7 § Bordläggning
          </note>
          <note xml:id="i-8GJDDLAFgg2cyybCRvcWr2">
            Anmäldes och bordlades
          </note>
          <note xml:id="i-XkfULTdTuSW9NVdvARpJ6f">
            8 § Anmälan om interpellationer
          </note>
          <note xml:id="i-2gcMumbwcGr5wmfpUUXXgB">
            Anmäldes att följande interpellationer framställts
          </note>
          <note xml:id="i-Rj5xredopiqc26k9vKLNzQ">
            den 30 november
          </note>
          <note xml:id="i-SKGLjN64aiZAXX12g9f5V9">
            Eva-Lena Jansson
          </note>
          <note xml:id="i-3T4trYxECXwXdj9cBB2AtN">
            Eva-Lena Jansson
          </note>
          <note xml:id="i-YB9KxXYD8v7LZnZfmN5bAa">
            Interpellationerna redovisas i bilaga som fogats till riksdagens
            snabbprotokoll tisdagen den 11 december.
          </note>
          <note xml:id="i-7zxpta4wAe8v9bcTfCPZnC">
            9 § Anmälan om frågor för skriftliga svar
          </note>
          <note xml:id="i-3mvKXr2u7Ri6vvxQ2she79">
            Anmäldes att följande frågor för skriftliga svar framställts
          </note>
          <note xml:id="i-JHCs7DnhVMMQaczNf5e8Vs">
            den 30 november
          </note>
          <note xml:id="i-FwXo8eg3LFu4fgEud31HEn">
            Peter Persson
          </note>
          <note xml:id="i-HUnL7iw7KcBwrQbwcPKdme">
            Peter Rådberg
          </note>
          <u xml:id="i-R6hmLfDQoE7RY8MEo6kGz9" prev="i-060deeb7cc6d9d2a-224" who="Q52922">
            <seg xml:id="i-U1yW9yUPrhk1psXb6f9NBw">
              Frågorna redovisas i bilaga som fogats till riksdagens snabbprotokoll
              tisdagen den 4 december.
            </seg>
          </u>
          <note xml:id="i-GtFMQbsyaSDVgU91c7n13M">
            10 § Kammaren åtskildes kl. 13.21.
          </note>
          <note xml:id="i-3LvqNifhSwbZv2RY4qWiDC">
            Förhandlingarna leddes av talmannen.
          </note>
          <note xml:id="i-75wXF8LjBC5ELcTFPs4feT">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
