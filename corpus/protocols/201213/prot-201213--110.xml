<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201213</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201213</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--110</head>
          <docDate when="2013-05-23">2013-05-23</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2012/13:110
          </note>
          <note>
            Torsdagen den 23 maj
          </note>
          <note>
            Kl. 12:00 - 19:18
          </note>
          <note>
            1 § Beslut om ärenden som slutdebatterats den 22 maj
          </note>
          <note>
            Punkt 1
          </note>
          <note>
            Punkt 4
          </note>
          <note>
            Punkt 7
          </note>
          <note>
            Punkt 11
          </note>
          <note>
            Punkt 12
          </note>
          <note>
            Punkt 13
          </note>
          <note>
            Punkt 14
          </note>
          <note>
            Punkt 18
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 3
          </note>
          <note>
            Punkt 1
          </note>
          <note>
            Punkt 2
          </note>
          <note>
            2 § Justering av protokoll
          </note>
          <note>
            Justerades protokollet för den 17 maj.
          </note>
          <note>
            3 § Meddelande om partiledardebatt
          </note>
          <note>
            Talmannen meddelade att partiledardebatt skulle äga rum onsdagen
            den 12 juni kl. 9.00 .
          </note>
          <note>
            4 § Anmälan om protokollsutdrag från utskott
          </note>
          <note>
            Talmannen anmälde att utdrag ur prot. 2012/13:34 för tisdagen
            den 21 maj i ärenden om subsidiaritetsprövning av EU-förslag inkommit
            från miljö- och jordbruksutskottet.
          </note>
          <note>
            5 § Anmälan om inkommen faktapromemoria om förslag från Europeiska
            kommissionen, m.m.
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note>
            KOM(213) 216
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            den 16 juli
          </note>
          <note>
            7 § FN:s internationella brottmålstribunaler avveckling och restfunktioner
          </note>
          <note>
            Föredrogs
          </note>
          <u xml:id="i-6a9b10eeaa94e78a-0" who="unknown">
            <seg>
              Talmannen konstaterade att ingen talare var anmäld.
            </seg>
          </u>
          <note>
            8 § Ett mer tillförlitligt fastighetsregister
          </note>
          <note>
            Föredrogs
          </note>
          <u xml:id="i-6a9b10eeaa94e78a-1" who="unknown">
            <seg>
              Talmannen konstaterade att ingen talare var anmäld.
            </seg>
          </u>
          <note>
            9 § Jobbstimulans inom det ekonomiska biståndet
          </note>
          <note>
            Föredrogs
          </note>
          <note type="speaker">
            Anf. 1 MAGNUS EHRENCRONA (MP):
          </note>
          <u xml:id="i-6a9b10eeaa94e78a-2" next="i-6a9b10eeaa94e78a-20" who="Q5628155">
            <seg>
              Herr talman! Det är lite ovant att inleda det är nästan som att
              ha en dröm att Miljöpartiet har blivit det största oppositionspartiet.
              Det har vi dock inte blivit än.
            </seg>
          </u>
          <u xml:id="i-6a9b10eeaa94e78a-3" prev="i-6a9b10eeaa94e78a-2" who="Q5628155">
            <seg>
              Jag vill börja med att yrka bifall till reservation nr 2.
            </seg>
          </u>
          <u xml:id="i-6a9b10eeaa94e78a-4" prev="i-6a9b10eeaa94e78a-2" who="Q5628155">
            <seg>
              Det finns barn som växer upp i familjer där föräldrarna sällan
              eller aldrig får möjlighet att själva försörja sig. Så var inte
              försörjningsstödet avsett. Skälen har förstås med arbetslöshet
              att göra, inte bara generellt utan också utifrån en påtagligt
              segregerad arbetsmarknad där en del människor aldrig ges en chans
              eller får mycket små chanser som de behöver hjälp att greppa.
              Vi tycker därför att det är bra att regeringen lägger fram denna
              proposition som ska stärka möjligheterna för personer med ekonomiskt
              bistånd att försörja sig själva.
            </seg>
          </u>
          <u xml:id="i-6a9b10eeaa94e78a-5" prev="i-6a9b10eeaa94e78a-2" who="Q5628155">
            <seg>
              Att en viss del av inkomsten inte ska beaktas för den som får
              försörjningsstöd under sex månader i följd är bra. Det kan möjligen
              i vissa lägen underlätta för och motivera personen att ta sig
              ur beroendet av försörjningsstöd. Att efter en lång tids beroende
              av försörjningsstöd kunna behålla en del av sin inkomst är välkommet
              för den som lever på normen, inte minst ur ett barnperspektiv
              många viktiga inköp av till exempel cykel, dator eller funktionella
              kläder och skor som även värmer på vintern kan ju ha fått stå
              tillbaka under den svåra tiden med bidrag.
            </seg>
          </u>
          <u xml:id="i-6a9b10eeaa94e78a-6" prev="i-6a9b10eeaa94e78a-2" who="Q5628155">
            <seg>
              Viktigt ur ett barnperspektiv är även den fördubbling av gränsen
              för när försörjningsstödet ska räknas ned med hemmavarande barns
              arbetsinkomster. Ny nivå blir enligt gällande indexnivå 44 500
              kronor per år. Miljöpartiet de gröna välkomnar det.
            </seg>
          </u>
          <u xml:id="i-6a9b10eeaa94e78a-7" prev="i-6a9b10eeaa94e78a-2" who="Q5628155">
            <seg>
              Hemma i Helsingborg lyfte faktiskt jag denna fråga i kommunfullmäktige
              redan för ett tiotal år sedan, och steg för steg har fribeloppet
              höjts för dessa ungdomar i Helsingborg. Liknande förslag har naturligtvis
              väckts på andra håll, så det är hög tid att nivån höjs även i
              ett riksperspektiv så att alla kommuner måste följa detta. Mitt
              resonemang på den tiden gick emellertid ut på att barnen inte
              ska försörja sina föräldrar och att gränsen därför idealt sett
              helt skulle tas bort. Det var dock i min ungdomliga radikalitet,
              och dithän når vi inte men kanske någonstans i framtiden.
            </seg>
          </u>
          <u xml:id="i-6a9b10eeaa94e78a-8" prev="i-6a9b10eeaa94e78a-2" who="Q5628155">
            <seg>
              Signalvärdet i principen att eget arbete ska löna sig kan inte
              överskattas för ungdomar i bidragshushåll. För att underlätta
              för ungdomar på arbetsmarknaden, inte minst de som lever i bidragshushåll,
              har Miljöpartiet i vårbudgetmotionen ett förslag om att alla unga
              mellan 15 och 17 år ska erbjudas sommarjobb och utvecklad prao.
              Tidig kontakt med arbetslivet ökar möjligheterna för unga att
              få jobb, speciellt för dem med sämre studieresultat. Kommunerna
              ska därför också uppmuntras att ta större aktivt ansvar att hjälpa
              arbetslösa ungdomar i åldern 1825 år vidare.
            </seg>
          </u>
          <u xml:id="i-6a9b10eeaa94e78a-9" prev="i-6a9b10eeaa94e78a-2" who="Q5628155">
            <seg>
              Vi föreslår därutöver flera förstärkningar inom skolan, som är
              en viktig pusselbit för att lyckas minska sociala problem av det
              slag vi sett i Husby och andra förorter den senaste tiden.
            </seg>
          </u>
          <u xml:id="i-6a9b10eeaa94e78a-10" prev="i-6a9b10eeaa94e78a-2" who="Q5628155">
            <seg>
              Herr talman! Vi vill särskilt betona att det alltid måste göras
              en individuell prövning och att åtgärderna måste vara kompetenshöjande.
              Det framgår också i lagförslaget, liksom att insatsen ska utformas
              med skälig hänsyn till den enskildes önskemål och förutsättningar.
              Hur allt detta fungerar i praktiken finns det dock skäl att vara
              orolig för.
            </seg>
          </u>
          <u xml:id="i-6a9b10eeaa94e78a-11" prev="i-6a9b10eeaa94e78a-2" who="Q5628155">
            <seg>
              Det kan finnas en tendens att kräva saker för sakens skull. Många
              som lever på försörjningsstöd upplever ett starkt underläge, och
              det får inte bli så att den enskilde erbjuds eller snarare får
              krav på sig att delta i meningslösa aktiviteter där självkänslan
              sjunker dag för dag. Det här perspektivet är oerhört viktigt.
              Man ska inte förväntas göra saker som inte leder vidare och som
              leder till ytterligare nej från arbetsgivare samtidigt som personen
              lever på försörjningsstödsnormen utan utsikt till högre inkomster.
            </seg>
          </u>
          <u xml:id="i-6a9b10eeaa94e78a-12" prev="i-6a9b10eeaa94e78a-2" who="Q5628155">
            <seg>
              Det kan i sammanhanget vara bra att påminna sig om att det finns
              exempel på att socialtjänsten har gått för långt. Efter en omfattande
              massmedial granskning i min valkrets visade Landskrona-Posten
              exempel på att människor med försörjningsstöd utnyttjats i Landskrona
              kommun. Det finns andra exempel i landet på att folk har fått
              måla stolar i en färg och senare måla om samma stolar i en annan
              färg. Meningslösa uppgifter där personer skulle hållas sysselsatta
              det är arbetslinjen i dess värsta betydelse. Det måste ju vara
              kvalitet på det som görs.
            </seg>
          </u>
          <u xml:id="i-6a9b10eeaa94e78a-13" prev="i-6a9b10eeaa94e78a-2" who="Q5628155">
            <seg>
              Det finns också bra exempel, och ibland har tillfälliga anställningar
              med riktig lön erbjudits och därmed kunnat ge en riktig arbetslivserfarenhet,
              värdighet och meriter, och personer har även kunnat kvalificera
              sig för arbetslöshetsersättning inför en eventuell, ny period
              av arbetslöshet.
            </seg>
          </u>
          <u xml:id="i-6a9b10eeaa94e78a-14" prev="i-6a9b10eeaa94e78a-2" who="Q5628155">
            <seg>
              Malmö högskola skriver i sitt remissvar att de kommunala åtgärderna
              inte alltid utgår från bedömningar av de arbetslösas individuella
              situation. Vi delar den bedömningen. Vidare framhåller Malmö högskola
              behov av dokumentation och uppföljning av kommunernas åtgärder
              då kunskapen om effekterna är näst intill obefintlig en uppfattning
              vi tydligt vill understryka.
            </seg>
          </u>
          <u xml:id="i-6a9b10eeaa94e78a-15" prev="i-6a9b10eeaa94e78a-2" who="Q5628155">
            <seg>
              Herr talman! Miljöpartiet ställer sig bakom de föreslagna lagändringarna,
              men vi anser alltså att hårda krav måste ställas på kommunen.
              Vägledningen som förväntas bli gjord anser vi dock inte vara tillräcklig.
              Med tanke på de avarter av verksamheter som det funnits exempel
              på såväl i nutid som historiskt anser vi att det behövs förtydligade
              riktlinjer från ansvarig myndighet som berör områdena frivillighet,
              krav och upplevelse av tvång.
            </seg>
          </u>
          <u xml:id="i-6a9b10eeaa94e78a-16" prev="i-6a9b10eeaa94e78a-2" who="Q5628155">
            <seg>
              Enligt socialtjänstlagen ska bistånd enligt 4 kap. 1 § utformas
              så att det stärker hans eller hennes möjligheter att leva ett
              självständigt liv. Det sägs i det nu föreslagna lagrummet att
              insatserna ska utformas med skälig hänsyn till den enskildes individuella
              önskemål och förutsättningar.
            </seg>
          </u>
          <u xml:id="i-6a9b10eeaa94e78a-17" prev="i-6a9b10eeaa94e78a-2" who="Q5628155">
            <seg>
              Det är Miljöpartiets utgångspunkt att de allra flesta människor
              vill leva självständiga liv och kunna försörja sig själva. De
              flesta människor vill därmed jobba, och en bristande motivation
              grundar sig ofta på oro för att misslyckas, dåliga erfarenheter
              eller bristande självförtroende och dålig skolbakgrund. Bra insatser
              som är individanpassade i kombination med motivationsarbete när
              det behövs kan leda långt. När den enskilde ser en insats som
              meningsfull upplevs den också som positiv. Det är oerhört betydelsefullt
              att de skattefinansierade insatserna har någon reell effekt.
            </seg>
          </u>
          <u xml:id="i-6a9b10eeaa94e78a-18" prev="i-6a9b10eeaa94e78a-2" who="Q5628155">
            <seg>
              Därför är vår utgångspunkt att de kompetenshöjande insatserna
              i första hand ska vara ett erbjudande, även om lagen föreslås
              ge möjlighet att ställa det som krav. För att stärka detta perspektiv
              anser vi att det i journalanteckningar också tydligt ska skrivas
              in vilken inställning den enskilde har till insatsen. Vi anser
              också att regeringen bör återkomma med krav på hur kommunen ska
              dokumentera sitt arbetssätt på gruppnivå och även på ett samlat
              sätt de insatser som görs på individnivå. Detta bör göras för
              att utvecklingen ska vara möjlig att följa och utvärdera. Det
              är viktigt eftersom insatserna på ett genomgripande sätt berör
              enskilda människors situation och det kräver insyn och tydliga
              möjligheter för uppföljning och forskning, som bland annat Malmö
              högskola har efterlyst.
            </seg>
          </u>
          <note>
            Ett uppdrag bör vidare ges till ansvarig myndighet att tillsammans
            med högskola eller universitet i forskningsprojekt följa utvecklingen
            av kompetenshöjande åtgärder som ges av kommunen.
          </note>
          <u xml:id="i-6a9b10eeaa94e78a-19" prev="i-6a9b10eeaa94e78a-2" who="Q5628155">
            <seg>
              Herr talman! Avslutningsvis: När det gäller människors särskilda
              utsatthet anser vi att det ställer krav på noggrann tillsyn. Hur
              detta utformas är givetvis upp till den statliga myndigheten.
              Men vi menar att det finns behov av att i sammanhanget även inrätta
              en särskild funktion som människor ska kunna höra av sig till
              direkt vid behov på detta område, som en del i en viktig tillsynsfunktion.
              Det ska vara lätt att ringa till denna funktion och uttrycka sig
              på sitt eget sätt och till exempel ställa frågor om vad som är
              rimligt.
            </seg>
          </u>
          <u xml:id="i-6a9b10eeaa94e78a-20" prev="i-6a9b10eeaa94e78a-2" who="Q5628155">
            <seg>
              En sådan funktion har Socialstyrelsen inrättat för barn som är
              familjehemsplacerade, och vi ser det som ett modernt sätt att
              få direktkunskap från brukare. Naturligtvis kan man även ha denna
              kontakt via nätet, så att det finns olika kontaktvägar. I dagsläget
              är det inte lätt för den som känner sig i tydligt underläge att
              klaga, överklaga eller veta vart man ska vända sig när det gäller
              kommunens arbetssätt. Justitieombudsmannens uppdrag är till exempel
              så mycket bredare och kräver en tydlig anmälan, och det skulle
              behövas något mer rådgivande. Det är det vi menar med denna funktion
              som vi vill införa.
            </seg>
          </u>
          <note type="speaker">
            Anf. 2 EVA OLOFSSON (V):
          </note>
          <u xml:id="i-6a9b10eeaa94e78a-21" next="i-6a9b10eeaa94e78a-54" who="Q4970993">
            <seg>
              Herr talman! Jag vill börja med att yrka bifall till reservationerna
              nr 1 och nr 3. Det innebär att vi yrkar avslag på två av de tre
              förslag som finns i propositionen. Det förslag vi tycker är bra
              är att höja fribeloppet för barn som arbetar på sommaren.
            </seg>
          </u>
          <u xml:id="i-6a9b10eeaa94e78a-22" prev="i-6a9b10eeaa94e78a-21" who="Q4970993">
            <seg>
              Den debatt vi håller nu handlar egentligen om flera saker. Den
              handlar om legitimiteten i våra välfärdssystem, vem som har ansvaret
              för vad. Den handlar också om de människor som har försörjningsstöd
              och hur de bäst ska kunna komma till egen försörjning. Försörjningsstödet
              är det som tidigare kallades socialbidrag, och det är samhällets
              yttersta skyddsnät när människor inte har något annat sätt att
              försörja sig på.
            </seg>
          </u>
          <u xml:id="i-6a9b10eeaa94e78a-23" prev="i-6a9b10eeaa94e78a-21" who="Q4970993">
            <seg>
              Det ställs ganska tuffa krav för att man ska få försörjningsstöd.
            </seg>
          </u>
          <u xml:id="i-6a9b10eeaa94e78a-24" prev="i-6a9b10eeaa94e78a-21" who="Q4970993">
            <seg>
              Man är skyldig att söka arbete om man kan arbeta, vara anmäld
              till Arbetsförmedlingen, delta i verksamheter där i arbetsmarknadspolitiska
              program eller för arbetslösa och i kompetenshöjande verksamheter.
              Man ska söka andra bidrag vi har i samhället. Man får inte ha
              några egna ekonomiska tillgångar som man kan försörja sig på.
              Hela hushållets inkomst räknas. Det ska också göras en individuell
              bedömning.
            </seg>
          </u>
          <u xml:id="i-6a9b10eeaa94e78a-25" prev="i-6a9b10eeaa94e78a-21" who="Q4970993">
            <seg>
              Jag tycker att det är viktigt att säga detta, för det finns ibland
              en bild av att man kan få försörjningsstöd väldigt lätt. Så är
              det inte.
            </seg>
          </u>
          <u xml:id="i-6a9b10eeaa94e78a-26" prev="i-6a9b10eeaa94e78a-21" who="Q4970993">
            <seg>
              Detta är en rättighet, men många upplever det som skamfullt och
              stigmatiserande att söka försörjningsstöd och gå till socialkontoret.
              Man är också i ett väldigt tydligt underläge när man kommer dit.
              Man har ett beroendeförhållande till socialsekreteraren. Det ligger
              i socialarbetarens profession att hantera detta på ett respektfullt
              sätt.
            </seg>
          </u>
          <u xml:id="i-6a9b10eeaa94e78a-27" prev="i-6a9b10eeaa94e78a-21" who="Q4970993">
            <seg>
              Herr talman! Det pågår en stark övervältring från den statliga
              nivån till kommunerna. Det har det gjort i många år, men det har
              accelererat när den borgerliga regeringen har försämrat våra sociala
              trygghetssystem. Nästan hälften av alla vuxna som får ekonomiskt
              bistånd och försörjningsstöd får det på grund av arbetslöshet.
              Det visar Socialstyrelsens statistik. Detta borde lösas på annat
              sätt än att de hänvisas till socialkontorens försörjningsstöd.
            </seg>
          </u>
          <u xml:id="i-6a9b10eeaa94e78a-28" prev="i-6a9b10eeaa94e78a-21" who="Q4970993">
            <seg>
              Herr talman! De förslag som läggs av regeringen och som får stöd
              av övriga partier har egentligen två utgångspunkter.
            </seg>
          </u>
          <u xml:id="i-6a9b10eeaa94e78a-29" prev="i-6a9b10eeaa94e78a-21" who="Q4970993">
            <seg>
              För det första: från strukturella till individuella förklaringar.
              Det är människan som har försörjningsstöd och som inte vill arbeta
              som är problemet. Det är inte bristen på jobb, bristen på utbildningsmöjligheter
              eller urholkade arbetsmarknadspolitiska satsningar som är problemet.
            </seg>
          </u>
          <u xml:id="i-6a9b10eeaa94e78a-30" prev="i-6a9b10eeaa94e78a-21" who="Q4970993">
            <seg>
              För det andra: Ökade krav ska kunna ställas på den som ska ha
              försörjningsstöd. Det räcker inte med de krav som redan finns
              på att stå till arbetsmarknadens förfogande, söka jobb och delta
              i Arbetsförmedlingens åtgärder. Motprestation ska gälla för att
              man ska få försörjningsstöd. Jag återkommer till den delen längre
              fram.
            </seg>
          </u>
          <u xml:id="i-6a9b10eeaa94e78a-31" prev="i-6a9b10eeaa94e78a-21" who="Q4970993">
            <seg>
              Även om vi är ensamma här i riksdagen om att säga nej till dessa
              förslag är vi det inte i övrigt. LO har skickat ett mycket bra
              remissvar. De var inte ombedda att göra det, men de tyckte att
              frågan var så viktig att de gjorde det ändå därför att det påverkar
              legitimiteten för välfärdssystemen.
            </seg>
          </u>
          <u xml:id="i-6a9b10eeaa94e78a-32" prev="i-6a9b10eeaa94e78a-21" who="Q4970993">
            <seg>
              Jag önskar självfallet att vi var fler som ifrågasatte utvecklingen
              mot ett alltmer byråkratiskt och kontrollerande arbetssätt i socialtjänsten.
              Det behövs en socialpolitisk debatt som ifrågasätter den nuvarande
              utvecklingen. Den debatten har börjat. Detta förslag har dragit
              i gång en del av den i Aftonbladet, fria tidningar med flera ställen.
              Men den finns också i det nätverk där socialsekreterare protesterar
              mot den sociala nedrustningen som går under namnet Nu bryter vi
              tystnaden.
            </seg>
          </u>
          <u xml:id="i-6a9b10eeaa94e78a-33" prev="i-6a9b10eeaa94e78a-21" who="Q4970993">
            <seg>
              Jobbstimulans kallar Alliansen sitt förslag när det gäller att
              de som har försörjningsstöd i sex månader ska få behålla 25 procent
              av inkomsten från sitt arbete. Sedan får de kvalificera sig på
              nytt.
            </seg>
          </u>
          <u xml:id="i-6a9b10eeaa94e78a-34" prev="i-6a9b10eeaa94e78a-21" who="Q4970993">
            <seg>
              Jag skulle kunna kalla detta för Alliansens arbetslinje när det
              gäller det ekonomiska biståndet. Liksom jobbskatteavdraget gäller
              bara dem som har jobb och inte dem som är sjuka, föräldralediga
              eller pensionärer gäller detta dem som har försörjningsstöd och
              får inkomst av arbete. Till Miljöpartiet kan jag säga att barnperspektivet
              är något begränsat. För de barn som har föräldrar som är sjukskrivna,
              inte kan arbeta och i de flesta fall står långt från arbetsmarknaden
              kommer barnperspektivet inte att gälla. Jag vill ha åtgärder som
              gäller alla barn som lever i familjer med försörjningsstöd.
            </seg>
          </u>
          <u xml:id="i-6a9b10eeaa94e78a-35" prev="i-6a9b10eeaa94e78a-21" who="Q4970993">
            <seg>
              Det har kommit en del invändningar och diskussioner om detta.
              Är det rimligt att det yttersta skyddsnätet ska se olika ut för
              olika människor? Till exempel Socialstyrelsen har tyckt att det
              inte ska det.
            </seg>
          </u>
          <u xml:id="i-6a9b10eeaa94e78a-36" prev="i-6a9b10eeaa94e78a-21" who="Q4970993">
            <seg>
              Liksom LO anser Vänsterpartiet att förslaget urholkar legitimiteten
              i välfärdssystemen. Arbetsmarknadspolitiken är ett statligt ansvar
              men har vältrats över på kommunerna utan att de har fått någon
              finansiering för det. Arbetsförmedlingen tar inte tillräckligt
              stort ansvar för människor som har försörjningsstöd. Vi kan också
              se på försämringen av a-kassan och sjukförsäkringen. Värst är
              situationen för unga och utrikes födda som aldrig har haft en
              fast förankring på arbetsmarknaden. Arbetslöshet är i dag det
              klart vanligaste skälet till försörjningsstöd. Bland unga med
              försörjningsstöd är det en majoritet som får det på grund av arbetslöshet.
            </seg>
          </u>
          <u xml:id="i-6a9b10eeaa94e78a-37" prev="i-6a9b10eeaa94e78a-21" who="Q4970993">
            <seg>
              Sveriges socialchefer har också avgett ett remissvar. Det pekar
              på problematiken att socialtjänsten tvingas lägga resurser på
              människor utan sociala problem för att våra trygghetssystem inte
              fungerar i stället för på människor med sociala problem och som
              behöver social rehabilitering, unga och barn som far illa och
              människor med missbruk. Jag delar den synen. Den här utvecklingen
              är totalfel.
            </seg>
          </u>
          <u xml:id="i-6a9b10eeaa94e78a-38" prev="i-6a9b10eeaa94e78a-21" who="Q4970993">
            <seg>
              Det vi vill ha i stället är en förstärkt grundförsäkring i arbetslöshetsförsäkringen,
              så att man lyfter bort de människor som i dag hänvisas till försörjningsstöd
              på grund av att a-kassan inte fungerar. När man aktivt söker arbete
              ska man ha varit inskriven vid Arbetsförmedlingen i tre månader
              för att få ett grundstöd.
            </seg>
          </u>
          <u xml:id="i-6a9b10eeaa94e78a-39" prev="i-6a9b10eeaa94e78a-21" who="Q4970993">
            <seg>
              Vi föreslår ett ungdomspaket som lyfter bort alla ungdomar som
              inte har sociala problem utan i stället saknar utbildning eller
              arbete och som då kan få utbildning, praktik eller arbete med
              kollektivavtalsenliga löner. Det skulle betyda mycket både för
              människorna, som skulle få en mycket bättre situation, och för
              socialarbetarna, som skulle få bättre möjlighet att jobba med
              dem som behöver deras insatser.
            </seg>
          </u>
          <u xml:id="i-6a9b10eeaa94e78a-40" prev="i-6a9b10eeaa94e78a-21" who="Q4970993">
            <seg>
              Det andra förslaget i propositionen som Vänsterpartiet säger
              nej till handlar om att i lagen skriva in rätten att ställa krav
              på motprestationer också på dem som är över 25 år. Det förslaget
              ligger i linje med utvecklingen av en alltmer kontrollerande socialtjänst.
              Det är utveckling som vi i Vänsterpartiet inte gillar och inte
              ställer oss bakom.
            </seg>
          </u>
          <u xml:id="i-6a9b10eeaa94e78a-41" prev="i-6a9b10eeaa94e78a-21" who="Q4970993">
            <seg>
              Magnus Ehrencrona tog upp några av de otrevligaste varianterna,
              där människor som levde på försörjningsstöd i sin praktik fick
              hjälpa politiker i Landskrona att få ordning i trädgårdar och
              hus. Vi kan se att detta har använts på sätt som inte är bra i
              flera kommuner, även om Landskrona kanske var värstingen.
            </seg>
          </u>
          <u xml:id="i-6a9b10eeaa94e78a-42" prev="i-6a9b10eeaa94e78a-21" who="Q4970993">
            <seg>
              När Socialstyrelsen så småningom började titta på hur kommunerna
              arbetade med detta när de inte hade stöd i lagen fann man att
              kommunerna inte alls följer detta med gränsen för 25 år. Man fann
              också att man hoppade över detta med individuella bedömningar
              inte i alla kommuner men i många. Man fann också att insatserna
              på alla håll inte kunde sägas vara kompetenshöjande eller ökade
              människors möjlighet att få arbete. I stället handlar det om den
              gamla fattigvårdssynen, att disciplinera människor. Man vill veta
              att man har satt dem någonstans när man nu ger dem försörjningsstöd.
              Det handlar om att kontrollera människor. Det är ett synsätt som
              vi inte vill ha i socialtjänsten.
            </seg>
          </u>
          <u xml:id="i-6a9b10eeaa94e78a-43" prev="i-6a9b10eeaa94e78a-21" who="Q4970993">
            <seg>
              Senast i veckan talade jag med socialarbetare här i Stockholm
              som sade att jobbtorgen här, även om många på jobbtorgen gör ett
              bra jobb, i vissa stadsdelar hänvisar människor direkt till dem
              utan att de fått träffa någon socialsekreterare. Då undrar jag
              vart den individuella bedömningen tog vägen. Kan man då veta att
              det är en människa som är så nära arbetsmarknaden och ska ha det
              jobbet utan att ha träffat personen i fråga?
            </seg>
          </u>
          <u xml:id="i-6a9b10eeaa94e78a-44" prev="i-6a9b10eeaa94e78a-21" who="Q4970993">
            <seg>
              Hos dem som går på jobbtorgen i Stockholm finns också ett bestraffningstänk.
              Om man kommer tio minuter för sent ett visst antal dagar minskar
              försörjningsstödet. Detta är inte heller något sätt att arbeta
              på som jag tycker är bra.
            </seg>
          </u>
          <u xml:id="i-6a9b10eeaa94e78a-45" prev="i-6a9b10eeaa94e78a-21" who="Q4970993">
            <seg>
              Redan innan detta fanns i lagen arbetade kommunerna på många
              håll på det här sättet, och tyvärr legitimerar man det nu ytterligare
              genom att skriva in det i lagtexten. Jag delar alltså Magnus Ehrencronas
              farhågor men gör ett annat ställningstagande. Miljöpartiet har
              ställt sig bakom förslaget. Vi gör det inte.
            </seg>
          </u>
          <u xml:id="i-6a9b10eeaa94e78a-46" prev="i-6a9b10eeaa94e78a-21" who="Q4970993">
            <seg>
              Arbetsförmedlingen måste självklart ta sitt ansvar även för människor
              som har försörjningsstöd, men det har blivit en mycket stor övervältring
              på kommunerna. 3 miljarder lägger kommunerna på lokal arbetsmarknadspolitik.
            </seg>
          </u>
          <u xml:id="i-6a9b10eeaa94e78a-47" prev="i-6a9b10eeaa94e78a-21" who="Q4970993">
            <seg>
              När jag träffar socialsekreterare som har arbetat länge beskriver
              de vilken skillnad det är mellan att arbeta för 2530 år sedan
              och att arbeta i dag. Socialtjänsten har mindre resurser och har
              blivit fyrkantigare och mer kontrollerande.
            </seg>
          </u>
          <u xml:id="i-6a9b10eeaa94e78a-48" prev="i-6a9b10eeaa94e78a-21" who="Q4970993">
            <seg>
              Jag pratade med en av mina vänner som har jobbar i socialtjänsten
              hur många år som helst, som sade: Herregud! Så kontrollerade som
              människorna är i dag, ska de kontrolleras ännu mer?
            </seg>
          </u>
          <u xml:id="i-6a9b10eeaa94e78a-49" prev="i-6a9b10eeaa94e78a-21" who="Q4970993">
            <seg>
              I stället måste man ge socialtjänsten möjlighet och resurser
              att jobba med de människor som står långt från arbetsmarknaden
              och som verkligen behöver deras stöd. Det finns också ganska lite
              forskning och kunskapsstöd för det här. Alliansen brukar ju prata
              om evidensbaserade insatser högt och lågt och vitt och brett annars,
              tycker jag.
            </seg>
          </u>
          <u xml:id="i-6a9b10eeaa94e78a-50" prev="i-6a9b10eeaa94e78a-21" who="Q4970993">
            <seg>
              Arbetsmarknadsutskottet höll ett öppet seminarium tyvärr inte
              i samarbete med oss, även om vi skulle ha haft lika stor nytta
              av det som de och begärde också en kunskapsöversikt om de kommunala
              arbetsmarknadsprogrammen. Det finns över huvud taget mycket lite
              forskning och utvärdering av de här programmen. Hur gör man i
              kommunerna? Det ser väldigt olika ut i olika kommuner. Det är
              olika människor som går. Ibland är målet att människor ska komma
              i jobb. Ibland är det kommunala målet att människor ska komma
              bort från att söka försörjningsstöd. Det är kanske inte det målet
              vi vill ha.
            </seg>
          </u>
          <u xml:id="i-6a9b10eeaa94e78a-51" prev="i-6a9b10eeaa94e78a-21" who="Q4970993">
            <seg>
              Det förekommer också att människor bara placeras för att göra
              ingenting och att man placerar människor långt bort från arbetsmarknaden
              med människor nära arbetsmarknaden och att man inte gör någon
              skillnad dem emellan. Det såg man också när man gjorde kunskapsöversikten.
            </seg>
          </u>
          <u xml:id="i-6a9b10eeaa94e78a-52" prev="i-6a9b10eeaa94e78a-21" who="Q4970993">
            <seg>
              Vänsterpartiet anser inte att kommunernas försörjningsstöd ska
              bli ett b-alternativ till en bra arbetslöshetsförsäkring. Människor
              som är arbetslösa utan sociala problem eller som skulle ha omfattats
              av en sjukförsäkring ska inte hamna i försörjningsstödet. Vi kommer
              politiskt att jobba för att ändra detta.
            </seg>
          </u>
          <u xml:id="i-6a9b10eeaa94e78a-53" prev="i-6a9b10eeaa94e78a-21" who="Q4970993">
            <seg>
              Det behövs kvantitativt bra arbetsmarknadsåtgärder och breda
              utbildningssatsningar så att människor långt från arbetsmarknaden
              kommer i jobb. Socialtjänsten måste ha tid och resurser att stötta
              de människor som har sociala hinder för sin egenförsörjning och
              tillsammans med dem jobba fram individuella insatser som verkligen
              gör att de kan komma i jobb.
            </seg>
          </u>
          <u xml:id="i-6a9b10eeaa94e78a-54" prev="i-6a9b10eeaa94e78a-21" who="Q4970993">
            <seg>
              Jag vill inte ha tillbaka mer av den gamla fattigvårdssynen.
              Det är en kränkande och nedsättande inställning till de människor
              som behöver försörjningsstöd att de ska disciplineras. Det är
              ett synsätt som tyvärr finns i dag. Det synsättet vill jag ha
              bort.
            </seg>
          </u>
          <note type="speaker">
            Anf. 3 MAGNUS EHRENCRONA (MP) replik:
          </note>
          <u xml:id="i-6a9b10eeaa94e78a-55" next="i-6a9b10eeaa94e78a-56" who="Q5628155">
            <seg>
              Herr talman! Jag instämmer i rätt mycket av det Eva Olofsson
              säger, men vi landar i olika ståndpunkter. Vi i Miljöpartiet accepterar
              lagändringarna medan Vänstern inte gör det i de delar som Eva
              har lyft fram. I Miljöpartiets politik har vi förslag på en så
              kallad arbetslivstrygghet. Där skulle vi kunna komma till rätta
              med det sista som du, Eva, tar upp, nämligen att folk hamnar i
              försörjningsstöd på felaktig grund, utan att ha någon social problematik
              som socionomer ska behöva blandas in i.
            </seg>
          </u>
          <u xml:id="i-6a9b10eeaa94e78a-56" prev="i-6a9b10eeaa94e78a-55" who="Q5628155">
            <seg>
              Jag har en fråga. Vad tycker Vänsterpartiet om någon typ av arbetslivstrygghet?
            </seg>
          </u>
          <note type="speaker">
            Anf. 4 EVA OLOFSSON (V) replik:
          </note>
          <u xml:id="i-6a9b10eeaa94e78a-57" next="i-6a9b10eeaa94e78a-61" who="Q4970993">
            <seg>
              Herr talman! Vi vill ha en inkomstrelaterad a-kassa som den vi
              har i dag. Vi tror att det är viktigt på många plan, för det ger
              människor som blir arbetslösa möjlighet att inte få sina liv drastiskt
              förändrade. Vi behöver göra det lättare att komma med i a-kassan,
              och vi behöver höja ersättningsnivån. Nu är det få som har 80
              procent av sin lön. A-kassan är en tillfällig omställningsförsäkring.
            </seg>
          </u>
          <u xml:id="i-6a9b10eeaa94e78a-58" prev="i-6a9b10eeaa94e78a-57" who="Q4970993">
            <seg>
              Vi nöjer oss inte med detta. Vi vill förändra grundförsäkringen
              för dem som inte har arbetat och haft en inkomst. Det vill vi
              göra genom att göra det lätt att komma med i den. Blir man registrerad
              på Arbetsförmedlingen, söker jobb aktivt och uppfyller kraven
              ska man efter tre månader kunna få en grundersättning. På detta
              sätt löser vi dessa frågor.
            </seg>
          </u>
          <u xml:id="i-6a9b10eeaa94e78a-59" prev="i-6a9b10eeaa94e78a-57" who="Q4970993">
            <seg>
              Den inkomstrelaterade arbetslöshetskassan har flera funktioner,
              bland annat att omställningen inte ska bli alltför drastisk. Jag
              får väl höra om Miljöpartiet ställer sig bakom detta eller om
              människor ska få väldigt stora förändringar om de tillfälligt
              blir arbetslösa.
            </seg>
          </u>
          <u xml:id="i-6a9b10eeaa94e78a-60" prev="i-6a9b10eeaa94e78a-57" who="Q4970993">
            <seg>
              A-kassan har också en funktion på arbetsmarknaden. Har vi en
              a-kassa med bra ersättning leder det till att vi håller uppe kraven
              på vettiga löner för människor som jobbar här och att vi inte
              plussar för att få en låglönemarknad där folk tar tillfälliga
              anställningar med dålig arbetsmiljö och dålig lön.
            </seg>
          </u>
          <u xml:id="i-6a9b10eeaa94e78a-61" prev="i-6a9b10eeaa94e78a-57" who="Q4970993">
            <seg>
              Detta är snarare motsatsen till det som allianskamraterna vill.
              De har förändrat a-kassan för att skapa en låglönemarknad.
            </seg>
          </u>
          <note type="speaker">
            Anf. 5 MAGNUS EHRENCRONA (MP) replik:
          </note>
          <u xml:id="i-6a9b10eeaa94e78a-62" next="i-6a9b10eeaa94e78a-63" who="Q5628155">
            <seg>
              Herr talman! Det är positivt om Vänsterpartiet ligger nära vår
              syn. Vi tycker att det ska vara lättare att komma in i trygghetssystemen.
              Det är ett problem att många har fallit ur trygghetssystemen under
              de sista åren. Inkomstbaserad ersättning måste kompletteras med
              ett starkt grundskydd, även för människor som är sjuka. Vi måste
              stärka både arbetslöshetsförsäkring och sjukförsäkringssystem.
            </seg>
          </u>
          <u xml:id="i-6a9b10eeaa94e78a-63" prev="i-6a9b10eeaa94e78a-62" who="Q5628155">
            <seg>
              Det låter som att vi ändå står ganska nära varandra i vår målsättning.
            </seg>
          </u>
          <note type="speaker">
            Anf. 6 EVA OLOFSSON (V) replik:
          </note>
          <u xml:id="i-6a9b10eeaa94e78a-64" next="i-6a9b10eeaa94e78a-67" who="Q4970993">
            <seg>
              Herr talman! Det hoppas jag eftersom jag hoppas på en utveckling
              där vi kan få en förändrad politik. Då ser jag gärna samarbeten
              med partier som vill göra förändringar på detta område och vill
              få bort att man blir utförsäkrad ur sjukersättningen, att man
              varken kan arbeta eller få sjukersättning utan hamnar på försörjningsstöd
              om man inte har en sambo som kan försörja en eller när pengarna
              på banken är slut.
            </seg>
          </u>
          <u xml:id="i-6a9b10eeaa94e78a-65" prev="i-6a9b10eeaa94e78a-64" who="Q4970993">
            <seg>
              Ni ska också ha inställningen att a-kassan ska ge ett skydd som
              inte ligger så himla långt under den inkomst man hade. Det är
              ju en försäkring. Det kallas gärna för bidrag av en del personer,
              men det är en försäkring.
            </seg>
          </u>
          <u xml:id="i-6a9b10eeaa94e78a-66" prev="i-6a9b10eeaa94e78a-64" who="Q4970993">
            <seg>
              Jag hoppas att vi kan samarbeta och förändra detta efter valet,
              för det behövs verkligen förändringar på dessa områden.
            </seg>
          </u>
          <u xml:id="i-6a9b10eeaa94e78a-67" prev="i-6a9b10eeaa94e78a-64" who="Q4970993">
            <seg>
              Jag kan dock tycka att Miljöpartiet hjälper till en del genom
              att ställa sig bakom att man ska ställa krav och förstärka den
              kontrollerande utvecklingen av socialtjänsten som tyvärr pågår
              på många håll.
            </seg>
          </u>
          <note type="speaker">
            Anf. 7 MEERI WASBERG (S):
          </note>
          <u xml:id="i-6a9b10eeaa94e78a-68" next="i-6a9b10eeaa94e78a-88" who="Q4990215">
            <seg>
              Herr talman! Vi socialdemokrater stöder förslaget om jobbstimulans
              inom det ekonomiska biståndet, och vi vill uppmärksamma att vi
              lade fram liknande förslag i Socialdemokraternas budgetförslag
              för 2012.
            </seg>
          </u>
          <u xml:id="i-6a9b10eeaa94e78a-69" prev="i-6a9b10eeaa94e78a-68" who="Q4990215">
            <seg>
              Försörjningsstödet är inte tänkt för personer vars främsta försörjningshinder
              är arbetslöshet eller sjukdom. Så är dock fallet i dag för allt
              fler. Det kanske största problemet med försörjningsstöd för personer
              i denna situation är behovsprövningen, som innebär att försörjningsstödet
              minskas fullt ut med intjänad inkomst.
            </seg>
          </u>
          <u xml:id="i-6a9b10eeaa94e78a-70" prev="i-6a9b10eeaa94e78a-68" who="Q4990215">
            <seg>
              Vi socialdemokrater är övertygade om att alla människor som har
              arbetsförmåga vill arbeta och försörja sig själva. Då många arbetslösa
              med försörjningsstöd sällan kan räkna med att få ett heltidsjobb
              från början utan vanligtvis erbjuds deltidsarbete eller enstaka
              timmar blir följden ofta att arbetsinsatsen inte leder till någon
              som helst förstärkning av personens ekonomiska situation. Det
              är inte rimligt.
            </seg>
          </u>
          <u xml:id="i-6a9b10eeaa94e78a-71" prev="i-6a9b10eeaa94e78a-68" who="Q4990215">
            <seg>
              I syfte att stödja arbetsinträde för arbetslösa med försörjningsstöd
              anser vi att det är motiverat att inte hela arbetsinkomsten ska
              räknas in vid bedömningen av rätten till bistånd, förutsatt att
              detta gäller under en begränsad tid.
            </seg>
          </u>
          <u xml:id="i-6a9b10eeaa94e78a-72" prev="i-6a9b10eeaa94e78a-68" who="Q4990215">
            <seg>
              Herr talman! Det finns också ett förslag i betänkandet att personer
              som har försörjningsstöd och inte har kunnat erbjudas lämpliga
              arbetsmarknadspolitiska insatser ska kunna få tillgång till kompetenshöjande
              insatser även om de är över 25 år.
            </seg>
          </u>
          <u xml:id="i-6a9b10eeaa94e78a-73" prev="i-6a9b10eeaa94e78a-68" who="Q4990215">
            <seg>
              Detta innebär att socialnämnden får möjlighet att anvisa en person
              som fått försörjningsstöd under längre tid deltagande i praktik
              eller annan kompetenshöjande verksamhet oavsett personens ålder
              om han eller hon inte har kunnat erbjudas någon lämplig arbetsmarknadspolitisk
              åtgärd. Det väsentliga blir därmed inte vilken ålder biståndstagaren
              har utan det behov av kompetenshöjande insatser som kan finnas
              i det enskilda fallet.
            </seg>
          </u>
          <u xml:id="i-6a9b10eeaa94e78a-74" prev="i-6a9b10eeaa94e78a-68" who="Q4990215">
            <seg>
              Viktigt att understryka är att syftet med praktik och annan kompetenshöjande
              verksamhet ska vara att utveckla den enskildes möjligheter att
              i framtiden försörja sig själv. Verksamheten ska stärka den enskildes
              möjlighet att komma in på arbetsmarknaden eller, där så är lämpligt,
              på en fortsatt utbildning, och den ska utformas med skälig hänsyn
              till den enskildes individuella önskemål och förutsättningar.
            </seg>
          </u>
          <u xml:id="i-6a9b10eeaa94e78a-75" prev="i-6a9b10eeaa94e78a-68" who="Q4990215">
            <seg>
              Som tidigare ska socialnämnden dessutom samråda med Arbetsförmedlingen
              innan ett beslut om anvisning fattas.
            </seg>
          </u>
          <u xml:id="i-6a9b10eeaa94e78a-76" prev="i-6a9b10eeaa94e78a-68" who="Q4990215">
            <seg>
              Förslaget innebär att socialnämnden ges möjlighet att ställa
              samma krav oavsett ålder på alla som får försörjningsstöd under
              en längre tid. Någon annan förändring i bestämmelsen föreslås
              inte.
            </seg>
          </u>
          <u xml:id="i-6a9b10eeaa94e78a-77" prev="i-6a9b10eeaa94e78a-68" who="Q4990215">
            <seg>
              Den föreslagna regleringen innebär inte någon förändring i ansvaret
              för stödet till biståndsmottagare, och i likhet med vad som gäller
              i dag bör socialnämndens åtgärder inte ersätta arbetsmarknadspolitiska
              åtgärder. Arbetsförmedlingens uppdrag när det gäller arbetslösa
              som får försörjningsstöd ska inte heller påverkas av förslaget.
            </seg>
          </u>
          <u xml:id="i-6a9b10eeaa94e78a-78" prev="i-6a9b10eeaa94e78a-68" who="Q4990215">
            <seg>
              I propositionen framgår vidare, vilket är viktigt att poängtera,
              att bestämmelsen inte får tillämpas när personens behov av försörjningsstöd
              är tillfälligt eller om personen har behov av insatser för missbruksproblem
              eller psykisk problematik.
            </seg>
          </u>
          <u xml:id="i-6a9b10eeaa94e78a-79" prev="i-6a9b10eeaa94e78a-68" who="Q4990215">
            <seg>
              För oss socialdemokrater är det helt avgörande att reglerna följs.
              Verksamheten ska stärka den enskildes möjligheter att komma in
              på arbetsmarknaden eller på en fortsatt utbildning.
            </seg>
          </u>
          <u xml:id="i-6a9b10eeaa94e78a-80" prev="i-6a9b10eeaa94e78a-68" who="Q4990215">
            <seg>
              Därför är det enkelt för oss att säga att vi inte stöder kommunala
              modeller där den som får försörjningsstöd som motprestation ska
              hålla på med meningslösa eller straffande aktiviteter. Vi har
              tidigare i debatten kunnat höra exempel på hur det kan se ut i
              olika kommuner. De kommuner som har sådana modeller följer, enligt
              vårt sätt att se det, varken lagens mening i dag eller efter förändringarna
              och bör i så fall anmälas. Socialstyrelsen bör dessutom följa
              upp detta noga så att det säkerställs att lagen följs. Vi kommer
              att följa denna fråga noga.
            </seg>
          </u>
          <u xml:id="i-6a9b10eeaa94e78a-81" prev="i-6a9b10eeaa94e78a-68" who="Q4990215">
            <seg>
              Hela denna fråga vilar egentligen på en annan grund. När personer
              uppbär försörjningsstöd av arbetslöshetsskäl är det i grunden
              en fråga om regeringens misslyckade jobbpolitik. Den i sin tur
              består av försämrad a-kassa, brist på fungerande arbetsmarknadspolitiska
              program och dyra och missriktade stimulanser som inte ger de nya
              jobb som regeringen har trott och som i skenet av den ekonomiska
              krisen visar att regeringen saknar helhetssyn när det gäller både
              jobben och samhället.
            </seg>
          </u>
          <u xml:id="i-6a9b10eeaa94e78a-82" prev="i-6a9b10eeaa94e78a-68" who="Q4990215">
            <seg>
              När arbetsmarknadspolitiken inte förmår ge det individuella stöd
              som behövs för att en person ska hitta ett nytt jobb, under den
              tid som han eller hon trots allt har a-kassa, uppstår en situation
              för den enskilde där han eller hon tvingas söka försörjningsstöd
              från kommunen, med allt vad det innebär att hamna i en mycket
              svårare situation.
            </seg>
          </u>
          <u xml:id="i-6a9b10eeaa94e78a-83" prev="i-6a9b10eeaa94e78a-68" who="Q4990215">
            <seg>
              Om en arbetslös person med a-kassa får ett deltidsjobb eller
              enstaka timmar förbättras hans eller hennes ekonomiska situation
              direkt. När samma sak händer för den som har försörjningsstöd
              uteblir den effekten. Därför är det rimligt att, som det föreslås
              i propositionen, en viss del av den inkomsten undantas vid beräkning
              av rätten till bistånd.
            </seg>
          </u>
          <u xml:id="i-6a9b10eeaa94e78a-84" prev="i-6a9b10eeaa94e78a-68" who="Q4990215">
            <seg>
              Det är också rimligt att personer vars största försörjningshinder
              är arbetslöshet och som av den orsaken uppbär försörjningsstöd
              på individuell basis ges ytterligare stöd för att kunna hitta
              ett jobb, för att på så sätt kunna klara sin egen försörjning.
            </seg>
          </u>
          <u xml:id="i-6a9b10eeaa94e78a-85" prev="i-6a9b10eeaa94e78a-68" who="Q4990215">
            <seg>
              Möjligheten för socialnämnden att anvisa praktik eller annan
              kompetenshöjande verksamhet kan på sätt och vis också ses som
              en rätt för den enskilde att få det ytterligare stödet för att
              förbättra sina möjligheter att få ett jobb. Vi ska däremot vara
              helt på det klara med att regeringen på det här sättet skjuter
              över en än större del av statens kostnader på kommunerna, på grund
              av att arbetsmarknadspolitik i det här fallet inte hänger ihop.
            </seg>
          </u>
          <u xml:id="i-6a9b10eeaa94e78a-86" prev="i-6a9b10eeaa94e78a-68" who="Q4990215">
            <seg>
              Herr talman! Sammanfattningsvis skulle man kunna säga: När huset
              väl tagit eld, måste elden bekämpas. Men det räcker inte, utan
              man måste också vidta åtgärder för att undvika nya bränder.
            </seg>
          </u>
          <u xml:id="i-6a9b10eeaa94e78a-87" prev="i-6a9b10eeaa94e78a-68" who="Q4990215">
            <seg>
              Det är därför Sverige faktiskt förtjänar en ny regering 2014,
              en regering som inte enbart ägnar sig åt lite planlöst släckningsarbete
              utan som också tar tag i de grundläggande problemen.
            </seg>
          </u>
          <u xml:id="i-6a9b10eeaa94e78a-88" prev="i-6a9b10eeaa94e78a-68" who="Q4990215">
            <seg>
              Vi socialdemokrater stöder förslaget om jobbstimulans i det ekonomiska
              biståndet. Men vi är mycket vaksamma på att kommunerna inte ska
              missbruka möjligheten att ge människor stöd för att komma vidare
              i sitt arbetssökande.
            </seg>
          </u>
          <note>
            I detta anförande instämde Lena Hallengren (S).
          </note>
          <note type="speaker">
            Anf. 8 EVA OLOFSSON (V) replik:
          </note>
          <u xml:id="i-6a9b10eeaa94e78a-89" next="i-6a9b10eeaa94e78a-94" who="Q4970993">
            <seg>
              Herr talman! Vi kan, Meeri, börja med att hålla med varandra
              om att vi behöver ha en förändring när det gäller både arbetsmarknadspolitik,
              a-kassa och sjukförsäkring. Det är en bra utgångspunkt, tycker
              jag.
            </seg>
          </u>
          <u xml:id="i-6a9b10eeaa94e78a-90" prev="i-6a9b10eeaa94e78a-89" who="Q4970993">
            <seg>
              Däremot skulle jag vilja höra hur du ser på LO:s syn på detta.
              Man har faktiskt tagit den här frågan på så stor vikt att man
              har bestämt sig för att skicka in ett remissvar fast man inte
              blev ombedd. Man avstyrker förslaget om jobbstimulans eftersom
              det undergräver legitimiteten i skatte- och välfärdssystemen det
              är motiveringen. Man avstyrker också förslaget om att fler personer
              som har fyllt 25 år ska delta i praktik eller kompetenshöjande
              verksamhet. Man pekar på att det är Arbetsförmedlingen som ska
              ha huvudansvaret.
            </seg>
          </u>
          <u xml:id="i-6a9b10eeaa94e78a-91" prev="i-6a9b10eeaa94e78a-89" who="Q4970993">
            <seg>
              En oro som finns hos LO gäller samma synsätt som finns i dag
              inom Alliansen när det gäller a-kassan, att det ska inte vara
              så hög ersättning eftersom människor egentligen inte vill ha jobb
              utan det måste finnas en morot. Samma grundsyn ser jag när det
              gäller jobbstimulansen.
            </seg>
          </u>
          <u xml:id="i-6a9b10eeaa94e78a-92" prev="i-6a9b10eeaa94e78a-89" who="Q4970993">
            <seg>
              Det finns naturligtvis också en diskussion hos LO om att behandla
              människor olika. Men just detta att förslaget undergräver legitimiteten
              tycker jag är en fråga som man ska ta på största allvar.
            </seg>
          </u>
          <u xml:id="i-6a9b10eeaa94e78a-93" prev="i-6a9b10eeaa94e78a-89" who="Q4970993">
            <seg>
              Vi har inget emot att människor deltar i kompetenshöjande insatser
              när de själva vill. Men det här förslaget öppnar för att man ska
              ställa krav på dem att göra det även när de själva inte vill.
              Det ska inte räcka med att själv vara aktiv och söka jobb och
              vara anmäld på Arbetsförmedlingen, utan man ska ställa ytterligare
              krav.
            </seg>
          </u>
          <u xml:id="i-6a9b10eeaa94e78a-94" prev="i-6a9b10eeaa94e78a-89" who="Q4970993">
            <seg>
              Det tycker jag legitimerar de kommuner som har jobbat på det
              sätt som du säger att du inte tycker att de ska jobba, det vill
              säga att kommunen drar ned på försörjningsstödet eftersom människor
              kommer för sent och kommunen helt enkelt vill veta att de går
              dit och dit tre eller fem gånger i veckan för att få sitt försörjningsstöd.
            </seg>
          </u>
          <note type="speaker">
            Anf. 9 MEERI WASBERG (S) replik:
          </note>
          <u xml:id="i-6a9b10eeaa94e78a-95" next="i-6a9b10eeaa94e78a-100" who="Q4990215">
            <seg>
              Herr talman! Jag tycker att det är skönt att vi i grunden är
              överens om de viktiga tag som behöver göras.
            </seg>
          </u>
          <u xml:id="i-6a9b10eeaa94e78a-96" prev="i-6a9b10eeaa94e78a-95" who="Q4990215">
            <seg>
              När det gäller frågan om legitimitet: Jag delar oron för att
              detta är en del i ett system som undergräver legitimiteten. Men
              samtidigt är det, för de enskilda personer som i dag befinner
              sig i den här situationen, rimligt att man ger dem ytterligare
              stöd och också på ett sätt kompenserar för att arbetslöshetsförsäkringen
              inte fungerar som det är tänkt.
            </seg>
          </u>
          <u xml:id="i-6a9b10eeaa94e78a-97" prev="i-6a9b10eeaa94e78a-95" who="Q4990215">
            <seg>
              Hade vi haft möjlighet att göra något annat i grunden, nämligen
              att restaurera vår arbetslöshetsförsäkring så att den håller måttet
              och se till att Arbetsförmedlingen har de resurser som de behöver
              ha för att kunna utföra sitt uppdrag, då hade vi inte behövt ägna
              oss åt den här akututryckningen, som man nog får betrakta det
              som.
            </seg>
          </u>
          <u xml:id="i-6a9b10eeaa94e78a-98" prev="i-6a9b10eeaa94e78a-95" who="Q4990215">
            <seg>
              Legitimitetsfrågan tycker jag alltså är relevant. Men den gör
              ändå inte att man kan avstå från att ge de enskilda personer som
              berörs det stöd som de borde ha rätt att kräva.
            </seg>
          </u>
          <u xml:id="i-6a9b10eeaa94e78a-99" prev="i-6a9b10eeaa94e78a-95" who="Q4990215">
            <seg>
              När det gäller att ta bort åldersgränsen: För den som är ung
              kan det största problemet vara att man inte har någon arbetslivserfarenhet.
              Där är det ganska självklart att praktik kan ge hjälp. Å andra
              sidan kan en äldre person som har varit arbetslös under lång tid
              och som dessutom har uppburit försörjningsstöd under ännu längre
              tid behöva ha extra stöd i form av praktik för att kunna återinträda
              på arbetsmarknaden.
            </seg>
          </u>
          <u xml:id="i-6a9b10eeaa94e78a-100" prev="i-6a9b10eeaa94e78a-95" who="Q4990215">
            <seg>
              Det som är viktigt att bevaka är just att det snarare handlar
              om en enskilds rätt att få hjälp och stöd än är en fråga om motprestation.
            </seg>
          </u>
          <note type="speaker">
            Anf. 10 EVA OLOFSSON (V) replik:
          </note>
          <u xml:id="i-6a9b10eeaa94e78a-101" next="i-6a9b10eeaa94e78a-105" who="Q4970993">
            <seg>
              Herr talman! Den rätten anser jag finns redan enligt socialtjänstlagen.
              Problemet i dag, om man pratar med många som jobbar på socialkontor,
              är att de inte har resurser och att de får ta ansvar för människor
              som enbart är arbetslösa, vilket tar massor med arbetskraft, och
              man får inte så många fler anställda för det. Dessutom upplever
              man beträffande den individuella bedömningen att man har väldigt
              lite utrymme för att hjälpa den enskilda individen utifrån dennes
              behov tillsammans med individen, för det är då man lyckas, om
              man gör något tillsammans med den som går på försörjningsstöd.
            </seg>
          </u>
          <u xml:id="i-6a9b10eeaa94e78a-102" prev="i-6a9b10eeaa94e78a-101" who="Q4970993">
            <seg>
              Utrymmet har krympt oerhört mycket. Man har kommunala riktlinjer
              som är väldigt byråkratiska. Här i Stockholm ska du till exempel
              ha fyra mer officiella aktiviteter för ett årskort på SL, för
              annars får du sitta i din stadsdel punkt slut om du lever på försörjningsstöd.
              Det är alltså ett mycket snålt och moraliserande synsätt som finns
              på många ställen när det gäller socialtjänsten.
            </seg>
          </u>
          <u xml:id="i-6a9b10eeaa94e78a-103" prev="i-6a9b10eeaa94e78a-101" who="Q4970993">
            <seg>
              Sveriges Kommuner och Landsting pekar på att vad de saknar är
              ett samarbete kring de personer som har gått länge på försörjningsstöd.
              Det skulle hjälpa många fler än detta. Många kommuner har faktiskt
              inget tillräckligt etablerat samarbete med Försäkringskassan,
              primärvården och Arbetsförmedlingen. Ofta behöver man alla de
              insatserna.
            </seg>
          </u>
          <u xml:id="i-6a9b10eeaa94e78a-104" prev="i-6a9b10eeaa94e78a-101" who="Q4970993">
            <seg>
              Man säger också väldigt tydligt att detta inte kommer att beröra
              de människor som har varit långtidsberoende av försörjningsstödet.
              Det tror inte de som jobbar i de här verksamheterna, utan detta
              kommer mer att beröra dem som inte är inne så länge.
            </seg>
          </u>
          <u xml:id="i-6a9b10eeaa94e78a-105" prev="i-6a9b10eeaa94e78a-101" who="Q4970993">
            <seg>
              Synsättet att problemet ligger hos individen och detta med motprestationerna
              underbygger det fyrkantiga, kontrollerande arbetssättet. Vore
              det inte bättre att satsa på mer resurser och att man faktiskt
              jobbade individuellt och hade utrymme för det på socialkontoren
              i dag?
            </seg>
          </u>
          <note type="speaker">
            Anf. 11 MEERI WASBERG (S) replik:
          </note>
          <u xml:id="i-6a9b10eeaa94e78a-106" next="i-6a9b10eeaa94e78a-109" who="Q4990215">
            <seg>
              Herr talman! Jag konstaterar att jag och Eva Olofsson är väldigt
              överens om det individuella perspektivet, hur viktigt det är,
              och att ge den enskilda personen stöd för att komma vidare.
            </seg>
          </u>
          <u xml:id="i-6a9b10eeaa94e78a-107" prev="i-6a9b10eeaa94e78a-106" who="Q4990215">
            <seg>
              Jag tror också att det finns mycket gott att hämta när det gäller
              samarbete. Det är fullt möjligt, men det är klart att kommunernas
              mer pressade ekonomiska situation säkert gör det svårare för kommunerna
              att ha ett gott samarbete med till exempel Försäkringskassan och
              Arbetsförmedlingen kring de här individerna.
            </seg>
          </u>
          <u xml:id="i-6a9b10eeaa94e78a-108" prev="i-6a9b10eeaa94e78a-106" who="Q4990215">
            <seg>
              Ändå tycker jag att detta ger ytterligare en fingervisning till
              de kommuner som tar den enkla vägen och ser en möjlighet att kräva
              en motprestation för att få försörjningsstöd. De insatser som
              vi talar om här, i form av praktik och andra kompetenshöjande
              insatser, ställer ännu större krav på kommunerna att verkligen
              genomföra aktiviteter med kvalitet som är individuellt bedömda.
              Det duger inte att, som vi har hört exempel på tidigare i dag,
              bunta ihop dem som går på försörjningsstöd och sätta dem i åtgärder
              som inte leder till någon utveckling och inte förbättrar deras
              möjligheter att hitta ett nytt arbete.
            </seg>
          </u>
          <u xml:id="i-6a9b10eeaa94e78a-109" prev="i-6a9b10eeaa94e78a-106" who="Q4990215">
            <seg>
              Jag hoppas också att den uppfattningen delas av regeringen. Jag
              är inte helt säker på detta, men vi kanske får höra det i den
              kommande debatten. Jag förutsätter dock att den förändring som
              görs följs väldigt noga och att man i kommunerna utifrån den debatt
              vi haft i dag tar till sig de argument som handlar om att förstärka
              människors möjlighet att komma tillbaka till arbete.
            </seg>
          </u>
          <note type="speaker">
            Anf. 12 HELENA BOUVENG (M):
          </note>
          <u xml:id="i-6a9b10eeaa94e78a-110" next="i-6a9b10eeaa94e78a-124" who="Q4940303">
            <seg>
              Herr talman! Alliansregeringen gick till val både 2006 och 2010
              på att minska utanförskapet. Vi fortsätter vårt envisa arbete
              på den linjen. Trots kris och finansiell oro runt omkring oss
              har Sverige stått sig starkt under denna turbulenta tid. Tack
              vare en ekonomi med stabila finanser har det, trots tuffa tider,
              funnits utrymme att både stärka ekonomin för dem som har det svårast
              och genomföra tydliga, jobbinriktade reformer. Ett reformutrymme
              på hela 23 miljarder är inte många länder förunnat år 2013.
            </seg>
          </u>
          <u xml:id="i-6a9b10eeaa94e78a-111" prev="i-6a9b10eeaa94e78a-110" who="Q4940303">
            <seg>
              Höjt flerbarnstillägg, höjt bostadstillägg, höjd norm för ekonomiskt
              bistånd och höjd grundnivå i föräldraförsäkringen är bara några
              av de bidragsförbättringar som skett under dessa år. Det är träffsäkra
              ekonomiska förstärkningar till dem som har det tuffast ekonomiskt.
              Lägg därtill sänkt skatt för våra pensionärer i flera steg.
            </seg>
          </u>
          <u xml:id="i-6a9b10eeaa94e78a-112" prev="i-6a9b10eeaa94e78a-110" who="Q4940303">
            <seg>
              Ser vi till jobbåtgärder kan bland annat nämnas sänkt restaurangmoms,
              halverad arbetsgivaravgift för unga, ROT och RUT, jobbskatteavdrag,
              nystartsjobb, ungdomspaket och mer än 12 000 fler utbildningsplatser,
              bara för att nämna några. Mot detta har många gånger stått en
              i och för sig ofta splittrad opposition, vilket vi även kan se
              i dag.
            </seg>
          </u>
          <u xml:id="i-6a9b10eeaa94e78a-113" prev="i-6a9b10eeaa94e78a-110" who="Q4940303">
            <seg>
              Herr talman! I dag lägger vi ytterligare en viktig pusselbit
              i kampen för att fler människor ska lämna bidragsförsörjning och
              gå över till egen försörjning. Det måste vara lönsamt att arbeta.
            </seg>
          </u>
          <u xml:id="i-6a9b10eeaa94e78a-114" prev="i-6a9b10eeaa94e78a-110" who="Q4940303">
            <seg>
              Den vanligaste orsaken till att man uppbär försörjningsstöd är
              att man inte har ett jobb att gå till. Med rådande bestämmelser
              i socialtjänstlagen visar det sig att det många gånger inte lönar
              sig ekonomiskt att ta ett arbete, inte minst om det gäller ett
              mindre antal timmar. Det kan inte vara rimligt. Därför gör nu
              alliansregeringen en förändring. Arbetstagaren får behålla 25
              procent av sin inkomst under två år utan att det påverkar försörjningsstödet.
              Kravet är att man ska ha uppburit försörjningsstöd i minst sex
              månader; de som har kortare tid står betydligt närmare arbetsmarknaden
              än de med långvarigt försörjningsstöd.
            </seg>
          </u>
          <u xml:id="i-6a9b10eeaa94e78a-115" prev="i-6a9b10eeaa94e78a-110" who="Q4940303">
            <seg>
              Att tiden är så pass lång som två år då man får behålla 25 procent
              av sin inkomst av anställning utan att det påverkar bedömningen
              av rätten till ekonomiskt bistånd beror till stora delar på att
              det kan vara en lång väg tillbaka till arbetslivet. De första
              åren kan det vara otroligt svårt att få ett heltidsjobb. De som
              har det tuffast att komma in på arbetsmarknaden är de ensamstående
              mödrarna, inte helt sällan utrikes födda. Med jobbstimulansen
              tror jag att dessa kvinnor och andra har tagit ett steg närmare
              en reguljär arbetsmarknad. Trösklarna sänks för att gå från bidrag
              till egen försörjning.
            </seg>
          </u>
          <u xml:id="i-6a9b10eeaa94e78a-116" prev="i-6a9b10eeaa94e78a-110" who="Q4940303">
            <seg>
              I reformen höjer vi också taket för vad barn i försörjningsstödda
              familjer tillåts ha för arbetsinkomst. Jag tror att de flesta
              av oss som tidigare varit engagerade i den kommunala politiken
              våndats över att det för dessa ungdomar inte lönat sig att ta
              extrajobb eller sommarjobb, då biståndet minskat med exakt samma
              summa. Nu höjer vi taket till 44 500 kronor från tidigare 22 500
              kronor.
            </seg>
          </u>
          <u xml:id="i-6a9b10eeaa94e78a-117" prev="i-6a9b10eeaa94e78a-110" who="Q4940303">
            <seg>
              Herr talman! Tyvärr kan vi se att barn inte bara ärver sina föräldrars
              tillgångar utan i alltför hög grad också deras utanförskap. Jag
              har fortfarande i färskt minne ett radioprogram jag lyssnat till.
              En ung man, faktiskt på väg till en S-kongress, beskrev hur han
              var tvungen att hitta sina egna bidrag, då mammans inte längre
              räckte till hans snus. Våra barn ska ärva vår arbetsgemenskap,
              inte bidragsberoende, finna en väg till arbete, inte till bidrag.
            </seg>
          </u>
          <u xml:id="i-6a9b10eeaa94e78a-118" prev="i-6a9b10eeaa94e78a-110" who="Q4940303">
            <seg>
              Det tredje benet i denna reform är att socialnämnden ska kunna
              anvisa den person som får försörjningsstöd att under en viss tid
              delta i praktik eller annan kompetenshöjande verksamhet. Nu spelar
              åldern ingen roll, utan vilket behov personen har. I de möten
              jag haft med personer jag mött på mina resor runt om i landet
              vittnar de om att det ofta är en mycket lång resa tillbaka efter
              ett långvarigt bidragsberoende. Vi pratar om ett utanförskap som
              ibland kan vara långt över tio år. Att vara sedd, hörd och efterfrågad
              av någon kan då vara nog så viktigt.
            </seg>
          </u>
          <u xml:id="i-6a9b10eeaa94e78a-119" prev="i-6a9b10eeaa94e78a-110" who="Q4940303">
            <seg>
              Många kommuner har redan valt att gå denna väg. Man har insett
              vad en långvarig isolering kan få för effekter, både för de vuxna
              och inte minst för deras barn. Mot detta står Vänsterpartiet,
              kanske till viss del även Miljöpartiet, vilket får mig att undra
              över om man verkligen har varit ute i verkligheten, träffat personer
              och profession som arbetar här och sett vilka faktiska utmaningar
              som finns. Eller väljer man helt enkelt att blunda för verkligheten?
            </seg>
          </u>
          <u xml:id="i-6a9b10eeaa94e78a-120" prev="i-6a9b10eeaa94e78a-110" who="Q4940303">
            <seg>
              Med dessa ord, herr talman, yrkar jag bifall till propositionen
              och avslag på reservationerna och konstaterar att alliansregeringen
              ständigt levererar reformer som tydligt visar att det ska löna
              sig att arbeta och att vi har en ödmjukhet för att resan till
              en arbetsmarknad kan vara lång och krokig, men att det aldrig
              är ett alternativ att ge upp.
            </seg>
          </u>
          <u xml:id="i-6a9b10eeaa94e78a-121" prev="i-6a9b10eeaa94e78a-110" who="Q4940303">
            <seg>
              Med en ansvarsfull ekonomisk politik med starka offentliga finanser
              har alliansregeringen möjlighet att stärka arbetslinjen och få
              fler människor i jobb. Vi återupprättar kunskapslinjen samtidigt
              som vi värnar en tryggad välfärd och ett fortsatt sammanhållet
              Sverige.
            </seg>
          </u>
          <u xml:id="i-6a9b10eeaa94e78a-122" prev="i-6a9b10eeaa94e78a-110" who="Q4940303">
            <seg>
              Mot detta står en splittrad opposition som nästan tävlar om vem
              som vill höja skatterna mest, både på företag och på jobb. Socialdemokraterna
              höjer med 33 miljarder, Miljöpartiet vill höja skatterna med 38
              miljarder och Vänsterpartiet är uppe i hela 94 miljarder i skattehöjningar.
            </seg>
          </u>
          <u xml:id="i-6a9b10eeaa94e78a-123" prev="i-6a9b10eeaa94e78a-110" who="Q4940303">
            <seg>
              Mina frågor blir då naturligtvis: Blir det fler jobb med sådana
              kraftiga fördyrningar? Ökar de möjligheterna för de människor
              som står längst bort från arbetsmarknaden? När ska de någonsin
              få en chans att komma in i en arbetsgemenskap i ett rödgrönt Sverige?
            </seg>
          </u>
          <u xml:id="i-6a9b10eeaa94e78a-124" prev="i-6a9b10eeaa94e78a-110" who="Q4940303">
            <seg>
              Jag kan inte annat än komma till slutsatsen att man med en rödgrön
              politik driver ut människor från arbetsmarknaden med höjda skatter
              och höjda bidrag. Mot detta står en alliansregering som sänker
              trösklarna för att gå från försörjningsstöd till egen försörjning.
            </seg>
          </u>
          <note type="speaker">
            Anf. 13 EVA OLOFSSON (V) replik:
          </note>
          <u xml:id="i-6a9b10eeaa94e78a-125" next="i-6a9b10eeaa94e78a-127" who="Q4970993">
            <seg>
              Herr talman! Jag skulle vilja börja med att säga att vi på den
              rödgröna sidan är ganska eniga när det gäller att satsa på en
              a-kassa som fungerar. Människor ska inte slängas ut ur sjukförsäkringen.
              Vi ska göra helt andra satsningar på utbildning och arbetsmarknadspolitiska
              åtgärder som gör att människor kan ta de jobb som finns eller
              kommer att finnas. Jag kan garantera Helena Bouveng att de satsningar
              vi gör i Vänsterpartiet skapar jobb. De skapar jobb inom byggsektorn,
              och man får hyresrätter som människor har råd att bo i. Vi satsar
              på infrastruktur och kollektivtrafik som ska fungera. Vi satsar
              på småföretag som får möjlighet att växa. Vi satsar på välfärdsjobb
              och på barnen i förskolan, ser till att äldreomsorgen får de resurser
              den behöver och ser till att sjukvården klarar sig bättre. Det
              här är saker som ger jobb.
            </seg>
          </u>
          <u xml:id="i-6a9b10eeaa94e78a-126" prev="i-6a9b10eeaa94e78a-125" who="Q4970993">
            <seg>
              Men jag undrar om du tror att ert förslag ger så många jobb.
              Jag pratade med vår representant i Stockholm om jobbtorgen, som
              har funnits här i ett tiotal år. Har verkligen människor fått
              fler jobb, till exempel de som går långtidsarbetslösa i Husby,
              som vi pratar om, Rågsved eller Rinkeby? Nej, för det är inte
              den här insatsen som behövs. Det är många som har väldigt låg
              utbildning i botten, kanske bara sex år. Det behövs i stället
              breda utbildningsinsatser, och det satsar vi på i Vänsterpartiet.
            </seg>
          </u>
          <u xml:id="i-6a9b10eeaa94e78a-127" prev="i-6a9b10eeaa94e78a-125" who="Q4970993">
            <seg>
              Sedan skulle jag gärna vilja veta om du har tagit del av kunskapsredovisningen
              från arbetsmarknadsutskottet. Vilket kunskapsstöd har du för att
              det fungerar som ni kommer med: att ställa ökade motkrav, ha en
              mer kontrollerande socialtjänst och den jobbstimulans som ni satsar
              på?
            </seg>
          </u>
          <note type="speaker">
            Anf. 14 HELENA BOUVENG (M) replik:
          </note>
          <u xml:id="i-6a9b10eeaa94e78a-128" next="i-6a9b10eeaa94e78a-131" who="Q4940303">
            <seg>
              Herr talman! Jag får undra hur Eva Olofsson tror att det blir
              fler arbetstillfällen när man fördyrar att anställa unga och inte
              tycker speciellt om ROT och RUT. Man tror att höjd restaurangmoms
              och högre inkomstskatter leder till fler jobb. Man vill ha höjda
              bensin- och miljöskatter och vill ha tillbaka fastighets-, arvs-
              och gåvoskatten. Man vill höja bolagsskatten med hela 22,7 miljarder.
              Att det ska leda till fler jobb ställer jag mig oerhört frågande
              till.
            </seg>
          </u>
          <u xml:id="i-6a9b10eeaa94e78a-129" prev="i-6a9b10eeaa94e78a-128" who="Q4940303">
            <seg>
              Vi går en annan väg. Vi har väldigt starkt medhåll av Finanspolitiska
              rådet, Konjunkturinstitutet, Riksbanken med flera. Inte minst
              jobbskatteavdraget har lett till att betydligt fler människor
              är i arbete. Vi går en helt annan väg. Vi tror att det är viktigt
              att människor ska kunna lämna försörjningsstöd och ett bidragsliv
              och få en egen försörjning och egenmakt.
            </seg>
          </u>
          <u xml:id="i-6a9b10eeaa94e78a-130" prev="i-6a9b10eeaa94e78a-128" who="Q4940303">
            <seg>
              Det förslag som vi antar i dag är en pusselbit att lägga till
              att det ska löna sig att arbeta. Jag skulle också starkt ifrågasätta
              om det skulle straffa mig ekonomiskt om jag valde att gå till
              ett arbete i stället för att vara kvar i ett försörjningsstöd.
              Det är oerhört viktigt, och det förslag vi genomför är en bra
              pusselbit.
            </seg>
          </u>
          <u xml:id="i-6a9b10eeaa94e78a-131" prev="i-6a9b10eeaa94e78a-128" who="Q4940303">
            <seg>
              Vi har en väldigt lång väg tillbaka för dessa människor till
              en arbetsmarknad. För oss är det otroligt viktigt att människor
              får en egenmakt och inte är beroende av politiska beslut.
            </seg>
          </u>
          <note type="speaker">
            Anf. 15 EVA OLOFSSON (V) replik:
          </note>
          <u xml:id="i-6a9b10eeaa94e78a-132" next="i-6a9b10eeaa94e78a-138" who="Q4970993">
            <seg>
              Herr talman! Vi får ett mycket bättre samhälle med Vänsterpartiets
              politik. Nu går 13,5 miljarder till människor med villor och bostadsrätter
              för att de ska kunna reparera. Vi har en bostadsbrist som är skriande,
              hyror som gör att ungdomar inte har råd att flytta hemifrån och
              en trångboddhet i många områden.
            </seg>
          </u>
          <u xml:id="i-6a9b10eeaa94e78a-133" prev="i-6a9b10eeaa94e78a-132" who="Q4970993">
            <seg>
              Man satsar inte på att bygga billiga hyresrätter. Det skulle
              både ge jobb och ett bättre samhälle. Med er politik har klyftorna
              ökat. Den tiondel som har det sämst i Sverige har till och med
              fått det sämre. Det är inte ett samhälle jag vill ha.
            </seg>
          </u>
          <u xml:id="i-6a9b10eeaa94e78a-134" prev="i-6a9b10eeaa94e78a-132" who="Q4970993">
            <seg>
              Den ungdomssatsning du talar om har delvis inte gett så många
              fler jobb och väldigt dyra jobb. Dagen efter debatten var i Aktuellt
              kom Lars Calmfors och talade om att det inte hjälpte alls.
            </seg>
          </u>
          <u xml:id="i-6a9b10eeaa94e78a-135" prev="i-6a9b10eeaa94e78a-132" who="Q4970993">
            <seg>
              De pengarna satsar vi i stället på ungdomspaket där alla ungdomar
              som har varit arbetslösa tre månader eller mer får praktik, utbildning,
              gå i gymnasiet om de inte har klarat av det, traineeutbildningar
              och jobb med avtalsenliga löner.
            </seg>
          </u>
          <u xml:id="i-6a9b10eeaa94e78a-136" prev="i-6a9b10eeaa94e78a-132" who="Q4970993">
            <seg>
              För att inte tala om RUT, som de kvinnor som har lägst pension
              inte ens har råd att använda. Det kanske vore bättre att satsa
              de pengarna på äldreomsorgen.
            </seg>
          </u>
          <u xml:id="i-6a9b10eeaa94e78a-137" prev="i-6a9b10eeaa94e78a-132" who="Q4970993">
            <seg>
              Jag har hittat en liten nyhet här: M vill öka krav på bidragstagare.
              I den arbetsgruppen ingår Anders Borg. Det handlar om jobblinjen.
              Man anser att det bör finnas större möjligheter att minska försörjningsstödet
              för den som deltar i aktivitet att få jobb. Det gör man till exempel
              genom att räkna bort utgifter för tv och tidningar. Det är just
              det bestraffande synsättet som jag vill komma bort från. De flesta
              människor vill ha jobb, som många remissinstanser har sagt.
            </seg>
          </u>
          <u xml:id="i-6a9b10eeaa94e78a-138" prev="i-6a9b10eeaa94e78a-132" who="Q4970993">
            <seg>
              Du svarade inte på frågan om kunskapsstödet. Där säger man att
              om människor själva är med och bidrar till vilka insatser de får
              blir det ett bättre resultat än om de tvingas till aktiviteter
              som i många fall har varit meningslösa.
            </seg>
          </u>
          <note type="speaker">
            Anf. 16 HELENA BOUVENG (M) replik:
          </note>
          <u xml:id="i-6a9b10eeaa94e78a-139" next="i-6a9b10eeaa94e78a-144" who="Q4940303">
            <seg>
              Herr talman! När jag har varit runt om i vårt land och besökt
              socialtjänster och ganska ofta de så kallade arbetsmarknadsenheterna
              vittnar Arbetsförmedlingen, socialsekreterarna och de människor
              som har fått plats i praktik om att vägen tillbaka är väldigt
              lång. Det handlar inte om en quick fix på kanske två veckor i
              någon kurs så att människor är anställningsbara.
            </seg>
          </u>
          <u xml:id="i-6a9b10eeaa94e78a-140" prev="i-6a9b10eeaa94e78a-139" who="Q4940303">
            <seg>
              Det kan i mångt och mycket handla om att vara efterfrågad och
              känna: Jag måste vara där klockan 8.00, annars händer det någonting.
              Det handlar om att lära sig att passa tider. Människor har kanske
              vänt på ett dygn. De kanske kommer från kulturer där det inte
              finns en arbetsmarknad för kvinnor över huvud taget.
            </seg>
          </u>
          <u xml:id="i-6a9b10eeaa94e78a-141" prev="i-6a9b10eeaa94e78a-139" who="Q4940303">
            <seg>
              Det är klart att vägen tillbaka för dessa grupper är så mycket
              längre än vad det är för både dig och mig om vi skulle hamna i
              samma situation. Därför är det otroligt viktigt att människor
              nu får den möjligheten att man säger: Det är viktigt att du kommer
              hit, och att man ställer det kravet.
            </seg>
          </u>
          <u xml:id="i-6a9b10eeaa94e78a-142" prev="i-6a9b10eeaa94e78a-139" who="Q4940303">
            <seg>
              För mig är det mer en omtanke och inte bestraffning. Det är viktigt,
              Eva Olofsson, att du är här på måndag klockan 8.00. Många som
              jobbar på dessa ställen vittnar om att det kanske för dig och
              mig kan vara lite fåniga saker. Men det är otroligt viktigt för
              de människor som det berör.
            </seg>
          </u>
          <u xml:id="i-6a9b10eeaa94e78a-143" prev="i-6a9b10eeaa94e78a-139" who="Q4940303">
            <seg>
              Du tar upp frågan om ungdomsarbetslösheten. Det är väldigt bra.
              Alliansregeringen gör otroliga insatser för detta. Vi har nu ett
              helt paket för ungdomsjobb på 1,2 miljarder. Vi har också lärlingsutbildningar,
              fler matchningar, hjälp med cv och sådana saker. Här tycker jag
              att regeringen har varit otroligt tydlig med att det är viktigt.
            </seg>
          </u>
          <u xml:id="i-6a9b10eeaa94e78a-144" prev="i-6a9b10eeaa94e78a-139" who="Q4940303">
            <seg>
              Till sist tar du upp möjligheterna till bostad. Jag kan vara
              lite undrande till varför man från Vänsterpartiet är så emot större
              möjligheter till andrahandsuthyrningar. Det skulle kunna vara
              otroligt viktigt för att fler människor i Stockholm skulle kunna
              få chans till en bostad.
            </seg>
          </u>
          <note type="speaker">
            Anf. 17 MEERI WASBERG (S) replik:
          </note>
          <u xml:id="i-6a9b10eeaa94e78a-145" next="i-6a9b10eeaa94e78a-149" who="Q4990215">
            <seg>
              Herr talman! Vägen tillbaka till arbete kan se väldigt olika
              ut. Den är nästan lika olika som det finns människor.
            </seg>
          </u>
          <u xml:id="i-6a9b10eeaa94e78a-146" prev="i-6a9b10eeaa94e78a-145" who="Q4990215">
            <seg>
              Det finns ett antal saker man kan fundera över utifrån Helena
              Bouvengs anförande. Hon uppehöll sig mycket vid frågan att det
              ska löna sig att arbeta, att det ska löna sig att arbeta och att
              det ska löna sig att arbeta. Det är ett av regeringens mest uttjatade
              mantran.
            </seg>
          </u>
          <u xml:id="i-6a9b10eeaa94e78a-147" prev="i-6a9b10eeaa94e78a-145" who="Q4990215">
            <seg>
              Skälet till att förändringen föreslås hänger starkt ihop med
              den försämrade a-kassan. Det är den försämrade a-kassan som i
              stor utsträckning gör att människor som är arbetslösa under lång
              tid tvingas söka försörjningsstöd. Jag skulle gärna vilja ha en
              liten kommentar om den försämrade a-kassan.
            </seg>
          </u>
          <u xml:id="i-6a9b10eeaa94e78a-148" prev="i-6a9b10eeaa94e78a-145" who="Q4990215">
            <seg>
              Vi kan också fundera lite grann. Här kanske vi har samma syn,
              vi får väl se. Det gäller Landskrona. Landskronamodellen har tidigare
              lyfts fram här i dag. I korta ordalag skulle man kunna säga att
              den handlar om en väldigt tydlig idé om en motprestation för att
              få försörjningsstöd.
            </seg>
          </u>
          <u xml:id="i-6a9b10eeaa94e78a-149" prev="i-6a9b10eeaa94e78a-145" who="Q4990215">
            <seg>
              Exempel på sådana saker som personer har fått göra är att flytta
              möbler, rensa hemma i trädgårdar hos kommunala tjänstemän och
              så vidare. Jag skulle vilja veta om Helena Bouveng och Moderaterna
              delar uppfattningen att det är ett bra sätt att ge människor bättre
              möjlighet att komma ut på arbetsmarknaden och om det är förenligt
              med lagstiftningen i dag och framför allt med det som vi nu diskuterar.
            </seg>
          </u>
          <note type="speaker">
            Anf. 18 HELENA BOUVENG (M) replik:
          </note>
          <u xml:id="i-6a9b10eeaa94e78a-150" next="i-6a9b10eeaa94e78a-154" who="Q4940303">
            <seg>
              Herr talman! Vad gäller a-kassan och försämringar av den är vi
              eniga med Finanspolitiska rådet, Konjunkturinstitutet och Riksbanken
              att det måste vara en skillnad som gör att det lönar sig att arbeta.
              Det är dessutom viktigt att se a-kassan som det den ska vara,
              en omställningsförsäkring.
            </seg>
          </u>
          <u xml:id="i-6a9b10eeaa94e78a-151" prev="i-6a9b10eeaa94e78a-150" who="Q4940303">
            <seg>
              De som är med i a-kassan står oftast betydligt närmare en arbetsmarknad
              än de personer vi diskuterar i dag. Där tror jag att vi ska göra
              en viss skillnad. Det är en omställningsförsäkring som gör att
              människor får en inkomst en tid mellan två jobb. Vägen till arbetsmarknaden
              för dessa människor är oftast betydligt kortare än för dem som
              vi diskuterar i dag.
            </seg>
          </u>
          <u xml:id="i-6a9b10eeaa94e78a-152" prev="i-6a9b10eeaa94e78a-150" who="Q4940303">
            <seg>
              Jag kan inte riktigt Landskronamodellen. Jag känner inte riktigt
              till den. Det låter inte speciellt vettigt. Jag tror ändå på exempelvis
              socialt företagande. Det kan vara människor som har fångats upp
              i de företagen. Det kan handla väldigt mycket om att människor
              hittar arbetsuppgifter som de klarar av.
            </seg>
          </u>
          <u xml:id="i-6a9b10eeaa94e78a-153" prev="i-6a9b10eeaa94e78a-150" who="Q4940303">
            <seg>
              Jag träffade en ung man i Gnosjö bara för en månad sedan. Han
              hade försökt att komma in på ett bemanningsföretag, men han klarade
              inte riktigt av det. Han var inte riktigt där än. Han hade varit
              psykiskt sjuk ganska länge. Han fann sitt jobb i att klippa gräsmattor
              och tvätta bilar i två år. I dag var han mogen och skulle få en
              fast anställning i Gnosjö.
            </seg>
          </u>
          <u xml:id="i-6a9b10eeaa94e78a-154" prev="i-6a9b10eeaa94e78a-150" who="Q4940303">
            <seg>
              Jag tror att man måste vara ödmjuk. Vägen tillbaka till ett arbete
              kan vara både lång och krokig.
            </seg>
          </u>
          <note type="speaker">
            Anf. 19 MEERI WASBERG (S) replik:
          </note>
          <u xml:id="i-6a9b10eeaa94e78a-155" next="i-6a9b10eeaa94e78a-158" who="Q4990215">
            <seg>
              Herr talman! Vägen tillbaka till arbete kan som sagt se lite
              olika ut. Min fråga handlade om ifall Landskronamodellen, där
              man tydligt ser vikten av en motprestation för att få försörjningsstöd,
              är förenlig med lagstiftningen i dag och om den är förenlig med
              det som vi diskuterar här i dag. Modellen tar inte sikte på att
              göra en individuell bedömning, som är det som Helena Bouveng talade
              om nyss. Hon talade om att man ska göra en individuell prövning
              och se vad personen klarar av för att han eller hon sedan kanske
              kan få en anställning i ett socialt företag. En anställning betyder
              ju också att man får en lön. Det här är en fråga om motprestation.
            </seg>
          </u>
          <u xml:id="i-6a9b10eeaa94e78a-156" prev="i-6a9b10eeaa94e78a-155" who="Q4990215">
            <seg>
              Det är nog alldeles sant att det kan finnas personer som har
              försörjningsstöd och som inte har haft a-kassa. Men vi ser också
              allt fler som har försörjningsstöd därför att a-kassan har tagit
              slut. När det gäller skillnaden mellan a-kassan och att arbeta
              blir det direkt tydligt att de flesta får ett jobb som är bättre
              betalt än vad de har från a-kassan. Den frågan är alltså en icke-fråga.
              Men här talar vi om personer som har fallit ifrån a-kassesystemet
              därför att dagarna har tagit slut. De har varit arbetslösa en
              längre tid. När de då befinner sig i försörjningsstöd gör vi nu
              förändringar.
            </seg>
          </u>
          <u xml:id="i-6a9b10eeaa94e78a-157" prev="i-6a9b10eeaa94e78a-155" who="Q4990215">
            <seg>
              Frågan är fortfarande hur synen är när det gäller a-kassan. De
              förändringar som vi föreslår i dag skulle kanske inte ha behövts
              göras ifall arbetslöshetsförsäkringen hade varit värd namnet.
            </seg>
          </u>
          <u xml:id="i-6a9b10eeaa94e78a-158" prev="i-6a9b10eeaa94e78a-155" who="Q4990215">
            <seg>
              Jag ger dig en chans till, Helena, att återkomma med ett svar
              på de två frågor som jag hade inledningsvis.
            </seg>
          </u>
          <note type="speaker">
            Anf. 20 HELENA BOUVENG (M) replik:
          </note>
          <u xml:id="i-6a9b10eeaa94e78a-159" next="i-6a9b10eeaa94e78a-160" who="Q4940303">
            <seg>
              Herr talman! Jag får upprepa det jag sade tidigare: Finanspolitiska
              rådet, Konjunkturinstitutet och Riksbanken är likt alliansregeringen
              fullständigt övertygade om vikten av att det ska löna sig att
              arbeta och att a-kassan ska vara en omställningsförsäkring och
              inget annat. Det har gynnat Sverige. Vi har 200 000 fler människor
              som arbetar i Sverige nu än 2006 trots en femårig finansiell kris.
              Det är oerhört viktigt.
            </seg>
          </u>
          <u xml:id="i-6a9b10eeaa94e78a-160" prev="i-6a9b10eeaa94e78a-159" who="Q4940303">
            <seg>
              Jag tror att motprestation kan vara ganska viktigt och riktigt.
              Jag håller inte med om beskrivningen att det skulle vara kontroll.
              Jag tror att man känner att det är viktigt att man är på plats
              kl. 8.00 eller kl. 10.00. För vad är detta till för? Jo, det är
              till för att förbereda människor som långvarigt har stått utanför
              en arbetsmarknad för att vara anställningsbara. En fundamental
              del i att vara anställningsbar är att vara på ett speciellt ställe
              vid en speciell tid. Det ingår i att vara anställningsbar. Jag
              tycker alltså att motprestationen blir otroligt viktig. Jag kan
              se i de kommuner som redan har infört det här jag vet att Jönköping
              och Stockholm har gjort det att det inte har varit speciellt problematiskt
              att kräva detta trots att man inte har haft lagen på sin sida.
            </seg>
          </u>
          <note type="speaker">
            Anf. 21 MARIA LUNDQVIST-BRÖMSTER (FP):
          </note>
          <u xml:id="i-6a9b10eeaa94e78a-161" next="i-6a9b10eeaa94e78a-167" who="Q264452">
            <seg>
              Herr talman! Ekonomiskt bistånd eller försörjningsstöd, som det
              också benämns, är det yttersta skyddsnätet i välfärdssystemet;
              det vet vi. Försörjningsstödet ska vara en hjälp till självhjälp,
              och det ska träda in under kortare perioder i en människas liv
              när det är krångel med försörjning och ekonomi och med att få
              livet att gå ihop på olika sätt och vis. Man ska som individ garanteras
              en skälig levnadsnivå i försörjningsstödet.
            </seg>
          </u>
          <u xml:id="i-6a9b10eeaa94e78a-162" prev="i-6a9b10eeaa94e78a-161" who="Q264452">
            <seg>
              I betänkandet utökas möjligheterna för socialnämnden att anvisa
              en person som får försörjningsstöd att delta i praktik eller kompetenshöjande
              verksamhet. Detta är inget nytt, som några redan har sagt i talarstolen.
              Det har funnits med i socialtjänstlagen sedan 1998. Det var så
              då, och det är fortfarande så till dess att beslutet fattas, att
              detta framför allt gäller personer under 25 år. Men även personer
              som var över 25 år och hade särskilda skäl kunde komma i fråga
              för en sådan insats.
            </seg>
          </u>
          <u xml:id="i-6a9b10eeaa94e78a-163" prev="i-6a9b10eeaa94e78a-161" who="Q264452">
            <seg>
              Herr talman! I detta förslag är det inte ålder på biståndstagare
              som är det avgörande för oss, utan det är att anvisa praktik om
              man uppbär ekonomiskt bistånd. Det är detta det handlar om. Man
              ska som biståndstagare få möjligheten att kompetenshöjas eller
              få en praktikplats. I och med detta ökar också socialtjänstens
              möjligheter att stimulera, uppmuntra och stödja en person som
              står långt ifrån arbetsmarknaden. Man uppmuntrar på detta sätt
              en person som har gått på försörjningsstöd länge att våga satsa
              och att våga tro på sig själv. Som en del har sagt här tidigare
              är det inte ovanligt att självförtroendet sviktar och att självtilliten
              är dålig i det här fallet, när man har haft bistånd under en lång
              tid.
            </seg>
          </u>
          <u xml:id="i-6a9b10eeaa94e78a-164" prev="i-6a9b10eeaa94e78a-161" who="Q264452">
            <seg>
              Herr talman! Detta initiativ gagnar även barn som lever i familjer
              med låga och oregelbundna inkomster. Naturligtvis ska möjligheten
              att anvisa praktik erbjudas om en person inte har blivit erbjuden
              någon annan praktik. Om det handlar om en arbetsmarknadsplats
              eller en arbetsmarknadsutbildning är det i första hand Arbetsförmedlingen
              som ska förmedla. Men socialnämnden ska i detta fall alltid utgå
              ifrån hur Arbetsförmedlingen har hanterat ärendet och individen
              och om man har haft en diskussion om någon form av arbetsmarknadsåtgärd.
              Men socialnämnden kan inte ta över arbetsmarknadsansvaret på det
              sättet.
            </seg>
          </u>
          <u xml:id="i-6a9b10eeaa94e78a-165" prev="i-6a9b10eeaa94e78a-161" who="Q264452">
            <seg>
              Något som är oerhört viktigt och som också har diskuterats i
              replikskiftena är att det är oerhört viktigt att utgå ifrån individuella
              önskemål och förutsättningar. Det är det som gäller.
            </seg>
          </u>
          <u xml:id="i-6a9b10eeaa94e78a-166" prev="i-6a9b10eeaa94e78a-161" who="Q264452">
            <seg>
              Herr talman! Den andra delen i jobbstimulanspaketet är att en
              person som har gått på försörjningsstöd i sex månader ska kunna
              få behålla 25 procent av sin inkomst i samband med bedömning av
              bistånd under en tvåårsperiod. Man föreslår också att hemmavarande
              barn och unga ska få möjlighet att behålla delar av sin inkomst
              när de kanske har feriejobb eller annat tillfälligt arbete. Då
              höjer man taket till ett helt basbelopp.
            </seg>
          </u>
          <u xml:id="i-6a9b10eeaa94e78a-167" prev="i-6a9b10eeaa94e78a-161" who="Q264452">
            <seg>
              Till sist, herr talman, finns med detta förslag både ett barnperspektiv
              och en möjlighet att fokusera på barns rätt till goda levnadsvillkor.
              Samtidigt är det ett sätt att uppmuntra unga till feriejobb, praktik
              med mera. Forskning har visat att steget från utbildning till
              arbete underlättas om man har erfarenhet från arbetsmarknaden.
            </seg>
          </u>
          <note>
            Jag yrkar bifall till utskottets förslag i betänkandet och avslag
            på reservationerna.
          </note>
          <note type="speaker">
            Anf. 22 MEERI WASBERG (S) replik:
          </note>
          <u xml:id="i-6a9b10eeaa94e78a-168" next="i-6a9b10eeaa94e78a-170" who="Q4990215">
            <seg>
              Herr talman! Ambitionen att människor ska komma ut i arbete behöver
              vi kanske inte ta miste på. Jag fastnade för en sak som Maria
              Lundqvist-Brömster sade i sitt anförande och som jag gillar. Det
              handlar om det här med att våga satsa och tro på sig själv. Det
              tror jag är viktigt, och jag vet att det är viktigt för personer
              som är arbetslösa. Många av dem vi talar om nu har dessutom varit
              arbetslösa under en lång tid.
            </seg>
          </u>
          <u xml:id="i-6a9b10eeaa94e78a-169" prev="i-6a9b10eeaa94e78a-168" who="Q4990215">
            <seg>
              Då skulle jag vilja veta hur Maria Lundqvist-Brömster ser på
              frågan om Landskronamodellen så som den har utformats och använts.
              En partikamrat till dig uttrycker sig så här: Det är en oerhört
              viktig signal. Den som är hänvisad till bidrag för sin försörjning
              har få eller inga livsval. Att människor lämnar bidragsberoende
              för egen försörjning är därför en stor frihetsfråga.
            </seg>
          </u>
          <u xml:id="i-6a9b10eeaa94e78a-170" prev="i-6a9b10eeaa94e78a-168" who="Q4990215">
            <seg>
              Under denna tid har man alltså få eller inga livsval. På vilket
              sätt gör det att människor vågar satsa och vågar tro på sig själva
              och sin förmåga att komma tillbaka in på arbetsmarknaden? Och
              hur ser du på Landskronamodellen och det sätt som man har använt
              den på? Står den i överensstämmelse med den lagstiftning som vi
              diskuterar i dag?
            </seg>
          </u>
          <note type="speaker">
            Anf. 23 MARIA LUNDQVIST-BRÖMSTER (FP) replik:
          </note>
          <u xml:id="i-6a9b10eeaa94e78a-171" who="Q264452">
            <seg>
              Herr talman! Jag kan bara säga så här, Meeri Wasberg: Jag delar
              inte Landskronamodellens erfarenheter över huvud taget. Jag tycker
              att den strider mot den lagstiftning som vi har. Då har jag svarat
              på den frågan. Det är bara att läsa socialtjänstlagen. Vi har
              inte ändrat så mycket i 4 kap. 4 §, utan texten är ganska lika.
              Det finns ett tillägg om praktiken och om åldersgränserna. Det
              hela är alltså ganska tydligt: Det ger inte utrymme för individuella
              behov, bedömningar och förutsättningar, tycker jag.
            </seg>
          </u>
          <note type="speaker">
            Anf. 24 MEERI WASBERG (S) replik:
          </note>
          <u xml:id="i-6a9b10eeaa94e78a-172" next="i-6a9b10eeaa94e78a-174" who="Q4990215">
            <seg>
              Herr talman! Då måste jag konstatera att det betyder att det
              också finns lite olika syn på detta inom regeringen och inom den
              så kallade Alliansen.
            </seg>
          </u>
          <u xml:id="i-6a9b10eeaa94e78a-173" prev="i-6a9b10eeaa94e78a-172" who="Q4990215">
            <seg>
              Vi kunde i ett tidigare replikskifte höra att idén om motprestationer
              nog inte var så tokig. Men det jag hör att Maria Lundqvist-Brömster
              nu säger i sin replik är att Landskronamodellen strider mot den
              lagstiftning som vi har i dag och mot den lagstiftning och de
              förändringar som vi nu diskuterar.
            </seg>
          </u>
          <u xml:id="i-6a9b10eeaa94e78a-174" prev="i-6a9b10eeaa94e78a-172" who="Q4990215">
            <seg>
              I och med detta måste jag säga att jag är mycket glad och mycket
              imponerad. Jag hoppas att Folkpartiet och socialdemokratin gemensamt
              kan bevaka att frågorna följs på det sätt som det är tänkt och
              att man inte missbrukar detta ute i kommunerna.
            </seg>
          </u>
          <note type="speaker">
            Anf. 25 MARIA LUNDQVIST-BRÖMSTER (FP) replik:
          </note>
          <u xml:id="i-6a9b10eeaa94e78a-175" who="Q264452">
            <seg>
              Herr talman! Det betänkande vi diskuterar i dag behandlar den
              lagstiftning som gäller, Meeri Wasberg. Det är den jag utgår ifrån,
              och det handlar om jobbstimulanspaketet. Läser man betänkandet
              kan man se att Landskronamodellen helt och hållet strider mot
              det som står i betänkandet. Det tycker jag.
            </seg>
          </u>
          <note type="speaker">
            Anf. 26 EVA OLOFSSON (V) replik:
          </note>
          <u xml:id="i-6a9b10eeaa94e78a-176" next="i-6a9b10eeaa94e78a-178" who="Q4970993">
            <seg>
              Herr talman! Jag vill fråga hur Maria Lundqvist-Brömster ser
              på socialchefernas remissvar. De har en organisation för socialchefer
              i Sverige. De tycker inte att man ska kunna kräva motprestationer
              av människor över 25 år. De skriver att de hyser en mycket stor
              oro för att de nu på socialkontoren får ta hand om så många människor
              som enbart är arbetslösa eller sjuka utan sociala problem att
              de inte hinner med sina kärnverksamheter.
            </seg>
          </u>
          <u xml:id="i-6a9b10eeaa94e78a-177" prev="i-6a9b10eeaa94e78a-176" who="Q4970993">
            <seg>
              Pekar inte detta på att det behövs helt andra förändringar än
              den som man plockar fram i det här förslaget? Den ökar ju faktiskt
              den kommunala arbetsmarknaden i stället för att lägga mer ansvar
              på Arbetsförmedlingen att också ta ansvar för dem som har försörjningsstöd.
              Det var en fråga.
            </seg>
          </u>
          <u xml:id="i-6a9b10eeaa94e78a-178" prev="i-6a9b10eeaa94e78a-176" who="Q4970993">
            <seg>
              Vi har ingenting emot att människor erbjuds stöd om de själva
              är med och diskuterar, utformar och tar fram sin planering. Det
              gör också att stödet kan bli mycket mer framgångsrikt eftersom
              personen själv är delaktig i de insatser som görs. Jag skulle
              vilja höra hur Maria Lundqvist-Brömster ser på detta att man blir
              skickad till ett jobbtorg innan man har träffat en socialsekreterare.
              Är det förenligt med att jobba på det sätt som man ska göra enligt
              förslaget från Alliansen?
            </seg>
          </u>
          <note type="speaker">
            Anf. 27 MARIA LUNDQVIST-BRÖMSTER (FP) replik:
          </note>
          <u xml:id="i-6a9b10eeaa94e78a-179" next="i-6a9b10eeaa94e78a-181" who="Q264452">
            <seg>
              Herr talman! När det gäller socialchefernas remissvar och att
              de är lite osäkra om detta med motprestationer vill jag säga att
              jag helt står bakom det här betänkandet där det står att socialnämnden
              får begära att den som får försörjningsstöd under viss tid ska
              delta i aktiviteter. Det står inte ska, utan det står får. Och
              det ska vara individuella bedömningar.
            </seg>
          </u>
          <u xml:id="i-6a9b10eeaa94e78a-180" prev="i-6a9b10eeaa94e78a-179" who="Q264452">
            <seg>
              När det gäller arbetsbelastningen på socialtjänsten är det helt
              riktigt som Eva Olofsson säger. Jag tror att två tredjedelar av
              de biståndssökande dessutom står utanför a-kassan nu. Det finns
              kritik mot regeringen för att vi har förändrat och differentierat
              a-kassan på olika sätt, men det var ganska många som stod utanför
              a-kassan även innan regeringen fattade de här besluten, till exempel
              personer med låga inkomster, sjuka och personer med utländsk bakgrund.
              De var över huvud taget inte inne i a-kassan. De hade inte kvalificerat
              sig enligt det arbetsvillkor som gäller för a-kassan.
            </seg>
          </u>
          <u xml:id="i-6a9b10eeaa94e78a-181" prev="i-6a9b10eeaa94e78a-179" who="Q264452">
            <seg>
              Folkpartiets uppfattning är att vi ska ha en allmän, obligatorisk
              a-kassa, och den ska vara inkomstdifferentierad. Dessutom tycker
              vi att ungdomar inte ska slussas direkt till socialtjänsten. Det
              är många ungdomar som är arbetslösa, och de uppfyller inte arbetsvillkoret.
              Det är Arbetsförmedlingen som ska jobba med våra ungdomar. Det
              borde i stället utgå en ungdomsersättning till ungdomar. Om vi
              har en obligatorisk a-kassa med låga inkomstvillkor kan det var
              svårt att nå dem ändå för ungdomar. Vi i Folkpartiet tycker att
              man ska ha en ungdomsersättning som komplement för de unga i det
              fallet.
            </seg>
          </u>
          <note type="speaker">
            Anf. 28 EVA OLOFSSON (V) replik:
          </note>
          <u xml:id="i-6a9b10eeaa94e78a-182" next="i-6a9b10eeaa94e78a-184" who="Q4970993">
            <seg>
              Herr talman! Jag konstaterar att förut hade sju av tio som var
              arbetslösa a-kassa, och i dag är det tre av tio. Det många färre
              som är med i dag och har det skyddet genom att regeringen har
              försämrat a-kassan och gjort det svårare att komma med.
            </seg>
          </u>
          <u xml:id="i-6a9b10eeaa94e78a-183" prev="i-6a9b10eeaa94e78a-182" who="Q4970993">
            <seg>
              I veckan träffade jag några människor i en förening som heter
              Musketörerna i Rågsved. Jag blev mycket imponerad av dem. De växte
              upp på 60- och 70-talen. Många av dem hamnade i missbruk, på barnhem,
              i fängelse eller på ungdomsvårdsskola. En av dem jag träffade
              hade mist alla sina tre bröder. En annan hade suttit i fängelse,
              bott i bilen och ute i skogen. Nu arbetar de i den föreningen.
              Många hade också fått jobb på lönebidrag. Det de gjorde var helt
              enkelt att hjälpa andra människor som befann sig i utsatta situationer.
              De guidade dem till socialkontoret. Den erfarenhet de hade var
              att socialkontoret inte når de utsatta människorna därför att
              man ska fylla i så många papper, komma på vissa tider eller ringa
              på vissa tider. Det är en struktur som stänger ute människor.
            </seg>
          </u>
          <u xml:id="i-6a9b10eeaa94e78a-184" prev="i-6a9b10eeaa94e78a-182" who="Q4970993">
            <seg>
              Jag tycker att det här är en viktig fråga att fundera över. När
              socialsekreterarna så tydligt säger att om de hade fått utrymme
              att verkligen jobba med de människor som behöver deras hjälp skulle
              de kunna hjälpa många fler att få jobb och när socialtjänsten
              blir så fyrkantig och byråkratisk att man inte når de mest utsatta
              kan man fundera på om vi inte måste göra om hela systemet. Hos
              många socialtjänster och politiker finns den här ökade kontrollen
              i stället för att förändra till en mer tillgänglig socialtjänst.
              Då är frågan: Hur ser Maria Lundqvist-Brömster på det?
            </seg>
          </u>
          <note type="speaker">
            Anf. 29 MARIA LUNDQVIST-BRÖMSTER (FP) replik:
          </note>
          <u xml:id="i-6a9b10eeaa94e78a-185" who="Q264452">
            <seg>
              Herr talman! Jag tycker att det är oerhört viktigt att vi får
              en tillgängligare socialtjänst, som Eva Olofsson säger. Men jag
              kan inte medge att socialtjänsten är fyrkantigare i dag än vad
              den var tidigare. Jag har själv jobbat inom socialtjänsten. Jag
              har min tjänst inom socialtjänsten. Frustrationen över en hög
              arbetsbelastning och över att man inte fick jobba förebyggande
              så mycket som man ville i stället för med myndighetsutövning fanns
              även då. Det ska göras prioriteringar hela tiden, men jag tror
              att det är nödvändigt att jobba i nya konstellationer tillsammans
              med socialtjänsten ute i kommunerna för att tidigt stävja en dålig
              hälsa och främja en god psykisk hälsa.
            </seg>
          </u>
          <note type="speaker">
            Anf. 30 RICKARD NORDIN (C):
          </note>
          <u xml:id="i-6a9b10eeaa94e78a-186" next="i-6a9b10eeaa94e78a-196" who="Q6015398">
            <seg>
              Jag vill börja med att yrka bifall till utskottets förslag och
              avslag på reservationerna.
            </seg>
          </u>
          <u xml:id="i-6a9b10eeaa94e78a-187" prev="i-6a9b10eeaa94e78a-186" who="Q6015398">
            <seg>
              Försörjningsstödet är det offentliga samhällets yttersta ekonomiska
              skyddsnät. Liksom övriga bidragssystem är försörjningsstödet en
              förutsättning för ett solidariskt samhälle. Samtidigt kan systemen,
              om de utformas på fel sätt, i stället förstärka utanförskapet
              i vissa grupper.
            </seg>
          </u>
          <u xml:id="i-6a9b10eeaa94e78a-188" prev="i-6a9b10eeaa94e78a-186" who="Q6015398">
            <seg>
              Personer som får ekonomiskt bistånd i dag befinner sig ofta långt
              ifrån arbetsmarknaden. En stor del av gruppen långvariga biståndsmottagare
              utgörs av utrikes födda som ofta saknar nätverk och kontakter.
              En annan stor del är ungdomar som saknar erfarenhet, inte minst
              arbetslivserfarenhet, och de har svårt att ta sig in på arbetsmarknaden.
            </seg>
          </u>
          <u xml:id="i-6a9b10eeaa94e78a-189" prev="i-6a9b10eeaa94e78a-186" who="Q6015398">
            <seg>
              För att skapa möjligheter för dem som befinner sig där att komma
              tillbaka till arbete och egen försörjning behövs det först och
              främst fler jobb. Men det krävs också insatser för att sänka trösklarna
              till arbetsmarknaden eftersom de fortfarande är alldeles höga.
              I stället för att fungera som ett kortvarigt stöd har det ekonomiska
              biståndet för många blivit en långvarig försörjning vars uppbyggnad
              på flera sätt har motverkat en väg tillbaka till arbetslivet.
              Det har i första hand drabbat familjer med knappa marginaler.
              Det är barn i dessa familjer som ofta brukar beskrivas leva i
              barnfattigdom.
            </seg>
          </u>
          <u xml:id="i-6a9b10eeaa94e78a-190" prev="i-6a9b10eeaa94e78a-186" who="Q6015398">
            <seg>
              För den som i dag lever med försörjningsstöd och vill prova på
              att jobba deltid uppstår hundraprocentiga marginaleffekter. Biståndet
              minskar med precis samma belopp som man tjänar. Det är inte ekonomiskt
              lönsamt att arbeta några timmar mer per vecka. Samma sak gällde
              tidigare oavsett vem i hushållet som började arbeta. Även den
              ungdom som fick ett sommarjobb blev av med sina pengar.
            </seg>
          </u>
          <u xml:id="i-6a9b10eeaa94e78a-191" prev="i-6a9b10eeaa94e78a-186" who="Q6015398">
            <seg>
              Några av dem som står längst ifrån arbetsmarknaden är nyanlända
              kvinnor och anhöriginvandrare. I AKKA-utredningen lyfter man särskilt
              fram deras situation. Utredningen kommenterar också den proposition
              vi i dag debatterar. Där står att med försörjningsstöd blir det
              inte ekonomiskt lönsamt att ta ett tillfälligt arbete, att utöka
              sin arbetstid eller att delta i insatser samt att regeringens
              förslag om jobbstimulans inom det ekonomiska biståndet stärker
              drivkrafterna för arbete i de lägsta inkomstskikten. Där pekas
              också på vikten av att kommunerna kan anvisa personer till olika
              typer av kompetenshöjande insatser. Det finns annars stor risk
              att dessa grupper fastnar i hemmet på grund av både bristande
              integrationsinsatser och traditionella kulturella könsmönster.
            </seg>
          </u>
          <u xml:id="i-6a9b10eeaa94e78a-192" prev="i-6a9b10eeaa94e78a-186" who="Q6015398">
            <seg>
              Därför är den översyn av riksnormen som regeringen nu genomför
              viktig. Redan 2007 förändrades detta för de sommararbetande ungdomarna
              för att de skulle få tjäna ett halvt prisbasbelopp, ungefär 22
              000 kronor. Nu dubblar vi de pengarna. Det är en viktig förändring.
              Det är helt orimligt att barn ska försörja sina föräldrar. Det
              är också viktigt för att unga människor inte ska fastna i arbetslöshet
              utan i stället få bra och viktig arbetslivserfarenhet.
            </seg>
          </u>
          <u xml:id="i-6a9b10eeaa94e78a-193" prev="i-6a9b10eeaa94e78a-186" who="Q6015398">
            <seg>
              Den andra förändringen är att ta bort de hundraprocentiga marginaleffekterna.
              Det innebär att man ska få behålla 25 procent av arbetsinkomsten,
              och det ska inte räknas av från stödet.
            </seg>
          </u>
          <u xml:id="i-6a9b10eeaa94e78a-194" prev="i-6a9b10eeaa94e78a-186" who="Q6015398">
            <seg>
              Dessa förändringar är viktiga för att bryta människors utanförskap.
              Barn som växer upp i fattiga familjer har i stort sett alltid
              en eller två arbetslösa föräldrar. Vi vet att bidragsberoende
              riskerar att gå i arv. Har dina föräldrar levt långvarigt på försörjningsstöd
              och/eller varit arbetslösa finns en överrepresentation bland barn
              som kan hamna i samma situation. Om man verkligen menar allvar
              med att bekämpa barnfattigdomen måste man rikta förslag mot att
              fler föräldrar kommer i arbete och får riktade stödinsatser. Då
              är de här förändringarna nödvändiga.
            </seg>
          </u>
          <u xml:id="i-6a9b10eeaa94e78a-195" prev="i-6a9b10eeaa94e78a-186" who="Q6015398">
            <seg>
              Ett annat steg handlar om att förbättra situationen ekonomiskt
              på andra sätt, exempelvis genom den höjning av flerbarnstillägget
              och det särskilda bidraget inom bostadsbidraget som regeringen
              nyss har genomfört. Dessutom behövs självklart jobbskapande insatser.
              Där talar vi om ROT-avdrag, RUT-avdrag, sänkt restaurangmoms,
              sänkt arbetsgivaravgift och ganska mycket annat, alla åtgärder
              som leder till fler jobb och därmed minskad barnfattigdom.
            </seg>
          </u>
          <u xml:id="i-6a9b10eeaa94e78a-196" prev="i-6a9b10eeaa94e78a-186" who="Q6015398">
            <seg>
              Avslutningsvis vill jag säga att de förändringar som alliansregeringen
              nu genomför handlar om att ge människor en verklig chans att komma
              tillbaka till arbete. I stället för att ge upp och stämpla ofta
              fullt friska människor som hopplösa fall sänder vi nu en viktig
              signal om att samhället ska hjälpa dessa människor från utanförskap
              och inlåsning till delaktighet i arbetslivet. Det är på detta
              sätt utanförskapet oavsett om det syns i skepnad av barnfattigdom,
              ungdomsarbetslöshet eller långvarigt bidragsberoende kan brytas
              på allvar.
            </seg>
          </u>
          <note type="speaker">
            Anf. 31 MAGNUS SJÖDAHL (KD):
          </note>
          <u xml:id="i-6a9b10eeaa94e78a-197" next="i-6a9b10eeaa94e78a-209" who="Q10575345">
            <seg>
              Herr talman! Jag vill börja med att yrka bifall till utskottets
              förslag i betänkandet och avslag på reservationerna.
            </seg>
          </u>
          <u xml:id="i-6a9b10eeaa94e78a-198" prev="i-6a9b10eeaa94e78a-197" who="Q10575345">
            <seg>
              Det är ganska förutsägbart att denna debatt svävar ut till att
              handla om frågor om arbetsmarknad, socialförsäkring, bostad, utbildning,
              ja en hel massa olika saker.
            </seg>
          </u>
          <u xml:id="i-6a9b10eeaa94e78a-199" prev="i-6a9b10eeaa94e78a-197" who="Q10575345">
            <seg>
              Arbetslöshet är det huvudsakliga skälet till ansökan om försörjningsstöd.
              Därför är det viktigaste i ett större perspektiv att det görs
              mer för att fler ska bli delaktiga på arbetsmarknaden. Där tror
              jag att vi är väldigt överens. Vi har en arbetslöshet som är ett
              stort problem, men det finns faktiskt också bristyrken. Man måste
              kanske vara beredd att söka sig till de sektorer där det finns
              arbeten och bredda sig såväl branschmässigt som geografiskt. Mitt
              råd till ungdomar är att se inom vilka sektorer det finns störst
              möjlighet att få arbete i framtiden och satsa på en utbildning
              där man har goda chanser att få jobb. Kunskap och kompetens är
              nyckelfaktorer.
            </seg>
          </u>
          <u xml:id="i-6a9b10eeaa94e78a-200" prev="i-6a9b10eeaa94e78a-197" who="Q10575345">
            <seg>
              En obligatorisk arbetslöshetsförsäkring är något som för många
              skulle undanröja behovet av försörjningsstöd. Det är en fråga
              som vi driver och som många är överens om. Jag hoppas verkligen
              att vi där kan nå fram till en lösning.
            </seg>
          </u>
          <u xml:id="i-6a9b10eeaa94e78a-201" prev="i-6a9b10eeaa94e78a-197" who="Q10575345">
            <seg>
              Herr talman! Jag är glad att vi i dag har ett förslag på riksdagens
              bord som handlar om jobbstimulans inom det ekonomiska biståndet.
              Det är mycket positivt att vi nu undanröjer de effekter som tidigare
              gjort att incitamenten att gå från försörjningsstöd till arbete
              varit små eller till och med obefintliga. Det har ju funnits så
              kallade marginaleffekter på 100 procent, och det är aldrig bra.
            </seg>
          </u>
          <u xml:id="i-6a9b10eeaa94e78a-202" prev="i-6a9b10eeaa94e78a-197" who="Q10575345">
            <seg>
              Ursäkta, Meeri Wasberg, men det måste alltid löna sig att arbeta
              och bli självförsörjande jämfört med att bli försörjd genom olika
              former av bidrag.
            </seg>
          </u>
          <u xml:id="i-6a9b10eeaa94e78a-203" prev="i-6a9b10eeaa94e78a-197" who="Q10575345">
            <seg>
              Det är viktigt att försörjningsstödet inte blir en permanent
              lösning. Att bryta detta och i stället uppbära lön för utfört
              arbete är väldigt angeläget. Det ger tillfredsställelse och inre
              styrka att kunna försörja sig själv. Det är därför detta förslag
              är så välkommet. Det är ganska kreativt, och det finns kanske
              lite oortodoxt tänkande i det.
            </seg>
          </u>
          <u xml:id="i-6a9b10eeaa94e78a-204" prev="i-6a9b10eeaa94e78a-197" who="Q10575345">
            <seg>
              Vid en första anblick fanns det dock ett stänk av misstänksamhet
              från min sida, ska jag erkänna. Jag tänkte: Om man får ett arbete
              och får lön känns det lite udda att man då ska fortsätta att uppbära
              försörjningsstöd. Men det är under en övergångstid, och värdet
              av att gå från försörjningsstöd till arbete är så stort, menar
              jag, att vi välkomnar nästan allt som kan göras för att underlätta
              det.
            </seg>
          </u>
          <u xml:id="i-6a9b10eeaa94e78a-205" prev="i-6a9b10eeaa94e78a-197" who="Q10575345">
            <seg>
              En del remissinstanser pekar just på att förslaget innebär en
              delvis ändrad syn på försörjningsstödet som det yttersta skyddsnätet,
              men det anförs också att det är av överordnad vikt att det skapas
              tydliga motiv för den enskilde att lämna bidragsberoendet. En
              viktig ingrediens i detta är den höjning av unga familjemedlemmars
              inkomster utan att familjens försörjningsstödsnivå påverkas. Det
              som kallas fribelopp fördubblas nu från ca 22 000 till 44 000
              kronor per år. Det första steget togs redan 2008.
            </seg>
          </u>
          <u xml:id="i-6a9b10eeaa94e78a-206" prev="i-6a9b10eeaa94e78a-197" who="Q10575345">
            <seg>
              Det är demoraliserande att arbeta, få lön och samtidigt uppleva
              att familjens sammanlagda inkomster blir oförändrade. Det är viktigt
              för ungdomar att få erfarenhet av arbetslivet och kunna tjäna
              egna pengar på samma villkor som andra trots att familjen uppbär
              försörjningsstöd. Jag skulle till och med vilja säga att det är
              extra viktigt just för dessa ungdomar så att de tidigt får uppleva
              tillfredsställelsen av att arbeta och få lön för det de presterat.
            </seg>
          </u>
          <u xml:id="i-6a9b10eeaa94e78a-207" prev="i-6a9b10eeaa94e78a-197" who="Q10575345">
            <seg>
              Herr talman! Det här förslaget kan betraktas som ett steg i regeringens
              så kallade jobblinje. Det är viktigt att så många som möjligt
              går från det utanförskap det innebär att stå utan ett arbete till
              att bli delaktig i ett sammanhang. Det betyder mycket för självkänslan,
              och självförtroendet växer när man känner sig behövd och efterfrågad.
            </seg>
          </u>
          <u xml:id="i-6a9b10eeaa94e78a-208" prev="i-6a9b10eeaa94e78a-197" who="Q10575345">
            <seg>
              Det som också föreslås är att socialnämnden ges möjlighet att
              anvisa en person att delta i praktik eller annan kompetenshöjande
              verksamhet oavsett ålder. Den möjligheten finns redan för yngre
              personer. Syftet är att utveckla den enskildes möjligheter att
              komma in på arbetsmarknaden. Socialnämnden ska samråda med Arbetsförmedlingen
              innan beslut om anvisning fattas. I socialtjänstlagen 8 kap. står:
              Biståndet ska utformas så att det stärker hans eller hennes möjligheter
              att leva ett självständigt liv. Det är precis det som är syftet,
              att öka möjligheterna att ta sig ur bidragsberoende och kunna
              leva ett självständigt liv.
            </seg>
          </u>
          <u xml:id="i-6a9b10eeaa94e78a-209" prev="i-6a9b10eeaa94e78a-197" who="Q10575345">
            <seg>
              Sammanfattningsvis är detta ett bra och konstruktivt förslag
              som jag ser fram emot att vi ska besluta om och kunna börja tillämpa
              redan i sommar.
            </seg>
          </u>
          <note type="speaker">
            Anf. 32 MEERI WASBERG (S) replik:
          </note>
          <u xml:id="i-6a9b10eeaa94e78a-210" next="i-6a9b10eeaa94e78a-214" who="Q4990215">
            <seg>
              Herr talman! När man får en sådan direkt apostrofering känns
              det nödvändigt att tillrättalägga några saker.
            </seg>
          </u>
          <u xml:id="i-6a9b10eeaa94e78a-211" prev="i-6a9b10eeaa94e78a-210" who="Q4990215">
            <seg>
              Det gläder mig på ett sätt att Magnus Sjödahl i sitt anförande
              gjorde kopplingen till arbetsmarknad och arbetsmarknadspolitik
              när han konstaterade att ett av de vanligaste skälen till att
              människor söker försörjningsstöd är just arbetslöshet.
            </seg>
          </u>
          <u xml:id="i-6a9b10eeaa94e78a-212" prev="i-6a9b10eeaa94e78a-210" who="Q4990215">
            <seg>
              När det sägs att det ska löna sig att arbeta tenderar det att
              bli lite tramsigt, eftersom det alltid lönar sig att arbeta. I
              det här specifika fallet justerar man de effekter, skulle jag
              säga, som den försämrade a-kassan bidragit till. I grunden är
              det av en mängd olika orsaker som det alltid lönar sig att arbeta,
              inte minst på grund av det som Magnus Sjödahl sedan kom in på,
              nämligen vad ett arbete betyder för oss. Det skulle man kunna
              ha en lång utläggning om, men då räcker inte repliktiden till.
            </seg>
          </u>
          <u xml:id="i-6a9b10eeaa94e78a-213" prev="i-6a9b10eeaa94e78a-210" who="Q4990215">
            <seg>
              Jag skulle vilja ha Magnus Sjödahls reflexion kring den försämrade,
              förändrade a-kassan och dess betydelse för att vi står i den situation
              som vi gör just nu och diskuterar de förändringar som vi gör.
            </seg>
          </u>
          <u xml:id="i-6a9b10eeaa94e78a-214" prev="i-6a9b10eeaa94e78a-210" who="Q4990215">
            <seg>
              Du får hemskt gärna också göra en reflexion över den så kallade
              Landskronamodellen. Även ur ett kristdemokratiskt perspektiv måste
              det vara intressant att fundera på uttalanden som att människor
              har få eller inga livsval och vilken betydelse det har för människors
              möjlighet att kunna växa just som människa och individ och hitta
              nya arbeten.
            </seg>
          </u>
          <note type="speaker">
            Anf. 33 MAGNUS SJÖDAHL (KD) replik:
          </note>
          <u xml:id="i-6a9b10eeaa94e78a-215" next="i-6a9b10eeaa94e78a-219" who="Q10575345">
            <seg>
              Herr talman! Som jag sade har marginaleffekterna tidigare varit
              100 procent. Det är det vi vill undanröja. Att det alltid har
              lönat sig att arbeta har inte varit fallet, men de effekterna
              är vi i det här förslaget överens om att undanröja.
            </seg>
          </u>
          <u xml:id="i-6a9b10eeaa94e78a-216" prev="i-6a9b10eeaa94e78a-215" who="Q10575345">
            <seg>
              Sedan finns det en mängd andra värden som du mycket riktigt påpekar,
              att det lönar sig på ett mänskligt plan att arbeta och bli delaktig
              på arbetsmarknaden. Men de rent ekonomiska incitamenten har tidigare
              inte funnits i lika hög grad som de kommer att göra när vi har
              förverkligat detta.
            </seg>
          </u>
          <u xml:id="i-6a9b10eeaa94e78a-217" prev="i-6a9b10eeaa94e78a-215" who="Q10575345">
            <seg>
              Att det inte finns några livsval för människor som står utanför
              arbetsmarknaden tycker jag är väldigt anmärkningsvärt och ett
              uttalande som jag tar skarpt avstånd från. Människor har alltid
              livsval. Det är väldigt viktigt att betona att människor har val.
              Att man skulle betrakta människor som helt passiva och att de
              inte har någon möjlighet att göra val tycker jag är ett väldigt
              märkligt sätt att se det på.
            </seg>
          </u>
          <u xml:id="i-6a9b10eeaa94e78a-218" prev="i-6a9b10eeaa94e78a-215" who="Q10575345">
            <seg>
              Sedan minns jag inte vad du mer frågade om.
            </seg>
          </u>
          <u xml:id="i-6a9b10eeaa94e78a-219" prev="i-6a9b10eeaa94e78a-215" who="Q10575345">
            <seg>
              Jag kanske kan gå in mer på Landskronamodellen. Jag tror att
              det är viktigt att man ställer krav, att man har förväntningar
              på människor. Det tror jag faktiskt är viktigt. Sedan kan jag
              inte i detalj, trots att jag kommer från en närbelägen ort, gå
              in på hur Landskronamodellen fungerar, men jag vill inte säga
              att det är fel att vi har förväntningar och krav på människor.
              Jag tror tvärtom att det är ett uttryck för omtanke att vi förväntar
              oss att människor kan någonting.
            </seg>
          </u>
          <note type="speaker">
            Anf. 34 MEERI WASBERG (S) replik:
          </note>
          <u xml:id="i-6a9b10eeaa94e78a-220" next="i-6a9b10eeaa94e78a-222" who="Q4990215">
            <seg>
              Herr talman! En viktig förväntan på alla människor som har arbetsförmåga
              är naturligtvis att man får möjligheten att använda sig av den
              arbetsförmågan och att man då deltar i sin egen planering. Det
              finns mycket forskning som visar att om man själv är delaktig
              i sin egen utveckling kommer det att ge mycket bättre och mer
              långsiktiga resultat än om någon annan pådyvlar en olika typer
              av insatser. Det kan också ha en menlig inverkan på kvaliteten
              på de här insatserna.
            </seg>
          </u>
          <u xml:id="i-6a9b10eeaa94e78a-221" prev="i-6a9b10eeaa94e78a-220" who="Q4990215">
            <seg>
              Så pass mycket borde ändå vara känt om Landskronamodellen, som
              vi också har diskuterat till och från under hela den här debatten
              får man väl säga, att de motprestationer som krävs för att få
              försörjningsstöd inte tar sikte på vad som är utvecklande för
              den enskilda individen och inte innebär att man är delaktig i
              någon individuell planering som syftar till att förbättra ens
              egna möjligheter att kunna komma i arbete. Av det skälet borde
              den modellen vara förkastlig för alla partier.
            </seg>
          </u>
          <u xml:id="i-6a9b10eeaa94e78a-222" prev="i-6a9b10eeaa94e78a-220" who="Q4990215">
            <seg>
              Vi kan ta ett litet varv till när det gäller frågan om att det
              ska löna sig att arbeta. Jag hävdar fortfarande att det alltid
              i grunden har lönat sig att arbeta. Ett av skälen till att de
              här förändringarna föreslås nu, där det naturligtvis har funnits
              en hundraprocentig marginaleffekt, är den försämrade a-kassan
              som gör att människor som tidigare kanske fortfarande skulle ha
              befunnit sig i a-kassa och därför ha fått en direkt förbättring
              av sin ekonomi om de fick ett arbete, även om det var på deltid
              eller på timmar, i dag inte får det därför att de har fallit ur
              a-kassan och befinner sig i försörjningsstödet. Därför är synen
              på a-kassan fortfarande viktig och väsentlig, även om det inte
              är den som vi i grunden diskuterar i dag. Men den har betydelse
              för de förändringar som föreslås.
            </seg>
          </u>
          <note type="speaker">
            Anf. 35 MAGNUS SJÖDAHL (KD) replik:
          </note>
          <u xml:id="i-6a9b10eeaa94e78a-223" next="i-6a9b10eeaa94e78a-224" who="Q10575345">
            <seg>
              Herr talman! Absolut är det så, Meeri Wasberg. Det var därför
              som jag också i förbifarten nämnde att vi vill göra en allmän
              och obligatorisk a-kassa, ungefär på samma sätt som att man när
              man blir sjuk har en sjukförsäkring. Blir man arbetslös bör man
              omfattas av en arbetslöshetsförsäkring. Jag kan bara hoppas att
              den socialförsäkringsutredning som nu arbetar kan komma fram till
              någonting som vi kan få en bred politisk enighet om. Det skulle
              vara väldigt bra för väldigt många om alla omfattades av en arbetslöshetsförsäkring.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.54 på förslag av talmannen att ajournera
            förhandlingarna till kl. 14.00 då statsministerns frågestund skulle
            börja.
          </note>
          <u xml:id="i-6a9b10eeaa94e78a-224" prev="i-6a9b10eeaa94e78a-223" who="Q10575345">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            10 § Statsministerns frågestund
          </note>
          <note type="speaker">
            Anf. 36 FÖRSTE VICE TALMANNEN:
          </note>
          <u xml:id="i-6a9b10eeaa94e78a-225" who="unknown">
            <seg>
              Vi övergår nu till statsministerns frågestund, och jag vill hälsa
              statsministern välkommen.
            </seg>
          </u>
          <note>
            Ansvaret för upploppen i Husby
          </note>
          <note type="speaker">
            Anf. 37 FREDRIK OLOVSSON (S):
          </note>
          <u xml:id="i-6a9b10eeaa94e78a-226" next="i-6a9b10eeaa94e78a-228" who="Q3373667">
            <seg>
              Fru talman! Statsministern har i medierna hävdat att Husbyborna
              själva borde visa att de inte accepterar upploppen som har pågått
              i veckan. Föräldrar och företagare är två grupper han alldeles
              särskilt har pekat ut med ett stort ansvar.
            </seg>
          </u>
          <u xml:id="i-6a9b10eeaa94e78a-227" prev="i-6a9b10eeaa94e78a-226" who="Q3373667">
            <seg>
              Visst kan man hålla med statsministern om att man som förälder
              har ett ansvar för vad ens ungdomar gör, att de inte är ute på
              stan, stökar till och begår brott. Men mest intressant är vad
              statsministern själv har för ansvar efter sju år som regeringschef
              för ett samhälle där arbetslösheten är högst i Norden, där arbetslösheten
              är högre än i alla jämförbara länder i EU och där Arbetsförmedlingen
              rapporterar att de ungdomar som varken arbetat eller studerat
              tre år i rad uppgår till 77 000 personer.
            </seg>
          </u>
          <u xml:id="i-6a9b10eeaa94e78a-228" prev="i-6a9b10eeaa94e78a-226" who="Q3373667">
            <seg>
              Den politik statsministern har bedrivit har misslyckats. Ändå
              planerar regeringen för mer av precis samma sak. Varför framhärda
              med en politik som alldeles uppenbart inte fungerar?
            </seg>
          </u>
          <note type="speaker">
            Anf. 38 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-229" next="i-6a9b10eeaa94e78a-230" who="Q52920">
            <seg>
              Fru talman! Det brinner i förorterna, och här försöker Socialdemokraterna
              ta billiga poäng. Föräldrar, vuxna och ett helt samhälle engagerar
              sig för att minska våldet och ersätta det med lugn. Jag vill bara
              uttrycka att de har vårt stöd. De är våra hjältar. Fortsätt på
              det sätt som ni har inlett med, och sedan tar vi partikäbblet
              en annan gång.
            </seg>
          </u>
          <u xml:id="i-6a9b10eeaa94e78a-230" prev="i-6a9b10eeaa94e78a-229" who="Q52920">
            <seg>
              Jag är nöjd med att Finanspolitiska rådet har konstaterat att
              sänkta inkomstskatter ger betydande sysselsättningseffekter. Jag
              är övertygad om att det är en bättre metod för att få fram jobb
              än den som ni förespråkar med en kraftigt ökad beskattning för
              att anställa unga som ska finansiera en kraftig bidragsutbyggnad.
            </seg>
          </u>
          <note type="speaker">
            Anf. 39 FREDRIK OLOVSSON (S):
          </note>
          <u xml:id="i-6a9b10eeaa94e78a-231" next="i-6a9b10eeaa94e78a-233" who="Q3373667">
            <seg>
              Fru talman! Det är uppenbart att regeringens idé om att ökade
              klyftor ska leda fram till fler jobb varken skapar jobb eller
              trygghet i vårt land. De senaste händelserna bidrar naturligtvis
              till den bilden. Men det gör även de andra siffrorna jag nämnde,
              att arbetslösheten är högst i Norden och växer mer än i andra
              europeiska länder, att 77 000 unga människor varken studerat eller
              arbetat på tre år. Det är inte ett uttryck för en politik som
              fungerar utan precis tvärtom.
            </seg>
          </u>
          <u xml:id="i-6a9b10eeaa94e78a-232" prev="i-6a9b10eeaa94e78a-231" who="Q3373667">
            <seg>
              Sverige behöver en satsning på yrkesintroduktion för unga, en
              obligatorisk gymnasieutbildning för dem som inte har gymnasieexamen
              och saknar arbete, mindre klasser i skolan, en jobbgaranti så
              att ungdomar inte lämnas i långvarig passivitet. Det är verkningsfull
              politik som kan ge framtidstro.
            </seg>
          </u>
          <u xml:id="i-6a9b10eeaa94e78a-233" prev="i-6a9b10eeaa94e78a-231" who="Q3373667">
            <seg>
              Statsministern kör på på den inslagna linjen. Det är uppenbarligen
              så att mer av ojämlikhet ska fixa jobben sista året på mandatperioden
              när det inte har lyckats de första sju åren. Man kan undra vad
              som ska hända för att det ska bli fallet.
            </seg>
          </u>
          <note type="speaker">
            Anf. 40 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-234" next="i-6a9b10eeaa94e78a-236" who="Q52920">
            <seg>
              Fru talman! Det är viktigt att Arbetsförmedlingen kan ge stöd
              till unga som är arbetslösa från dag ett. Det kan de i dag. De
              har omfattande resurser för att göra så.
            </seg>
          </u>
          <u xml:id="i-6a9b10eeaa94e78a-235" prev="i-6a9b10eeaa94e78a-234" who="Q52920">
            <seg>
              Det är viktigt att lägga om gymnasieutbildningar och andra utbildningar
              i Sverige så att fler når godkänt. Vi rättar till problemen med
              Göran Perssons gymnasieskola. Kunskaper sätts i centrum. Sysselsättningen
              växer i Sverige, och utanförskapet minskar. Vi påverkar den. Jo,
              sysselsättningen växer i Sverige, och utanförskapet minskar.
            </seg>
          </u>
          <u xml:id="i-6a9b10eeaa94e78a-236" prev="i-6a9b10eeaa94e78a-234" who="Q52920">
            <seg>
              Om man ska ge sig in i sifferleken ska man läsa alla siffror,
              Fredrik Olovsson, och lära sig hur det ser ut. Jag kan berätta
              att det naturligtvis finns mycket kvar att göra. Sverige är en
              liten öppen ekonomi påverkad av sin omvärld. Men vi har resurser
              som andra saknar, och vi ska definitivt satsa på att bland annat
              unga ska få jobb, till exempel med yrkesintroduktionsavtal. Jag
              tror att de är bra, och staten bör vara med och stödja.
            </seg>
          </u>
          <note>
            Åtgärder mot segregation
          </note>
          <note type="speaker">
            Anf. 41 ÅSA ROMSON (MP):
          </note>
          <u xml:id="i-6a9b10eeaa94e78a-237" next="i-6a9b10eeaa94e78a-239" who="Q271230">
            <seg>
              Fru talman! Det är en svart vecka i Stockholms förorter. Det
              är hemskt att se hur de som bor i Husby och på andra ställen måste
              uppleva detta på sina gator.
            </seg>
          </u>
          <u xml:id="i-6a9b10eeaa94e78a-238" prev="i-6a9b10eeaa94e78a-237" who="Q271230">
            <seg>
              Oroligheterna visar att Sverige är ett delat land. Bakom detta
              finns också ett politiskt ansvar som har brustit. I politisk handling
              vänder vi alldeles för ofta förorterna ryggen. Det är upprustning
              som inte blir av, centrum som stängs och närservice som flyttar.
              Ibland kommer jobben till städernas centrum, men inte till förorterna.
              Segregationen ökar, och det är det som gör mig bekymrad en dag
              som denna.
            </seg>
          </u>
          <u xml:id="i-6a9b10eeaa94e78a-239" prev="i-6a9b10eeaa94e78a-237" who="Q271230">
            <seg>
              Jag vill veta vad statsminister Fredrik Reinfeldt gör för att
              rusta miljonprogrammen runt om i Sveriges förorter och vad han
              gör för att minska segregationen.
            </seg>
          </u>
          <note type="speaker">
            Anf. 42 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-240" next="i-6a9b10eeaa94e78a-242" who="Q52920">
            <seg>
              Fru talman! Det är farligt att skapa en bild av ett Sverige delat
              med centralorter skilda från sina förorter. Jag tror inte att
              det stämmer. Jag tror att skiljelinjen går rakt igenom Husby,
              mellan den majoritetsbefolkning som vill ha lugn och ro, som vill
              få stopp på våldsverkarna, som vill ha respekt för egendom och
              att kunna röra sig fritt i sitt närsamhälle, och det lilla fåtal
              våldsanvändare som tror på våldet som arbetsmetod.
            </seg>
          </u>
          <u xml:id="i-6a9b10eeaa94e78a-241" prev="i-6a9b10eeaa94e78a-240" who="Q52920">
            <seg>
              Det är intressant att notera att i Husby växer sysselsättningen.
              Det har skett betydande och stora insatser i kommunal regi eftersom
              mycket är fråga om kommunala verksamheter. Det råder högre lärartäthet
              och det finns större resurser i skolan. Jag var själv med och
              följde detta i Husbygårdsskolan i november långt före de händelser
              som nu har brutit ut. Det är vårt sätt att ta ett samlat ansvar
              och att inse att här finns en social tyngd.
            </seg>
          </u>
          <u xml:id="i-6a9b10eeaa94e78a-242" prev="i-6a9b10eeaa94e78a-240" who="Q52920">
            <seg>
              Dela inte in Sverige genom att dra linjer där stora delar av
              befolkningen hamnar på en annan sida än där de vill vara. De vill
              vara med oss, vi som tror på ett öppet, fredligt och demokratiskt
              samhälle där vi inte ger vika för våldet.
            </seg>
          </u>
          <note type="speaker">
            Anf. 43 ÅSA ROMSON (MP):
          </note>
          <u xml:id="i-6a9b10eeaa94e78a-243" next="i-6a9b10eeaa94e78a-244" who="Q271230">
            <seg>
              Fru talman! Nu var det inte den linjen jag drog. Den linje jag
              drog är ungefär den tunnelbanelinje som först kommer till Kista
              och därefter kommer till Husby. Det finns en uppenbar segregation
              mellan förorterna och möjligheterna att integrera jobb, företag
              och utveckling för den unge.
            </seg>
          </u>
          <u xml:id="i-6a9b10eeaa94e78a-244" prev="i-6a9b10eeaa94e78a-243" who="Q271230">
            <seg>
              Det finns många områden där man klarar av att rusta miljonprogrammen.
              Vi vet mycket väl att förorter runt om i Sverige inte klarar att
              rusta, och vi hör ingenting från regeringen om hur man ska få
              bukt med denna upprustning av miljonprogrammen. Den är ett sätt
              att visa för de unga som bor där att de är ställen värda att utveckla,
              att få en positiv spiral, att fritis inte avvecklas utan utvecklas,
              att fler jobb skapas och att fler företagare kan få tillgång till
              små lokaler för att bedriva sina verksamheter i stället för att
              stänga igen och flytta bort. Det har varit den moderata ledningens
              politik.
            </seg>
          </u>
          <note type="speaker">
            Anf. 44 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-245" next="i-6a9b10eeaa94e78a-247" who="Q52920">
            <seg>
              Fru talman! Vi politiker ska vara försiktiga med att dra streck
              ovanför huvudet på folk. Det var tydligen inte mellan city och
              förorterna som strecket gick utan mellan olika förorter. Jag tror
              inte att människor vill höra att de är på ena sidan av en linje
              som Åsa Romson har dragit. Jag tror att stora delar av Husbybefolkningen
              inte känner igen sig i beskrivningen.
            </seg>
          </u>
          <u xml:id="i-6a9b10eeaa94e78a-246" prev="i-6a9b10eeaa94e78a-245" who="Q52920">
            <seg>
              Sysselsättningen växer i Husby. Där finns absolut sociala utmaningar,
              och de förstärks just nu. Här som överallt annars i Sverige är
              de boende i förorterna trötta på fenomenet att någon dyker upp
              och sätter rubriker över en förort som alla dagar på året fungerar
              alldeles utmärkt och där människor kämpar på precis samma sätt
              för att det ska finnas jobb och bra förutsättningar. Och så dyker
              någon upp och börjar dra streck i tillvaron och talar om att de
              är på fel sida och att det är särskilt synd om dem. Jag tror inte
              på det.
            </seg>
          </u>
          <u xml:id="i-6a9b10eeaa94e78a-247" prev="i-6a9b10eeaa94e78a-245" who="Q52920">
            <seg>
              Jag kan visa att stora resurser har satts in, och det bör vi
              fortsätta med. Det är klart att vi ska rikta utbildningsinsatser
              till människor som har mer kvar att göra för att nå fullständiga
              betyg. Vi har gjort det, och vi ska göra det i höst igen. Det
              är ett sätt att visa att resurser visst finns och används på rätt
              sätt.
            </seg>
          </u>
          <note>
            Oroligheter i förorter
          </note>
          <note type="speaker">
            Anf. 45 JIMMIE ÅKESSON (SD):
          </note>
          <note>
            Fru talman! Statsministern! Det är mycket prat om Husby här,
            men det gäller inte bara Husby. Det gäller Brandbergen, Bredäng,
            Farsta, Fittja, Flemingsberg, Fruängen, Hagalund, Hagsätra, Hjulsta,
            Husby, Jakobsberg, Jordbro, Kista, Norsborg, Rinkeby, Rågsved,
            Salem, Skarpnäck, Skogås, Skärholmen, Sollentuna, Solna, Spånga,
            Tensta, Vårberg och Vårby. Det gäller Majorna i Göteborg, delar
            av centrala Malmö, Skäggetorp i Linköping och Stenhagen i Uppsala.
          </note>
          <u xml:id="i-6a9b10eeaa94e78a-248" next="i-6a9b10eeaa94e78a-249" who="Q518776">
            <seg>
              Bilar och containrar brinner. Polisstationer och tågstationer
              brinner. Kulturarv och skolor brinner. Stenar och brandbomber
              kastas och rutor krossas. Poliser och brandmän misshandlas. Vanliga,
              hederliga medborgare misshandlas.
            </seg>
          </u>
          <u xml:id="i-6a9b10eeaa94e78a-249" prev="i-6a9b10eeaa94e78a-248" who="Q518776">
            <seg>
              Hur långt, Fredrik Reinfeldt, ska det behöva gå innan ni inser
              att er ansvarslösa, mångkulturalistiska splittringspolitik får
              den här sortens konsekvenser?
            </seg>
          </u>
          <note type="speaker">
            Anf. 46 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-250" next="i-6a9b10eeaa94e78a-253" who="Q52920">
            <seg>
              Fru talman! Då var det dags för Jimmie Åkesson, och då var det
              alltså invandrarnas fel. Det var ju oväntat.
            </seg>
          </u>
          <u xml:id="i-6a9b10eeaa94e78a-251" prev="i-6a9b10eeaa94e78a-250" who="Q52920">
            <seg>
              Har Jimmie Åkesson noterat att det är andra utrikes födda och
              med utrikesbakgrund som står sida vid sida med våldsverkarna och
              nu försöker få lugn och ro? De går ut på kvällarna och försöker
              ta ansvar i det nära lokalsamhället.
            </seg>
          </u>
          <u xml:id="i-6a9b10eeaa94e78a-252" prev="i-6a9b10eeaa94e78a-250" who="Q52920">
            <seg>
              Låt inte våldsverkare styra vår verklighetsbild. Det finns en
              kärna av unga arga män här, som vi har sett på många andra håll.
              Och ja, det sprider sig. Det sprider sig när våldsverkare beter
              sig illa.
            </seg>
          </u>
          <u xml:id="i-6a9b10eeaa94e78a-253" prev="i-6a9b10eeaa94e78a-250" who="Q52920">
            <seg>
              Vi ska ha ett rättssystem som visar att vi skiljer rätt från
              fel och att lagen gäller lika för alla över hela Sverige. Men
              hjältarna, Jimmie Åkesson, är de du försöker profitera på. Det
              är människorna som bor i dessa områden, och som är de största
              brottsoffren, som nu är den bäst verkande medicinen för att skapa
              lugn. Mina hjältar är de du vill göra till fiender. Där går skiljelinjen
              i svensk politik.
            </seg>
          </u>
          <note type="speaker">
            Anf. 47 JIMMIE ÅKESSON (SD):
          </note>
          <u xml:id="i-6a9b10eeaa94e78a-254" next="i-6a9b10eeaa94e78a-256" who="Q518776">
            <seg>
              Fru talman! Jag skyller egentligen inte på någon annan än Fredrik
              Reinfeldt och hans kolleger i regeringen.
            </seg>
          </u>
          <u xml:id="i-6a9b10eeaa94e78a-255" prev="i-6a9b10eeaa94e78a-254" who="Q518776">
            <seg>
              Det är svårt när man lyssnar på Fredrik Reinfeldt i den här diskussionen
              att inte dra parallellen till den stora branden i Rom för 2 000
              år sedan och myten om den fiolspelande kejsar Nero. Det finns
              mycket att säga om den myten, inte minst att fiolen inte uppfanns
              förrän många århundraden senare. Han kan alltså omöjligt ha spelat
              fiol, men fiolspelandet är bara en metafor för ineffektivitet,
              passivitet och usel politik.
            </seg>
          </u>
          <u xml:id="i-6a9b10eeaa94e78a-256" prev="i-6a9b10eeaa94e78a-254" who="Q518776">
            <seg>
              Det här duger inte, Fredrik Reinfeldt! Det duger inte att stå
              och spela We shall overcome på fiol när huvudstaden i vårt rike
              står i brand. När kommer erkännandet, Fredrik Reinfeldt? När tänker
              ni erkänna att det är er ansvarslösa splittringspolitik som ligger
              till grund för det kaos som vi just nu bevittnar här i Stockholm
              och andra delar av landet?
            </seg>
          </u>
          <note>
            (Applåder)
          </note>
          <note type="speaker">
            Anf. 48 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-257" next="i-6a9b10eeaa94e78a-260" who="Q52920">
            <seg>
              Fru talman! Jag hoppas att ni inser att den långa uppräkning
              av förorter som Jimmie Åkesson gjorde inte gjordes av kärlek till
              dessa förorter, med någon egentlig önskan att det ska gå bra där
              eller för att visa förståelse och närhet till människor som bor
              där. Det är så här det låter när man försöker ta billiga partipolitiska
              poäng och kommer tillbaka till den tes som Jimmie Åkesson vaknar
              med på morgonen, äter till lunch och går och lägger sig med på
              kvällen: Svaret på alla frågor, varhelst de kommer ifrån, är att
              det är invandrarnas fel.
            </seg>
          </u>
          <u xml:id="i-6a9b10eeaa94e78a-258" prev="i-6a9b10eeaa94e78a-257" who="Q52920">
            <seg>
              Har man alltid svaret blir frågan och resonemanget rätt ointressanta.
              Vi vet var du kommer att landa, Jimmie Åkesson. Vi har hört detta
              om och om igen. Men du ser inte hur samhället ser ut. Sida vid
              sida med de unga våldsverkarna står de som har precis samma bakgrund
              som dessa våldsverkare och som, precis som du och jag, hoppas
              att vi ska få stopp på detta och vill att vi ska ta gemensamt
              ansvar.
            </seg>
          </u>
          <u xml:id="i-6a9b10eeaa94e78a-259" prev="i-6a9b10eeaa94e78a-257" who="Q52920">
            <seg>
              Det är det som måste ske i det nära. Sedan ska vi föra diskussioner,
              här och i andra sammanhang, om hur vi använder resurser för att
              få bra utbildning och väl fungerande integration in i det svenska
              samhället in i det svenska samhället, Jimmie Åkesson, inte ut
              ur Sverige. Där har vi förmodligen lite olika uppfattningar.
            </seg>
          </u>
          <u xml:id="i-6a9b10eeaa94e78a-260" prev="i-6a9b10eeaa94e78a-257" who="Q52920">
            <seg>
              Klassklyftor som orsak till förortsproblem
            </seg>
          </u>
          <note type="speaker">
            Anf. 49 JONAS SJÖSTEDT (V):
          </note>
          <u xml:id="i-6a9b10eeaa94e78a-261" next="i-6a9b10eeaa94e78a-264" who="Q2029704">
            <seg>
              Fru talman! Det är väldigt sorgligt att se det som händer i Husby
              och andra delar av Stockholm dessa nätter och kvällar. Framför
              allt är det sorgligt för de människor som bor där, som drabbas
              av skadegörelse och våld och känner otrygghet.
            </seg>
          </u>
          <u xml:id="i-6a9b10eeaa94e78a-262" prev="i-6a9b10eeaa94e78a-261" who="Q2029704">
            <seg>
              Några saker är det lätt att vara överens om: Våld är fel. Skadegörelse
              är oförsvarligt. Det är alltid fel att kasta sten och angripa
              räddningstjänsten.
            </seg>
          </u>
          <u xml:id="i-6a9b10eeaa94e78a-263" prev="i-6a9b10eeaa94e78a-261" who="Q2029704">
            <seg>
              Men sedan kommer några svårare frågor som måste besvaras. Vad
              gör vi nu? Finns det ett samband mellan ungdomsarbetslöshet, fattigdom,
              bristande framtidsutsikter, avveckling av fritidsgårdar och ett
              samhälle som blir alltmer uppdelat? Nyligen kom OECD med en rapport
              som visar att klassklyftorna i Sverige ökar mest i västvärlden.
              Ingenstans är ökningen av klasskillnaderna så dramatisk som här.
            </seg>
          </u>
          <u xml:id="i-6a9b10eeaa94e78a-264" prev="i-6a9b10eeaa94e78a-261" who="Q2029704">
            <seg>
              Kan statsministern se något samband mellan ökande klassklyftor
              och det som nu tyvärr sker i delar av Stockholm?
            </seg>
          </u>
          <note type="speaker">
            Anf. 50 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-265" next="i-6a9b10eeaa94e78a-267" who="Q52920">
            <seg>
              Fru talman! Analysen visar att Sverige under 1990-talskrisen
              fick ökande inkomstskillnader. Det återspeglas i de mått som vi
              använder för att titta på detta. Man konstaterar att det gäller
              i högre grad 90-talet och mindre efter 2006.
            </seg>
          </u>
          <u xml:id="i-6a9b10eeaa94e78a-266" prev="i-6a9b10eeaa94e78a-265" who="Q52920">
            <seg>
              Jag tycker att det är viktigt att hålla ihop det svenska samhället
              och ge hopp för alla. Det gör man allra bäst genom en skola med
              kvalitet, genom att se till att alla skolor är bra där alla får
              möjlighet växa av egen kraft. Där ska resurserna sättas in.
            </seg>
          </u>
          <u xml:id="i-6a9b10eeaa94e78a-267" prev="i-6a9b10eeaa94e78a-265" who="Q52920">
            <seg>
              Jag har på plats i Husbygårdsskolan och andra skolor sett att
              detta görs i Stockholms stad. Det görs över vårt land. Extra resurser
              går till skolor med ökad social tyngd. Jag tror att vi måste göra
              mer av detta, och det kommer vi att återkomma till i höst.
            </seg>
          </u>
          <note type="speaker">
            Anf. 51 JONAS SJÖSTEDT (V):
          </note>
          <u xml:id="i-6a9b10eeaa94e78a-268" next="i-6a9b10eeaa94e78a-270" who="Q2029704">
            <seg>
              Fru talman! Det som statsministern säger är alldeles korrekt.
              Det har funnits perioder i svensk historia då klasskillnaderna
              har ökat och perioder då de har minskat. Men nu pratar vi om din
              period, Fredrik Reinfeldt, då du haft ansvaret och då en OECD-mätning
              visar en dramatisk ökning av klasskillnaderna i Sverige. Det beror
              till exempel på att sjuka och arbetslösa fått det sämre och att
              vi har väldigt hög arbetslöshet, inte minst för ungdomar.
            </seg>
          </u>
          <u xml:id="i-6a9b10eeaa94e78a-269" prev="i-6a9b10eeaa94e78a-268" who="Q2029704">
            <seg>
              En sorts nyckelfråga som du elegant undvek att svara på är: Finns
              det ett samband? Finns det ett samband mellan din klasspolitik
              och det som nu sker? Om du tror att det finns ett samband och
              om jag tror att det finns ett samband är det en uppmaning att
              bedriva en annan politik än vad du bedriver.
            </seg>
          </u>
          <u xml:id="i-6a9b10eeaa94e78a-270" prev="i-6a9b10eeaa94e78a-268" who="Q2029704">
            <seg>
              Min fråga återstår: Finns det ett samband mellan ökande klasskillnader
              och det som nu sker?
            </seg>
          </u>
          <note type="speaker">
            Anf. 52 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-271" next="i-6a9b10eeaa94e78a-274" who="Q52920">
            <seg>
              Fru talman! Problemet är att Jonas Sjöstedt baserar en analys
              på en tes som han inte lett i bevis. OECD:s rapport Divided We
              Stand visade till exempel att när man räknar in tillgång till
              skattefinansierade välfärdstjänster har Danmark och Sverige de
              minsta skillnaderna i hela den utvecklade världen.
            </seg>
          </u>
          <u xml:id="i-6a9b10eeaa94e78a-272" prev="i-6a9b10eeaa94e78a-271" who="Q52920">
            <seg>
              Jag ska läsa ur Finanspolitiska rådets slutsats just för att
              visa att jag pratar om min tid och att det är en annan som har
              utvärderat: Tillgänglig statisk från SCB visar att spridningen
              i disponibla inkomster ökat sedan 1990-talskrisen men att detta
              huvudsakligen ägde rum under 1990-talet. Spridningen i disponibla
              inkomster mätt med Gini-koefficienten det är det mått vi använder
              har i stort sett varit konstant sedan 2006.
            </seg>
          </u>
          <u xml:id="i-6a9b10eeaa94e78a-273" prev="i-6a9b10eeaa94e78a-271" who="Q52920">
            <seg>
              Man måste bevisa sin tes innan man drar alla sina favoritargument.
            </seg>
          </u>
          <u xml:id="i-6a9b10eeaa94e78a-274" prev="i-6a9b10eeaa94e78a-271" who="Q52920">
            <seg>
              Arbetsmarknadspolitiken
            </seg>
          </u>
          <note type="speaker">
            Anf. 53 JONAS JACOBSSON GJÖRTLER (M):
          </note>
          <u xml:id="i-6a9b10eeaa94e78a-275" next="i-6a9b10eeaa94e78a-276" who="Q5826571">
            <seg>
              Fru talman! Den internationella konjunkturen är som vi alla vet
              mycket svag, och det finns stora orosmoln och fortsatt osäkerhet
              om den ekonomiska utvecklingen framöver. Detta är någonting som
              slår och riskerar att fortsätta slå mot jobben i en liten öppen
              ekonomi som Sveriges. Samtidigt som Sverige är bland de länder
              som har lägst långtidsarbetslöshet vet vi att i tider av ekonomisk
              oro är det tufft särskilt för vissa grupper att ta sig in på arbetsmarknaden.
              Detta gäller många av Europas länder.
            </seg>
          </u>
          <u xml:id="i-6a9b10eeaa94e78a-276" prev="i-6a9b10eeaa94e78a-275" who="Q5826571">
            <seg>
              Jag vill därför fråga statsministern hur detta påverkar arbetet
              inför höstens budgetproposition. Vilka behov ser statsministern
              av att vidta ytterligare åtgärder för att i ännu högre grad nå
              dem som står allra längst från arbetsmarknaden och behöver stöd
              och hjälp allra mest?
            </seg>
          </u>
          <note type="speaker">
            Anf. 54 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-277" next="i-6a9b10eeaa94e78a-280" who="Q52920">
            <seg>
              Fru talman! Jämfört med övriga europeiska länder avviker Sverige
              genom att vi har fler äldre som arbetar och fler kvinnor som arbetar
              än i de allra flesta länder, även om det finns andra nordiska
              länder i nivå med oss. Vi har unga som är arbetslösa, men Sverige
              avviker genom att vi har färre långtidsarbetslösa, fler som har
              kortvarig arbetslöshet.
            </seg>
          </u>
          <u xml:id="i-6a9b10eeaa94e78a-278" prev="i-6a9b10eeaa94e78a-277" who="Q52920">
            <seg>
              Där har vi utmaningar. Det finns grupper som står långt från
              arbetsmarknaden, mycket därför att vi har uppmuntrat dem att söka
              sig till arbetsmarknaden, satt stopp för omfattande förtidspensionering
              och minskat långvariga sjukskrivningar för allt fler. Det är det
              utanförskap som minskar och gör att man kommer närmare arbetsmarknaden.
            </seg>
          </u>
          <u xml:id="i-6a9b10eeaa94e78a-279" prev="i-6a9b10eeaa94e78a-277" who="Q52920">
            <seg>
              Då måste vi ha en fungerande arbetsförmedling, då måste vi ha
              riktade insatser och då måste vi ha bättre utbildningsinsatser
              med bättre resultat därför att det är höga trösklar för att komma
              in på den svenska arbetsmarknaden. Det är det vår arbetslinje
              handlar om. Det är det vi ska använda vår starka ekonomi och våra
              starka offentliga finanser till varje gång vi får tillfälle, också
              när vi kommer till detta i höst.
            </seg>
          </u>
          <u xml:id="i-6a9b10eeaa94e78a-280" prev="i-6a9b10eeaa94e78a-277" who="Q52920">
            <seg>
              Illojal skattekonkurrens
            </seg>
          </u>
          <note type="speaker">
            Anf. 55 JOHAN PEHRSON (FP):
          </note>
          <u xml:id="i-6a9b10eeaa94e78a-281" next="i-6a9b10eeaa94e78a-282" who="Q6039678">
            <seg>
              Fru talman! Det är tydligt att jobben är helt avgörande för vår
              framtida gemensamma välfärd. Jobben är avgörande för att minska
              utanförskapet. Oavsett om vi talar om Hallsberg eller Husby hänger
              detta väldigt tydligt ihop.
            </seg>
          </u>
          <u xml:id="i-6a9b10eeaa94e78a-282" prev="i-6a9b10eeaa94e78a-281" who="Q6039678">
            <seg>
              Men det är också viktigt att vi har ett fungerande skattesystem.
              Jag som varm Europavän, och som tror att Europas samarbete i form
              av EU kan göra oss starkare och inte svagare, är intresserad av
              att höra vad statsministern har att säga om den diskussion om
              illojal skattekonkurrens som förekommer globalt och där EU ska
              vara en stark spelare. Statsministern har ju varit på EU-toppmöte
              där frågan har diskuterats. För Folkpartiet är det centralt att
              EU ska användas för att just driva ut illojal skattekonkurrens.
              Rätt skatt ska vara rätt skatt. Den behöver inte nödvändigtvis
              vara högst, men den ska vara rätt.
            </seg>
          </u>
          <note type="speaker">
            Anf. 56 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-283" next="i-6a9b10eeaa94e78a-287" who="Q52920">
            <seg>
              Fru talman! Utgångspunkten är att på sina håll i Europa får man
              betala höga skattesatser medan det på andra håll har funnits skatteparadis
              och öar dit man kan attraheras med nollbeskattning. Nu går vi
              mot ett system där vi försöker luckra upp detta, där vi förhindrar
              skatteflykt och utbyter automatiskt information om olika former
              av kapitalflöden. Det måste vi göra eftersom många av företagen
              är gränsöverskridande och finns i flera länder samtidigt. Vi välkomnar
              detta och är drivande i den utvecklingen.
            </seg>
          </u>
          <u xml:id="i-6a9b10eeaa94e78a-284" prev="i-6a9b10eeaa94e78a-283" who="Q52920">
            <seg>
              Jag delar uppfattningen att skattesatsen gärna får vara lite
              lägre. Men den ska rättvist betalas av alla, annars får vi stora
              skiljaktigheter.
            </seg>
          </u>
          <u xml:id="i-6a9b10eeaa94e78a-285" prev="i-6a9b10eeaa94e78a-283" who="Q52920">
            <seg>
              Sedan finns det också en diskussion om hur vi ska se på det faktum
              att vi har väldigt olika beskattning, och den tycker jag att vi
              ska dynamiskt ta till oss och diskutera. Regeringen valde att
              sänka bolagsskatten vid årsskiftet och fick stöd för det här i
              riksdagen. Men vi bör notera att många andra länder nu följer
              efter. Det beror naturligtvis på att det är ett sätt att konkurrera
              om ett attraktivt och numera väldigt rörligt kapital.
            </seg>
          </u>
          <u xml:id="i-6a9b10eeaa94e78a-286" prev="i-6a9b10eeaa94e78a-283" who="Q52920">
            <seg>
              Vi vill alltså minska möjligheterna till skatteflykt men vara
              attraktiva för investeringsvilligt och bra kapital som leder till
              jobb i Sverige.
            </seg>
          </u>
          <u xml:id="i-6a9b10eeaa94e78a-287" prev="i-6a9b10eeaa94e78a-283" who="Q52920">
            <seg>
              Avfolkningen i Norrlands inland
            </seg>
          </u>
          <note type="speaker">
            Anf. 57 ANDERS W JONSSON (C):
          </note>
          <u xml:id="i-6a9b10eeaa94e78a-288" next="i-6a9b10eeaa94e78a-291" who="Q5891398">
            <seg>
              Fru talman! Oppositionen är alltid oroad över det som händer
              i Stockholm och Stockholms förorter. Jag är oroad över en annan
              utveckling som vi ser ske i det tysta, nämligen avfolkningen av
              stora delar av Sverige där skolor stängs, busslinjer dras in,
              ambulanser plockas bort.
            </seg>
          </u>
          <u xml:id="i-6a9b10eeaa94e78a-289" prev="i-6a9b10eeaa94e78a-288" who="Q5891398">
            <seg>
              Jag vet att alliansregeringen sedan 2006 har vidtagit en lång
              rad åtgärder som har varit positiva, som Inlandsinnovation, satsning
              på infrastruktur, utbyggnad av bredband och satsningar på enskilda
              vägar. Jag konstaterar att de få förslag som oppositionen kommer
              med, till exempel kilometerskatt, skulle förvärra utvecklingen
              ytterligare.
            </seg>
          </u>
          <u xml:id="i-6a9b10eeaa94e78a-290" prev="i-6a9b10eeaa94e78a-288" who="Q5891398">
            <seg>
              Trots allt det som händer fortsätter den här utvecklingen.
            </seg>
          </u>
          <u xml:id="i-6a9b10eeaa94e78a-291" prev="i-6a9b10eeaa94e78a-288" who="Q5891398">
            <seg>
              Min fråga till statsministern är: Vilka ytterligare åtgärder
              kan man tänka sig för att vända denna mycket negativa utveckling,
              framför allt i Norrlands inland?
            </seg>
          </u>
          <note type="speaker">
            Anf. 58 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-292" next="i-6a9b10eeaa94e78a-297" who="Q52920">
            <seg>
              Fru talman! Detta är en diskussion som finns i stora delar av
              den utvecklade världen. Vi har en kraftig urbanisering och diskussioner
              om överlevnadsmöjligheter i delar som är mer glest befolkade.
              Det gäller framför allt medelstora tätorter, för landsbygden kan
              ibland överleva, även om också den ibland naturligtvis måste få
              bättre villkor. Men det finns absolut fog för oro.
            </seg>
          </u>
          <u xml:id="i-6a9b10eeaa94e78a-293" prev="i-6a9b10eeaa94e78a-292" who="Q52920">
            <seg>
              Som Anders W Jonsson säger har regeringen återkommande just skapat
              förutsättningar för jobb, för företagande, för tillväxt och för
              möjligheten att välja skola och säkerställa att det finns basservice
              som överlever.
            </seg>
          </u>
          <u xml:id="i-6a9b10eeaa94e78a-294" prev="i-6a9b10eeaa94e78a-292" who="Q52920">
            <seg>
              Det som är på väg är stora infrastrukturinvesteringar som vi
              naturligtvis löpande ser över. Vi har ett riskkapitalavdrag på
              väg fram. Det är viktigt att påpeka att den särskilda innovationsfond
              i Norrlands inland som vi gick till val på och som är på plats
              aktivt används.
            </seg>
          </u>
          <u xml:id="i-6a9b10eeaa94e78a-295" prev="i-6a9b10eeaa94e78a-292" who="Q52920">
            <seg>
              Det finns anledning att återkomma till detta. Och vi har särskilda
              landsbygdsprogram där vi försöker att möta en hel del av de här
              utmaningarna.
            </seg>
          </u>
          <u xml:id="i-6a9b10eeaa94e78a-296" prev="i-6a9b10eeaa94e78a-292" who="Q52920">
            <seg>
              Det går att göra skillnad, och regeringen har visat det vid flera
              tillfällen.
            </seg>
          </u>
          <u xml:id="i-6a9b10eeaa94e78a-297" prev="i-6a9b10eeaa94e78a-292" who="Q52920">
            <seg>
              Bristen på speciallärare
            </seg>
          </u>
          <note type="speaker">
            Anf. 59 ANNIKA ECLUND (KD):
          </note>
          <u xml:id="i-6a9b10eeaa94e78a-298" next="i-6a9b10eeaa94e78a-300" who="Q4945656">
            <seg>
              Fru talman! Det är många som i dag har frågor om det som rör
              sig i Stockholms förorter. Orsakerna till ungdomarnas agerande
              kan vara många och skiftande.
            </seg>
          </u>
          <u xml:id="i-6a9b10eeaa94e78a-299" prev="i-6a9b10eeaa94e78a-298" who="Q4945656">
            <seg>
              Ett samhälle som ska fungera kräver trygga vuxna och starka familjer
              men också att alla barn och ungdomar får chans att klara skolan.
              Skolan kan inte kompensera för alla brister, men vi kan se till
              att alla får en framtid genom att se till att de klarar sin skolgång.
              Och skollagen är tydlig med att alla elever ska få stöd och stimulans
              att utvecklas så långt som möjligt. För att nå det här målet krävs
              att de elever som har de allra största behoven får hjälp och stöd
              av de lärare som har rätt kompetens. Så är det inte alltid i dag.
              Bristen på speciallärare och specialpedagoger är stor, och den
              förväntas öka.
            </seg>
          </u>
          <u xml:id="i-6a9b10eeaa94e78a-300" prev="i-6a9b10eeaa94e78a-298" who="Q4945656">
            <seg>
              Är det också statsministerns mening att barnen med de största
              behoven ska kunna ställa krav på att det finns tillräckligt med
              specialkompetens på våra skolor, och hur ska vi i så fall se till
              att tillgången ökar?
            </seg>
          </u>
          <note type="speaker">
            Anf. 60 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-301" next="i-6a9b10eeaa94e78a-304" who="Q52920">
            <seg>
              Fru talman! Det som jag menar står i absoluta centrum för att
              lyckas bättre i skolan är tidigt och relevant inlärningsstöd.
              Det visar bland annat det finska exemplet, det vill säga att man
              redan tidigt i skolstarten får relevant inlärningsstöd om man
              annars riskerar att halka efter.
            </seg>
          </u>
          <u xml:id="i-6a9b10eeaa94e78a-302" prev="i-6a9b10eeaa94e78a-301" who="Q52920">
            <seg>
              Vi lever i konsekvenser av både de beslut som vi själva fattar
              och de som har beslutats långt innan vi kom till makten. I det
              fallet lever Sverige i konsekvenserna av att speciallärarutbildningar
              lades ned och att det är en yrkeskategori som är i minskande.
              Men detta reassurerar vi nu, för vi inser att det behövs relevant
              speciallärarstöd, specialpedagoger med särskild inriktning att
              vara inlärningsstöd framför allt till unga.
            </seg>
          </u>
          <u xml:id="i-6a9b10eeaa94e78a-303" prev="i-6a9b10eeaa94e78a-301" who="Q52920">
            <seg>
              Jag har rest runt i Sverige och träffat flera av dem som fortfarande
              finns kvar och arbetar på det här sättet. Det tror jag är mycket
              verksamt, och vi har bidragit till att möjliggöra detta. Det tar,
              som allt när det gäller skolan, väldigt lång tid innan reformer
              kommer på plats. Men vi har tagit steg i den riktningen, och vi
              bejakar därmed att synen på kunskap är att den måste vara individuellt
              baserad och ge relevant stöd, framför allt till elever som har
              inlärningsproblem.
            </seg>
          </u>
          <u xml:id="i-6a9b10eeaa94e78a-304" prev="i-6a9b10eeaa94e78a-301" who="Q52920">
            <seg>
              Regeringens klimatpolitik
            </seg>
          </u>
          <note type="speaker">
            Anf. 61 MATILDA ERNKRANS (S):
          </note>
          <u xml:id="i-6a9b10eeaa94e78a-305" next="i-6a9b10eeaa94e78a-307" who="Q3373058">
            <seg>
              Fru talman! Framtidstro, vi behöver framtidstro! Sverige och
              EU behöver klara av att kombinera en bra ekonomi, att rädda klimatet
              och att skapa nya jobb. Vi kan ju inte först ta ekonomin, därefter
              kanske jobben och sedan någon solig dag klimatet. Vi har varken
              tid eller råd med det.
            </seg>
          </u>
          <u xml:id="i-6a9b10eeaa94e78a-306" prev="i-6a9b10eeaa94e78a-305" who="Q3373058">
            <seg>
              Internationella regelverk om utsläppsminskningar skulle inte
              bara rädda vår existens på vår planet, utan det skulle också kunna
              vara den jobbinjektion som vi så väl behöver. Men, tyvärr, på
              grund av Moderaternas motstånd har den svenska regeringen inte
              agerat inom EU för en framsynt klimatomställning. Ett sådant exempel
              är Moderaternas ovilja, och därmed också regeringens ovilja, att
              driva på för att EU ska ta ansvaret att ta på sig utsläppsminskningar
              om 30 procent till 2020, oavsett vad andra länder gör.
            </seg>
          </u>
          <u xml:id="i-6a9b10eeaa94e78a-307" prev="i-6a9b10eeaa94e78a-305" who="Q3373058">
            <seg>
              Är statsministern beredd att förändra den passiva positionen
              som den svenska regeringen har haft sedan 2008? Eller tänker du
              skicka din miljöminister bakbunden en gång till?
            </seg>
          </u>
          <note type="speaker">
            Anf. 62 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-308" next="i-6a9b10eeaa94e78a-312" who="Q52920">
            <seg>
              Fru talman! Jag noterar bara att detta är en djupt felaktig beskrivning.
            </seg>
          </u>
          <u xml:id="i-6a9b10eeaa94e78a-309" prev="i-6a9b10eeaa94e78a-308" who="Q52920">
            <seg>
              Vi kan mycket väl tänka oss att diskutera att gå upp till 30
              procent. Men då vill jag fråga: På vilken grund ska detta göras?
              Ska de 30 procenten sedan fördelas på alla EU:s 28 kommande medlemsländer?
              Det är nämligen gemensamt vi fördelar det.
            </seg>
          </u>
          <u xml:id="i-6a9b10eeaa94e78a-310" prev="i-6a9b10eeaa94e78a-308" who="Q52920">
            <seg>
              Jag var med den natten då vi satte målet 20 procent. Det innebär
              inte att alla länder får målet 20 procent. Alla får varsin siffra
              som man ska nå. Vi frågade: Ska vi inte höja målet till 30 procent?
              Och då kan jag berätta för Matilda Ernkrans att ungefär tio länder
              sade: Då är inte vi med. Det ska vara valfritt. Då får ni andra
              som vill göra detta ta över också de reduktioner som vi ska göra.
              Sedan var det några länder som sade: Ja, vi kan tänka oss att
              gå upp till 30 procent, men vi har redan med ett nationellt mål
              Sverige har till exempel 40 procent som nationellt reduktionsmål
              täckt de konsekvenser som det skulle kunna komma att bli för oss.
              Vi vill inte ta på oss mer.
            </seg>
          </u>
          <u xml:id="i-6a9b10eeaa94e78a-311" prev="i-6a9b10eeaa94e78a-308" who="Q52920">
            <seg>
              Då frågar jag Matilda Ernkrans: Är det detta som du menar att
              Socialdemokraterna vill se, alltså en överenskommelse som inte
              innehåller alla 28 länder och där de som redan har tagit nationella
              mål friskrivs från att göra ytterligare ansträngningar? Är det
              så vi löser klimatproblemet? Jag kan berätta att det är så man
              går bort sig i internationella förhandlingar.
            </seg>
          </u>
          <u xml:id="i-6a9b10eeaa94e78a-312" prev="i-6a9b10eeaa94e78a-308" who="Q52920">
            <seg>
              Jag är beredd att göra mer, men det ska lösa klimatproblemet.
              Vi ska inte ta billiga poäng här och sedan inte förstå vad det
              får för konsekvenser.
            </seg>
          </u>
          <note type="speaker">
            Anf. 63 MATILDA ERNKRANS (S):
          </note>
          <u xml:id="i-6a9b10eeaa94e78a-313" next="i-6a9b10eeaa94e78a-314" who="Q3373058">
            <seg>
              Fru talman! Nu är det så att det är statsministern som ansvarar
              för regeringens förhandlingar inom EU och de internationella förhandlingarna.
            </seg>
          </u>
          <u xml:id="i-6a9b10eeaa94e78a-314" prev="i-6a9b10eeaa94e78a-313" who="Q3373058">
            <seg>
              Statsministern svarade inte på min fråga: Är statsministern beredd
              att ändra sin position, den position som Moderaterna bakbinder
              regeringen med, och låta den svenska miljöministern driva att
              EU ska ta på sig utsläppsminskningar om minst 30 procent till
              2020, oavsett vad andra länder gör? Eller tänker du fortsätta
              med samma misslyckade politik som ni har drivit sedan 2008? Vi
              skriver 2013 nu. Man har ännu inte lyckats i de internationella
              förhandlingarna att nå någon som helst framgång. Kanske också
              statsministern kan vara beredd att ompröva sin egen position på
              de höga hästar som han sätter sig på.
            </seg>
          </u>
          <note type="speaker">
            Anf. 64 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-315" next="i-6a9b10eeaa94e78a-319" who="Q52920">
            <seg>
              Fru talman! Jag var på Europeiska rådet i går. Vi gjorde en genomgång
              av energi- och klimatpolitiken i Europa. Sverige ligger längst
              fram, når snart 50 procents användning av förnybar energi. Vi
              är på god väg att uppfylla våra egna reduktionsmål. Men vi är
              oroliga för övriga Europa, för det sker en skiffergasrevolution
              i USA, vilket lösgör stora mängder kol som nu köps upp i Europa.
            </seg>
          </u>
          <u xml:id="i-6a9b10eeaa94e78a-316" prev="i-6a9b10eeaa94e78a-315" who="Q52920">
            <seg>
              I stora delar av Europa återkommer nu fossilbränsleanvändningen
              också, i ljuset av att Tyskland lägger ned sin kärnkraft.
            </seg>
          </u>
          <u xml:id="i-6a9b10eeaa94e78a-317" prev="i-6a9b10eeaa94e78a-315" who="Q52920">
            <seg>
              Men även en engagerad miljöpolitiker går snett när viljan är
              att nita en motståndare snarare än att hålla sig till verkligheten.
              Vi ska tydligen skämmas för Sverige, som har ansträngt sig och
              gjort allra mest.
            </seg>
          </u>
          <u xml:id="i-6a9b10eeaa94e78a-318" prev="i-6a9b10eeaa94e78a-315" who="Q52920">
            <seg>
              Jag tycker att vi ska fullfölja det vi har sagt. Jag är beredd
              att diskutera uppväxlingar om det har någon betydelse. Men människor
              efterfrågar inte plakatpolitik. De efterfrågar lösningar som gör
              skillnad. Jag har redogjort för hur de internationella förhandlingarna
              går till.
            </seg>
          </u>
          <u xml:id="i-6a9b10eeaa94e78a-319" prev="i-6a9b10eeaa94e78a-315" who="Q52920">
            <seg>
              Då har jag en fråga till Socialdemokraterna. Jag undrar om det
              spelar någon roll om tio länder räcker upp handen och säger: Det
              får ni i så fall ta hand om? Jag undrar om det spelar någon roll
              ifall stora andra delar av världen som vi möter i öppen konkurrens
              när det gäller våra industriföretag och våra jobb runt om i Sverige
              säger: Ja, absolut, lägg ökade kostnader på era jobb, så gör vi
              på ett annat sätt! Spelar det någon roll om jobben försvinner?
              Det spelar roll, kan jag berätta, Matilda Ernkrans.
            </seg>
          </u>
          <note>
            Åtgärder mot utanförskap
          </note>
          <note type="speaker">
            Anf. 65 MORGAN JOHANSSON (S):
          </note>
          <u xml:id="i-6a9b10eeaa94e78a-320" next="i-6a9b10eeaa94e78a-324" who="Q5887217">
            <seg>
              Fru talman! Jag var lite förvånad i början av frågestunden när
              statsministern påstod att utanförskapet minskar. Om man påstår
              det undrar jag: Vilken värld lever man i? Lever man kvar i sin
              bubbla i Täby, möjligen?
            </seg>
          </u>
          <u xml:id="i-6a9b10eeaa94e78a-321" prev="i-6a9b10eeaa94e78a-320" who="Q5887217">
            <seg>
              Sedan statsministern tillträdde har arbetslösheten ökat. Socialbidragstagandet
              har ökat. Fattigdomen har ökat.
            </seg>
          </u>
          <u xml:id="i-6a9b10eeaa94e78a-322" prev="i-6a9b10eeaa94e78a-320" who="Q5887217">
            <seg>
              När OECD mäter hur stor andel av hushållen som lever under fattigdomsstrecket
              ser de att den andelen har ökat dramatiskt i Sverige sedan 2006,
              sedan statsministern tillträdde.
            </seg>
          </u>
          <u xml:id="i-6a9b10eeaa94e78a-323" prev="i-6a9b10eeaa94e78a-320" who="Q5887217">
            <seg>
              Då kommer vi in på Husbysituationen. Det tog väldigt lång tid
              för statsministern och för regeringen att över huvud taget uttala
              sig när det brann. Det passade att visa sig på hockey-VM, men
              när det brann i Stockholms förorter sprang man och gömde sig.
              Då ville man inte uttala sig. När statsministern väl uttalade
              sig sade han: Det här måste Husbyborna lösa själva. Det sade han
              när han fick frågan om han själv hade något ansvar.
            </seg>
          </u>
          <u xml:id="i-6a9b10eeaa94e78a-324" prev="i-6a9b10eeaa94e78a-320" who="Q5887217">
            <seg>
              De kunde tydligen inte räkna med någon hjälp från statsministern
              och från regeringen. Då är min fråga: Tänker statsministern och
              regeringen vidta några ytterligare åtgärder och insatser med anledning
              av det som händer i Husby?
            </seg>
          </u>
          <note type="speaker">
            Anf. 66 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-325" next="i-6a9b10eeaa94e78a-328" who="Q52920">
            <seg>
              Fru talman! Utanförskapet har minskat med ungefär 200 000 personer.
              Det fanns 550 000 förtidspensionärer när vi trädde till som regering
              2006. Det var ju den huvudsakliga metod för att dölja arbetslöshet
              som Göran Persson och den regering Morgan Johansson satt i använde.
              Det är nu under 400 000 som är förtidspensionärer i Sverige. Och
              den långvariga sjukfrånvaron är ungefär halverad.
            </seg>
          </u>
          <u xml:id="i-6a9b10eeaa94e78a-326" prev="i-6a9b10eeaa94e78a-325" who="Q52920">
            <seg>
              Stora grupper som gömdes undan i Morgan Johanssons Sverige är
              nu ute på arbetsmarknaden och försöker få jobb. Totalt sett är
              utanförskapet mindre, väsentligt mindre detta trots lågkonjunktur,
              trots finanskris och trots stora problem i vår omvärld. Den politik
              vi för är så inriktad på sysselsättning och tydlig i sin arbetslinje
              att det får dessa effekter.
            </seg>
          </u>
          <u xml:id="i-6a9b10eeaa94e78a-327" prev="i-6a9b10eeaa94e78a-325" who="Q52920">
            <seg>
              Vi måste nu få lugn och ro i Husby och i alla andra förorter
              som finns. Det får vi inte genom att stå här och göra partipolitiska
              pajaskonster mot varandra. Det imponerar inte på någon.
            </seg>
          </u>
          <u xml:id="i-6a9b10eeaa94e78a-328" prev="i-6a9b10eeaa94e78a-325" who="Q52920">
            <seg>
              Det är medborgarna där ute som kommer att avgöra. Det är de som
              kommer att säga: Ge tillbaka Husby till oss som bor här! Ge oss
              tillbaka våra förorter! Sedan ska vi sätta in resurser för att
              se till att utbildningen lyckas bättre och att vår jobbpolitik
              leder till ytterligare framgångar när det gäller att sysselsättningen
              växer, som den faktiskt gör i Husby. Men vi behöver naturligtvis
              göra ännu mer.
            </seg>
          </u>
          <note>
            Utredning av Nuonaffären
          </note>
          <note type="speaker">
            Anf. 67 PER BOLUND (MP):
          </note>
          <u xml:id="i-6a9b10eeaa94e78a-329" next="i-6a9b10eeaa94e78a-332" who="Q5581337">
            <seg>
              Fru talman! Min fråga till statsministern handlar om Vattenfalls
              köp av Nuon, som regeringen Reinfeldt godkände.
            </seg>
          </u>
          <u xml:id="i-6a9b10eeaa94e78a-330" prev="i-6a9b10eeaa94e78a-329" who="Q5581337">
            <seg>
              Nu visar det sig att bolaget var övervärderat i storleksordningen
              70 miljarder kronor. Vi vet att det ledde till ökad klimatpåverkan
              från Vattenfalls produktion. Och det talas nu om att det här kanske
              var den sämsta affären i svensk affärshistoria någonsin.
            </seg>
          </u>
          <u xml:id="i-6a9b10eeaa94e78a-331" prev="i-6a9b10eeaa94e78a-329" who="Q5581337">
            <seg>
              Vi ser hur den här historien rullar vidare. Nu kommer det nya
              nyheter om att Nuonanställda, som kommer från det bolag som köptes
              upp, är undantagna från uppsägningar som drabbar Vattenfallanställda.
              Vi hör om uppblåsta bonusprogram i Vattenfall.
            </seg>
          </u>
          <u xml:id="i-6a9b10eeaa94e78a-332" prev="i-6a9b10eeaa94e78a-329" who="Q5581337">
            <seg>
              Min fråga till statsministern är: Hur kunde det bli så här fel,
              Fredrik Reinfeldt? Kan statsministern tänka sig att nu tillsätta
              en haveriutredning för att se till att det här misstaget och liknande
              inte händer igen?
            </seg>
          </u>
          <note type="speaker">
            Anf. 68 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-333" who="Q52920">
            <seg>
              Fru talman! Det kan jag inte, av det skälet att jag har respekt
              för svensk demokrati och det faktum att olika statsråd är anmälda
              till konstitutionsutskottet för att granskas i denna fråga. Och
              vi kommer att närvara och svara på frågor när den granskningen
              utförs.
            </seg>
          </u>
          <note>
            Kompetensförsörjningen inom vård och omsorg
          </note>
          <note type="speaker">
            Anf. 69 GUSTAV NILSSON (M):
          </note>
          <u xml:id="i-6a9b10eeaa94e78a-334" next="i-6a9b10eeaa94e78a-337" who="Q6010368">
            <seg>
              Fru talman! Statsministern! Min fråga handlar om framtidens kompetensförsörjning
              inom vård och omsorg. Den demografiska utvecklingen medför inte
              bara nya utmaningar för finansieringen av framtidens välfärd utan
              också för kompetensförsörjningen.
            </seg>
          </u>
          <u xml:id="i-6a9b10eeaa94e78a-335" prev="i-6a9b10eeaa94e78a-334" who="Q6010368">
            <seg>
              En utmaning kommer att handla om kompetensförsörjningen på mindre
              orter och i glesbygden. Många kommuner och en del landsting kommer
              inte bara att möta ett växande behov av välfärdstjänsterna bland
              befolkningen i takt med att andelen äldre ökar. De kommer förmodligen
              också att möta växande svårigheter att rekrytera personal. Och
              många yngre och välutbildade flyttar från orten.
            </seg>
          </u>
          <u xml:id="i-6a9b10eeaa94e78a-336" prev="i-6a9b10eeaa94e78a-334" who="Q6010368">
            <seg>
              Det kommer med andra ord att bli en rejäl utmaning att kunna
              rekrytera kompetent personal till att utföra välfärdsjobben inom
              vård och omsorg i hela landet. Det här är en viktig framtidsfråga,
              en fråga som berör hela samhället och är av nationellt intresse.
            </seg>
          </u>
          <u xml:id="i-6a9b10eeaa94e78a-337" prev="i-6a9b10eeaa94e78a-334" who="Q6010368">
            <seg>
              Hur ser statsministern på frågan om hur vi i framtiden med en
              åldrande befolkning och ett ökat behov av vård och omsorg ska
              kunna klara av kompetensförsörjningen i hela landet?
            </seg>
          </u>
          <note type="speaker">
            Anf. 70 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-338" next="i-6a9b10eeaa94e78a-343" who="Q52920">
            <seg>
              Fru talman! Det tror jag är en fråga vi kommer att få umgås med
              väldigt mycket. Vi har många unga som inte får jobb, men vi ser
              samtidigt framför oss en situation där det kommer att vara stark
              efterfrågan på arbetskraft i skattefinansierad välfärdsverksamhet
              i stora delar av Sverige, delvis därför att vi står inför ett
              mycket stort generationsskifte.
            </seg>
          </u>
          <u xml:id="i-6a9b10eeaa94e78a-339" prev="i-6a9b10eeaa94e78a-338" who="Q52920">
            <seg>
              SKL, Sveriges Kommuner och Landsting, talar om flera hundra tusen
              som ska växlas från en äldre generation ned till en yngre. Och
              det finns en oro för att de utbildningsprogram som leder fram
              till många av de här jobben inte attraherar tillräckligt många
              ungdomar så att de söker dem. Därför tror jag att arbetsgivare
              som söker personal inom de här skattefinansierade välfärdsområdena
              måste bli bättre på att skapa attraktivitet kring de här yrkena
              och att jobba mer förberedande.
            </seg>
          </u>
          <u xml:id="i-6a9b10eeaa94e78a-340" prev="i-6a9b10eeaa94e78a-338" who="Q52920">
            <seg>
              Jag är väldigt glad till exempel över att ett av de områden där
              yrkesintroduktionsavtalen nu kommit på plats det kan då bli en
              kompetensförsörjning som handlar om att man jobbar men också utbildar
              sig med handledarstöd just är kommun- och landstingssektorn.
            </seg>
          </u>
          <u xml:id="i-6a9b10eeaa94e78a-341" prev="i-6a9b10eeaa94e78a-338" who="Q52920">
            <seg>
              Låt oss se till att det används! Låt oss se till att vi kan hjälpa
              till med handledarstöd på olika sätt för att få upp volymerna
              kring detta! Det är nämligen ett sätt att säkra den här kompetensförsörjningen.
            </seg>
          </u>
          <u xml:id="i-6a9b10eeaa94e78a-342" prev="i-6a9b10eeaa94e78a-338" who="Q52920">
            <seg>
              Vi har också föreslagit särskilda resurser till fortbildningsinsatser
              för en del av dessa yrkeskategorier, framför allt lärarna, där
              vi kanske har gjort allra mest. Men vi har också hjälpt andra.
              Det är ett sätt att ge möjlighet till kompetensutveckling för
              den enskilda individen. Vi måste fortsätta på den inslagna vägen.
            </seg>
          </u>
          <u xml:id="i-6a9b10eeaa94e78a-343" prev="i-6a9b10eeaa94e78a-338" who="Q52920">
            <seg>
              Konsekvenser av ökande inkomstklyftor
            </seg>
          </u>
          <note type="speaker">
            Anf. 71 TERES LINDBERG (S):
          </note>
          <u xml:id="i-6a9b10eeaa94e78a-344" next="i-6a9b10eeaa94e78a-348" who="Q4962466">
            <seg>
              Fru talman! Statsministern! Förra veckan diskuterade jag de växande
              inkomstklyftorna med finansministern. Han försökte lägga ansvaret
              på föregående regering.
            </seg>
          </u>
          <u xml:id="i-6a9b10eeaa94e78a-345" prev="i-6a9b10eeaa94e78a-344" who="Q4962466">
            <seg>
              Ni har styrt vårt land i sju år, och klyftorna har ökat sedan
              statsministern och hans regering tillträdde 2006. I de ökade klyftorna
              ligger också grogrunden för den frustration som tar sig uttryck
              i de oroligheter vi ser just nu i Husby och i andra ytterstadsdelar
              i Stockholm.
            </seg>
          </u>
          <u xml:id="i-6a9b10eeaa94e78a-346" prev="i-6a9b10eeaa94e78a-344" who="Q4962466">
            <seg>
              I ett lokalsamhälle där sysselsättningsgraden är så låg att betydligt
              färre än 50 procent, eller hälften, av den vuxna befolkningen
              har ett arbete att gå till är det såklart svårt för unga att orka
              drömma om framtiden.
            </seg>
          </u>
          <u xml:id="i-6a9b10eeaa94e78a-347" prev="i-6a9b10eeaa94e78a-344" who="Q4962466">
            <seg>
              Med ett ansvarsfullt ledarskap tar vi de ungas frustration på
              allvar. Våld ska aldrig accepteras. Men problem som är skapade
              av en orättfärdig politik måste också lösas med politik.
            </seg>
          </u>
          <u xml:id="i-6a9b10eeaa94e78a-348" prev="i-6a9b10eeaa94e78a-344" who="Q4962466">
            <seg>
              Vilka åtgärder är statsministern beredd att vidta för att även
              de unga i Stockholms förorter ska kunna drömma om framtiden?
            </seg>
          </u>
          <note type="speaker">
            Anf. 72 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-349" next="i-6a9b10eeaa94e78a-353" who="Q52920">
            <seg>
              Fru talman! Det finns de som har utvärderat dessa påståenden
              och visat att de inte stämmer. De stora inkomstskillnaderna, som
              växte framför allt under Göran Perssons år som statsminister,
              avstannade efter regeringsskiftet 2006.
            </seg>
          </u>
          <u xml:id="i-6a9b10eeaa94e78a-350" prev="i-6a9b10eeaa94e78a-349" who="Q52920">
            <seg>
              Det är inte jag som säger detta, utan det är Finanspolitiska
              rådet som har haft att utvärdera det. När det har gjorts utvärderingar
              och det finns fakta måste vi ändå kunna förhålla oss till det,
              även om det inte passar med den bild man försöker måla upp.
            </seg>
          </u>
          <u xml:id="i-6a9b10eeaa94e78a-351" prev="i-6a9b10eeaa94e78a-349" who="Q52920">
            <seg>
              Sysselsättningen växer i Husby, men det behöver göras mer. Det
              behöver satsas på utbildningssystem. Vi har gjort särsatsningar
              just på områden där vi har många som har utrikesbakgrund och svårt
              att lära sig svenska språket. Det är samma relevans som detta
              med specialpedagoger och speciallärare mer och mer koncentrerade
              utbildningsinsatser måste göras tidigare. Det gäller också i dessa
              områden. Yrkesintroduktionen behöver vi jobba med. Vi måste sänka
              trösklar för unga så att även de får visa upp sig på arbetsmarknaden.
            </seg>
          </u>
          <u xml:id="i-6a9b10eeaa94e78a-352" prev="i-6a9b10eeaa94e78a-349" who="Q52920">
            <seg>
              Det är klart att en bättre konjunktur vore en bra draghjälp,
              men vi ska också använda vår starka ekonomi för att göra det som
              är allra mest jobbskapande, nämligen öka drivkrafterna för arbete.
              Det är den utmaning Sverige har framför sig. Det är det vi vill
              göra med vår starka ekonomi.
            </seg>
          </u>
          <u xml:id="i-6a9b10eeaa94e78a-353" prev="i-6a9b10eeaa94e78a-349" who="Q52920">
            <seg>
              Vargstammen
            </seg>
          </u>
          <note type="speaker">
            Anf. 73 DANIEL BÄCKSTRÖM (C):
          </note>
          <u xml:id="i-6a9b10eeaa94e78a-354" next="i-6a9b10eeaa94e78a-355" who="Q18600515">
            <seg>
              Fru talman! Jag företräder Värmland, och vi har en rovdjursproblematik
              som framför allt gäller vargen. Jag skulle vilja ställa en fråga
              till statsministern om hur det går med arbetet med att formulera
              en proposition inför hösten för att kunna driva jaktfrågan eller
              frågan om en reglerad vargstam på ett tydligt sätt inför kommande
              säsong.
            </seg>
          </u>
          <u xml:id="i-6a9b10eeaa94e78a-355" prev="i-6a9b10eeaa94e78a-354" who="Q18600515">
            <seg>
              Nu ser vi nämligen att det är många av invånarna som berörs på
              många olika sätt, inte minst inom lantbruket och på landsbygden.
              Oron är väldigt stor kring den här kraftigt ökande vargstammen,
              regionalt i Värmland men också på fler platser runt om i landet.
            </seg>
          </u>
          <note type="speaker">
            Anf. 74 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-356" next="i-6a9b10eeaa94e78a-359" who="Q52920">
            <seg>
              Fru talman! Som frågeställaren väl vet har jag vid upprepade
              tillfällen varit i Värmland och i Dalarna där vi för en tid sedan
              lärde oss att vargarna i Sverige fanns. Men man får uppdatera
              sig, för vargen sprider sig nu över stora delar av vårt land med
              en mycket kraftig tillväxt i den population som vi ser.
            </seg>
          </u>
          <u xml:id="i-6a9b10eeaa94e78a-357" prev="i-6a9b10eeaa94e78a-356" who="Q52920">
            <seg>
              De som faktiskt rent legalt styr över detta är EU-systemet och
              det särskilda habitatdirektiv som finns. När Sverige medlemskapsförhandlade
              om att komma in i EU ska ni veta att vi hade 20 vargar i Sverige.
              Då beskrevs det som en utmaning att säkra artens överlevnad. Nu
              diskuterar vi om vi har 300, 400 eller 500 vargar. Det har i alla
              fall rört sig mycket kraftigt uppåt i antal.
            </seg>
          </u>
          <u xml:id="i-6a9b10eeaa94e78a-358" prev="i-6a9b10eeaa94e78a-356" who="Q52920">
            <seg>
              Vi har levererat det vi lovade, nämligen möjlighet att skydda
              egna tamdjur med en förändring i lagstiftningen, och vi för nu
              diskussioner med EU när det gäller andra typer av populationsbegränsande
              insatser och hur avgränsningarna för det ska se ut.
            </seg>
          </u>
          <u xml:id="i-6a9b10eeaa94e78a-359" prev="i-6a9b10eeaa94e78a-356" who="Q52920">
            <seg>
              Vi ska dock vara tydliga med att säga att EU inte bara är mellanstatligt
              utan också delvis överstatligt. Sverige är i delar underställt
              EU:s lagstiftning, och vi måste därför föra diskussionerna med
              dem när vi ska utforma en hållbar rovdjurspolitik som tar hänsyn
              både till vargpopulationens överlevnadsförmåga och till dess folkliga
              påverkan en folklig påverkan som inte längre begränsar sig till
              Värmland, som sagt.
            </seg>
          </u>
          <note>
            Exporten av svenskt snus
          </note>
          <note type="speaker">
            Anf. 75 KENNETH G FORSLUND (S):
          </note>
          <u xml:id="i-6a9b10eeaa94e78a-360" next="i-6a9b10eeaa94e78a-363" who="Q3373169">
            <seg>
              Fru talman! Nyligen kunde man läsa om hur Danmark har ställt
              sig bakom den svenska riksdagens krav på att få exportera svenskt
              snus till resten av EU.
            </seg>
          </u>
          <u xml:id="i-6a9b10eeaa94e78a-361" prev="i-6a9b10eeaa94e78a-360" who="Q3373169">
            <seg>
              Samtidigt är vi i en situation här i Sverige där andra tobaksprodukter
              har introducerats och får lov att säljas här, trots att de vare
              sig har någon information om tillverkningsmetoder eller innehåll.
              Jag tänker exempelvis på indisk makla.
            </seg>
          </u>
          <u xml:id="i-6a9b10eeaa94e78a-362" prev="i-6a9b10eeaa94e78a-360" who="Q3373169">
            <seg>
              Nu pågår det förhandlingar i Bryssel om det svenska snusets framtid
              i samband med tobaksdirektivet. Det som hörs från dessa förhandlingar
              från olika håll tyder på att Sverige inte tillräckligt hårt driver
              frågan om det svenska snusets ställning på hela EU-marknaden och
              att möjligen den svenska regeringen inte lyckas uppfylla riksdagens
              krav.
            </seg>
          </u>
          <u xml:id="i-6a9b10eeaa94e78a-363" prev="i-6a9b10eeaa94e78a-360" who="Q3373169">
            <seg>
              På vilket sätt engagerar sig statsministern för att få exportförbudet
              av svenskt snus hävt?
            </seg>
          </u>
          <note type="speaker">
            Anf. 76 Statsminister FREDRIK REINFELDT (M):
          </note>
          <u xml:id="i-6a9b10eeaa94e78a-364" next="i-6a9b10eeaa94e78a-367" who="Q52920">
            <seg>
              Fru talman! Vi har framfört detta, men bara lite apropå detta
              med hur lagstiftningen ser ut vill jag säga att även här gäller
              EU-gemensam lagstiftning. Om vi inte pratade så mycket vargar
              när vi ville bli medlemmar pratade vi väldigt mycket om det svenska
              snuset. Ni kanske minns dekalen EG Inte utan min prilla, för det
              hette ju EG på den tiden. Sverige fick då ett undantag gentemot
              övriga EU med rätt att behålla det våta svenska snuset, som de
              kallar det, här men ingen annanstans. Det vill säga, man var väldigt
              tydlig med hur lagstiftningen såg ut.
            </seg>
          </u>
          <u xml:id="i-6a9b10eeaa94e78a-365" prev="i-6a9b10eeaa94e78a-364" who="Q52920">
            <seg>
              Det finns annat som inte är bra för hälsan som är tillåtet. Det
              flödar alkohol, cigaretter och så. Men det våta snuset tänker
              man sig inte släppa in i övriga delar av Europa, och därför sitter
              vi med vårt undantag. Deras besked är att de betackar sig för
              sådant som de betraktar som hälsovådligt, medan vår uppfattning
              är att det borde kunna spridas till fler.
            </seg>
          </u>
          <u xml:id="i-6a9b10eeaa94e78a-366" prev="i-6a9b10eeaa94e78a-364" who="Q52920">
            <seg>
              I sista hand ska vi dock respekteras med vårt undantag, och vi
              hävdar dessutom att vi ska få styra över eller åtminstone påverka
              hur varningstexter ser ut och vilken typ av tillsatser vi får
              ha för att sätta smak på snuset. Men vi är landet med undantaget.
              Vi är minoriteten. De andra är i majoritet. Här råder majoritetsbeslutsfattande
              och EU:s lagstiftning. Vi är tydliga med vad vi tycker, och jag
              kan redogöra för vad de andra tycker. De håller inte med. Och
              de är fler.
            </seg>
          </u>
          <u xml:id="i-6a9b10eeaa94e78a-367" prev="i-6a9b10eeaa94e78a-364" who="Q52920">
            <seg>
              Vi har alltså framfört det, vi kommer att fortsätta framföra
              det och vi kommer framför allt att skydda det svenska undantaget.
            </seg>
          </u>
          <note type="speaker">
            Anf. 77 FÖRSTE VICE TALMANNEN:
          </note>
          <u xml:id="i-6a9b10eeaa94e78a-368" who="unknown">
            <seg>
              Därmed är statsministerns frågestund avslutad. Jag tackar statsministern
              för hans närvaro här i kammaren.
            </seg>
          </u>
          <note>
            11 § Politik för det civila samhället, folkbildning och trossamfund
          </note>
          <note>
            Föredrogs
          </note>
          <note type="speaker">
            Anf. 78 CHRISTINA ZEDELL (S):
          </note>
          <u xml:id="i-6a9b10eeaa94e78a-369" next="i-6a9b10eeaa94e78a-403" who="Q3374576">
            <seg>
              Fru talman! Vi ska nu behandla motionsförslag från allmänna motionstiden
              2012 som rör politiken för det civila samhället. Vi socialdemokrater
              har fem reservationer i det här ärendet, och vi står naturligtvis
              bakom dessa. Men för tids vinnande yrkar jag bifall till reservationerna
              3 och 9.
            </seg>
          </u>
          <u xml:id="i-6a9b10eeaa94e78a-370" prev="i-6a9b10eeaa94e78a-369" who="Q3374576">
            <seg>
              Fru talman! Jag tänker ägna min tid åt folkbildningen. Som socialdemokrat
              drivs jag av våra grundvärderingar. Jag vill ha ett samhälle som
              bygger på demokrati, jämlikhet och rättvisa, där solidariteten
              är en självklarhet och där frihetsbegreppet inte begränsas till
              det marknadsliberala ordet valfrihet.
            </seg>
          </u>
          <u xml:id="i-6a9b10eeaa94e78a-371" prev="i-6a9b10eeaa94e78a-369" who="Q3374576">
            <seg>
              För oss handlar frihet om något helt annat än att välja mellan
              olika varor eller tjänster. Frihet handlar om att kunna göra sina
              egna livsval och kunna styra sina liv. Jag vill se ett demokratiskt
              samhälle där människor ses som medborgare och inte som kunder
              på en marknad, medborgare som har en bred bildning och som ges
              möjlighet att delta i ett rikt kulturliv, en kultur som är självständig
              och kritiskt tänkande, ett demokratiskt kulturliv präglat av tillgänglighet
              och mångas delaktighet och medborgare som deltar i samhällsutvecklingen
              och tar ansvar för sitt eget och andras välbefinnande.
            </seg>
          </u>
          <u xml:id="i-6a9b10eeaa94e78a-372" prev="i-6a9b10eeaa94e78a-369" who="Q3374576">
            <seg>
              För att nå dit krävs att varje individ ges förutsättningar att
              utvecklas och öka sin egen kunskapsnivå. En av de viktigaste grunderna
              för vårt välbefinnande är att vi ser mening och sammanhang i det
              som sker i vår omvärld.
            </seg>
          </u>
          <u xml:id="i-6a9b10eeaa94e78a-373" prev="i-6a9b10eeaa94e78a-369" who="Q3374576">
            <seg>
              I dag lever vi i en tid där det ibland är svårt att hänga med
              i den snabba omställningen på flera områden. Tempot är högt, och
              kraven ökar hela tiden. Många upplever stress och maktlöshet.
              Vi har ett informationsöverflöd som för den enskilde är svårt
              att manövrera i. Man ska kunna sålla bort onödig information,
              värdera lättillgängliga uppgifter, förhålla sig kritisk, granska
              och självständigt kunna tolka och av brottstyckena skapa begripliga
              och meningsfulla helheter.
            </seg>
          </u>
          <u xml:id="i-6a9b10eeaa94e78a-374" prev="i-6a9b10eeaa94e78a-369" who="Q3374576">
            <seg>
              Vår tid präglas av professionalisering, specialisering och fragmentisering.
            </seg>
          </u>
          <u xml:id="i-6a9b10eeaa94e78a-375" prev="i-6a9b10eeaa94e78a-369" who="Q3374576">
            <seg>
              Kulturellt, socialt och demokratiskt deltagande beror i allt
              högre grad på kunskapsnivå. Folkbildningen kan här bidra till
              att minska kunskaps- och klassklyftorna i vårt samhälle.
            </seg>
          </u>
          <u xml:id="i-6a9b10eeaa94e78a-376" prev="i-6a9b10eeaa94e78a-369" who="Q3374576">
            <seg>
              Bildning har den fördelen jämfört med utbildning att den just
              syftar till att individen utvecklar en personlig relation till
              sina kunskaper. Den relationen uppfattar väldigt många människor
              som en av livets viktigaste drivkrafter och glädjeämnen.
            </seg>
          </u>
          <u xml:id="i-6a9b10eeaa94e78a-377" prev="i-6a9b10eeaa94e78a-369" who="Q3374576">
            <seg>
              Att vidga sitt vetande och sin förståelse av sig själv och världen,
              att själv söka och vinna visdom, att med hjälp av litteratur,
              utbildning, information, samtal och fantasi ständigt söka fler
              förklaringar och nya perspektiv är en process som präglar folkbildningen.
              Den förutsätter också gemenskap där tankar kan prövas och brytas.
              Mötet mellan individer med olika erfarenheter och olika intressen
              är en del av pedagogiken.
            </seg>
          </u>
          <u xml:id="i-6a9b10eeaa94e78a-378" prev="i-6a9b10eeaa94e78a-369" who="Q3374576">
            <seg>
              Individens hela livssituation och unika förutsättningar har alltid
              varit folkbildningens utgångspunkt. Lärandets betoning ligger
              på sammanhang, insikt och personlig utveckling.
            </seg>
          </u>
          <u xml:id="i-6a9b10eeaa94e78a-379" prev="i-6a9b10eeaa94e78a-369" who="Q3374576">
            <seg>
              Sverige är ett mångkulturellt land, med nästan all världens länder,
              språk och kulturer representerade. Det är en enorm tillgång för
              ett litet land i en globaliserad värld.
            </seg>
          </u>
          <u xml:id="i-6a9b10eeaa94e78a-380" prev="i-6a9b10eeaa94e78a-369" who="Q3374576">
            <seg>
              Men mångfalden är en i hög grad outnyttjad resurs. Diskriminering
              utestänger på grund av etnicitet, men också funktionsnedsättning,
              ålder, kön och sexuell läggning.
            </seg>
          </u>
          <u xml:id="i-6a9b10eeaa94e78a-381" prev="i-6a9b10eeaa94e78a-369" who="Q3374576">
            <seg>
              I takt med den ökade inflyttningen till städerna växer både befolkningen
              och mångfalden. Här blir också samhällets socioekonomiska klyftor
              som tydligast.
            </seg>
          </u>
          <u xml:id="i-6a9b10eeaa94e78a-382" prev="i-6a9b10eeaa94e78a-369" who="Q3374576">
            <seg>
              Bildning och utbildning är nyckelfaktorer för att minska klyftorna.
              Här har folkbildningen en stor roll att spela.
            </seg>
          </u>
          <u xml:id="i-6a9b10eeaa94e78a-383" prev="i-6a9b10eeaa94e78a-369" who="Q3374576">
            <seg>
              Minskade utbildningsklyftor och ökad delaktighet är helt nödvändiga
              om inte polariseringen allvarligt ska utmana demokratin och medföra
              att antidemokratiska krafter runt om i Europa ökar sitt inflytande.
            </seg>
          </u>
          <u xml:id="i-6a9b10eeaa94e78a-384" prev="i-6a9b10eeaa94e78a-369" who="Q3374576">
            <seg>
              Vi får aldrig ta demokratin för självklar.
            </seg>
          </u>
          <u xml:id="i-6a9b10eeaa94e78a-385" prev="i-6a9b10eeaa94e78a-369" who="Q3374576">
            <seg>
              Varje människa föds unik men fri och okränkbar. Alla människor
              är olika men lika mycket värda. Ingen människa någonstans, någonsin
              har rätten att trampa på någon annan.
            </seg>
          </u>
          <u xml:id="i-6a9b10eeaa94e78a-386" prev="i-6a9b10eeaa94e78a-369" who="Q3374576">
            <seg>
              Till försvar för människan har vi demokratin. Demokratins regler,
              skyldigheter och rättigheter har vi tillsammans satt upp för oss
              själva och våra medmänniskor till skydd för just det grundläggande
              det lika människovärdet.
            </seg>
          </u>
          <u xml:id="i-6a9b10eeaa94e78a-387" prev="i-6a9b10eeaa94e78a-369" who="Q3374576">
            <seg>
              Folkbildningens insatser kan samverka med det övriga samhället
              för att motverka utanförskap, segregering, konflikter och diskriminering.
              I folkhögskolor och studieförbund kan människor utveckla metoder
              för interkulturell dialog och reflexion.
            </seg>
          </u>
          <u xml:id="i-6a9b10eeaa94e78a-388" prev="i-6a9b10eeaa94e78a-369" who="Q3374576">
            <seg>
              En annan viktig del för en väl fungerande demokrati är möjligheten
              att vara digitalt delaktig. Närmare 90 procent av befolkningen
              har tillgång till internet, och det är bra. Men en dryg miljon
              vuxna står utanför av rädsla, okunskap eller utan möjlighet att
              koppla upp sig för att det inte finns något nät. Här behövs samverkan
              både nationellt, regionalt och lokalt. Folkbildningsinsatserna
              behöver fortsätta och intensifieras i detta viktiga arbete.
            </seg>
          </u>
          <u xml:id="i-6a9b10eeaa94e78a-389" prev="i-6a9b10eeaa94e78a-369" who="Q3374576">
            <seg>
              Fru talman! Vi ser i dag hur klyftorna ökar i vårt land. Sverige
              har en hög arbetslöshet, och vi är ett av de länder i Europa som
              har högst ungdomsarbetslöshet. För oss socialdemokrater är detta
              helt oacceptabelt. Det är hög tid att satsa på jobb och utbildning.
            </seg>
          </u>
          <u xml:id="i-6a9b10eeaa94e78a-390" prev="i-6a9b10eeaa94e78a-369" who="Q3374576">
            <seg>
              Vi vill att folkhögskolorna ska användas på ett bättre sätt för
              att bistå dem som vill skaffa sig en ny utbildning eller dem som
              behöver komplettera tidigare utbildning. Vi vet att folkbildningens
              pedagogik passar många som tidigare har tyckt att skolan inte
              har varit kul och passat för dem.
            </seg>
          </u>
          <u xml:id="i-6a9b10eeaa94e78a-391" prev="i-6a9b10eeaa94e78a-369" who="Q3374576">
            <seg>
              Här ser jag folkhögskolan som en av flera viktiga aktörer för
              att hjälpa människor till ett arbetsliv eller till en ny utbildning
              och inte minst till tron på sig själva.
            </seg>
          </u>
          <u xml:id="i-6a9b10eeaa94e78a-392" prev="i-6a9b10eeaa94e78a-369" who="Q3374576">
            <seg>
              Folkhögskolans verksamhet bidrar till människors möjlighet till
              det livslånga lärandet samtidigt som de ges möjlighet till personlig
              utveckling.
            </seg>
          </u>
          <u xml:id="i-6a9b10eeaa94e78a-393" prev="i-6a9b10eeaa94e78a-369" who="Q3374576">
            <seg>
              Vi socialdemokrater har i budget avsatt medel för ytterligare
              1 000 folkhögskoleplatser, utöver regeringens 1 000.
            </seg>
          </u>
          <u xml:id="i-6a9b10eeaa94e78a-394" prev="i-6a9b10eeaa94e78a-369" who="Q3374576">
            <seg>
              Våren 2006 antogs en ny folkbildningsproposition Lära, växa,
              förändra som fortfarande gäller. I propositionen betonades att
              folkbildningen är en angelägenhet för hela samhället och att ansvaret
              för det ekonomiska stödet till folkbildningen delas mellan stat,
              landsting och kommuner.
            </seg>
          </u>
          <u xml:id="i-6a9b10eeaa94e78a-395" prev="i-6a9b10eeaa94e78a-369" who="Q3374576">
            <seg>
              Vi kan konstatera att det ekonomiska ansvarstagandet på kommunal
              nivå inte har levt upp till propositionens intentioner. En sammanställning
              över kommunernas bidragsgivning till studieförbunden visar på
              en mycket negativ utveckling.
            </seg>
          </u>
          <note>
            Statens andel av bidragen till studieförbunden har från 1992
            till 2012 ökat från 55 procent till 73 procent. Under samma period
            har kommunernas andel minskat från 30 procent till 15 procent,
            och landstingens och regionernas andel har minskat från 15 procent
            till 12 procent.
          </note>
          <u xml:id="i-6a9b10eeaa94e78a-396" prev="i-6a9b10eeaa94e78a-369" who="Q3374576">
            <seg>
              Flera kommuner 16 under 2012 budgeterade inga bidrag alls till
              folkbildningen. Nio av dessa kommuner finns i Stockholmsområdet.
              Det bör påpekas att det inte är de fattigaste kommunerna i Stockholms
              län som inte vill bidra, utan det är de mer välborna som också
              är borgerligt styrda.
            </seg>
          </u>
          <u xml:id="i-6a9b10eeaa94e78a-397" prev="i-6a9b10eeaa94e78a-369" who="Q3374576">
            <seg>
              Jag vet inte hur man ska tolka detta. Kanske någon i denna kammare
              kan klarlägga dessa kommuners inställning till folkbildningen.
            </seg>
          </u>
          <u xml:id="i-6a9b10eeaa94e78a-398" prev="i-6a9b10eeaa94e78a-369" who="Q3374576">
            <seg>
              Med tanke på den förda borgerliga politiken förstår jag att många
              kommuner har det ekonomiskt tufft. Kostnader för sjuka och arbetslösa
              belastar kommunernas kassor då försörjningsstöden har ökat lavinartat.
            </seg>
          </u>
          <u xml:id="i-6a9b10eeaa94e78a-399" prev="i-6a9b10eeaa94e78a-369" who="Q3374576">
            <seg>
              Vi behöver en dialog mellan regeringen och Sveriges Kommuner
              och Landsting. En sådan är nödvändig.
            </seg>
          </u>
          <u xml:id="i-6a9b10eeaa94e78a-400" prev="i-6a9b10eeaa94e78a-369" who="Q3374576">
            <seg>
              Staten kan självklart inte kommendera varje landsting eller kommun
              att öka sitt ekonomiska stöd till folkbildningen. Men regeringen
              kan tydliggöra riksdagens ambition med ett delat ansvar för stödet.
              Därför anser vi att regeringen ska ta initiativ till årliga överläggningar
              med Sveriges Kommuner och Landsting.
            </seg>
          </u>
          <u xml:id="i-6a9b10eeaa94e78a-401" prev="i-6a9b10eeaa94e78a-369" who="Q3374576">
            <seg>
              Vi vill också att riksdagen ska få en skriftlig redogörelse för
              de samtal som har förts med Sveriges Kommuner och Landsting sedan
              2006 med inriktning just på bidragen till folkbildningen.
            </seg>
          </u>
          <u xml:id="i-6a9b10eeaa94e78a-402" prev="i-6a9b10eeaa94e78a-369" who="Q3374576">
            <seg>
              Fru talman! Det finns så mycket att tala om när det gäller vikten
              av folkbildningen, men tiden räcker inte till.
            </seg>
          </u>
          <u xml:id="i-6a9b10eeaa94e78a-403" prev="i-6a9b10eeaa94e78a-369" who="Q3374576">
            <seg>
              Bildning och kultur är nödvändiga för oss människor om vi ska
              förstå vår samtid och ges möjlighet till reflexion och fördjupning
              och vara delaktiga och se sammanhang och mening och förstå vår
              egen viktiga del i att forma ett samhälle som står på en demokratisk
              grund, ett samhälle där det inte finns vi och dem utan som bygger
              på människors lika värde.
            </seg>
          </u>
          <note type="speaker">
            Anf. 79 TINA EHN (MP):
          </note>
          <u xml:id="i-6a9b10eeaa94e78a-404" next="i-6a9b10eeaa94e78a-414" who="Q4945880">
            <seg>
              Fru talman! Vi debatterar kulturutskottets betänkande om det
              civila samhället, folkbildning och trossamfund.
            </seg>
          </u>
          <u xml:id="i-6a9b10eeaa94e78a-405" prev="i-6a9b10eeaa94e78a-404" who="Q4945880">
            <seg>
              På Ungdomsstyrelsens hemsida kan man läsa om det civila samhället
              och att det är ett begrepp som används för att beskriva alla typer
              av sammanslutningar av människor som inte utgörs av staten, marknaden
              eller enskilda hushåll. Man kan också tala om den ideella sektorn,
              alltså när människor organiserar sig tillsammans för att de har
              ett gemensamt mål, ideal eller intresse av något slag.
            </seg>
          </u>
          <u xml:id="i-6a9b10eeaa94e78a-406" prev="i-6a9b10eeaa94e78a-404" who="Q4945880">
            <seg>
              På Ungdomsstyrelsens hemsida står det också att ett viktigt mål
              med politiken för det civila samhället är att förbättra föreningars,
              organisationers och andra ideella verksamheters villkor så att
              de i ännu högre grad än i dag kan engagera medborgare och spela
              en roll i demokratin.
            </seg>
          </u>
          <u xml:id="i-6a9b10eeaa94e78a-407" prev="i-6a9b10eeaa94e78a-404" who="Q4945880">
            <seg>
              Andra mål med politiken är att stärka förutsättningarna för det
              civila samhället, att bidra till samhällsutvecklingen och välfärden
              och att verka för att fördjupa och sprida kunskap om det civila
              samhället.
            </seg>
          </u>
          <u xml:id="i-6a9b10eeaa94e78a-408" prev="i-6a9b10eeaa94e78a-404" who="Q4945880">
            <seg>
              Det ligger mycket av mellanmänsklighet, samband, sammanhang och
              möjligheter i det civila samhällets politik och på det området.
              Det blir därmed väldigt många olika förslag från oss olika partier
              i ett sådant här betänkande. Det handlar om samlingslokaler, idrottsaktiviteter
              och socialt ansvar, det handlar en del om folkbildning och det
              handlar även om rätt till lika möjligheter. I det här betänkandet
              den här gången har vi i Miljöpartiet en reservation, och den kommer
              jag att tala om. Den handlar om hbtq-frågor inom idrotten.
            </seg>
          </u>
          <u xml:id="i-6a9b10eeaa94e78a-409" prev="i-6a9b10eeaa94e78a-404" who="Q4945880">
            <seg>
              Den samlade idrottsrörelsen är den största folkrörelsen i Sverige
              med drygt tre miljoner medlemmar. Nästan alla unga människor passerar
              här under sin uppväxt, vilket gör att den tillsammans med skolan
              är verkligt viktig för den sociala fostran. Det är därför helt
              centralt att idrottsrörelsen på samma sätt som skolan arbetar
              målmedvetet och aktivt med hbtq-frågor homo-, bi-, trans- och
              queerfrågor. Ingen diskriminering på grund av sexuell läggning
              ska få förekomma. Det är ett misslyckande om en så viktig instans
              för unga människors sociala fostran förmedlar och stärker ett
              förakt för icke-heterosexuella.
            </seg>
          </u>
          <u xml:id="i-6a9b10eeaa94e78a-410" prev="i-6a9b10eeaa94e78a-404" who="Q4945880">
            <seg>
              Det är ingen hemlighet att diskriminering förekommer. Attityden
              inom vissa idrottsförbund har av vissa upplevts som väldigt homofob.
              Att en viss typ av språk och jargong förekommer i omklädningsrum
              eller på träningen leder till att många pojkar och flickor har
              blivit och blir djupt kränkta och förtryckta, och det behöver
              uppmärksammas betydligt mer än vad som faktiskt görs.
            </seg>
          </u>
          <u xml:id="i-6a9b10eeaa94e78a-411" prev="i-6a9b10eeaa94e78a-404" who="Q4945880">
            <seg>
              Precis som inom andra delar av samhället sker dock förändringar
              även här. Riksidrottsförbundet är sedan en längre tid medvetet
              om problemen, och man har tagit fram en policy och en handlingsplan
              mot diskriminering och trakasserier på grund av sexuell läggning
              för att uppmärksamma hbtq-personers situation inom idrottsrörelsen.
              Förra året, 2012, genomfördes en studie i samarbete med RFSL ungdom.
              Den kartlade attityder som hbtq-personer möter i idrottsvärlden
              och är den största satsning som har gjorts på hbtq-frågor samt
              det största forskningsprojekt Riksidrottsförbundet har gjort.
            </seg>
          </u>
          <u xml:id="i-6a9b10eeaa94e78a-412" prev="i-6a9b10eeaa94e78a-404" who="Q4945880">
            <seg>
              Hittills har det inte bara handlat om enskilda hbtq-personer
              som finns och diskrimineras inom idrottsrörelsen utan om de attityder
              som florerar inom rörelsen. Problemen finns sällan främst på central
              nivå utan på lokal nivå. Det är viktigt att idrottsrörelsens ledare
              påminns om sin egen position som fostrare och spridare av attityder
              och att diskussionen om hbtq-frågor lyfts upp och blir seriös.
            </seg>
          </u>
          <u xml:id="i-6a9b10eeaa94e78a-413" prev="i-6a9b10eeaa94e78a-404" who="Q4945880">
            <seg>
              I dag finns det inga konsekventa krav på antidiskriminerande
              motprestationer för klubbarnas ekonomiska bidrag från stat, kommun
              och landsting, och det är det vi anser skulle behövas. Vi menar
              att alla klubbar som vill ha ekonomiskt stöd från det allmänna
              bör utarbeta en hbtq-policy och en handlingsplan för att hantera
              diskriminering. Det handlar reservation 4 om, som jag yrkar bifall
              till.
            </seg>
          </u>
          <u xml:id="i-6a9b10eeaa94e78a-414" prev="i-6a9b10eeaa94e78a-404" who="Q4945880">
            <seg>
              Jag tänkte inte tala längre än så i dag. Det går att säga otroligt
              mycket om det civila samhället, men jag koncentrerar mig på endast
              detta. Jag vill dock avsluta med en vers från en text av Jonas
              Gardell.
            </seg>
          </u>
          <note type="speaker">
            Anf. 80 ADAM MARTTINEN (SD):
          </note>
          <u xml:id="i-6a9b10eeaa94e78a-415" next="i-6a9b10eeaa94e78a-435" who="Q15963975">
            <seg>
              Fru talman! I utskottsbetänkandet Politik för det civila samhället,
              folkbildning och trossamfund har Sverigedemokraterna nio reservationer.
              Jag tänkte för tids vinnande yrka bifall till reservationerna
              7, 10 och 15 även om jag står bakom samtliga reservationer.
            </seg>
          </u>
          <u xml:id="i-6a9b10eeaa94e78a-416" prev="i-6a9b10eeaa94e78a-415" who="Q15963975">
            <seg>
              Enskilda individers frivilliginsatser och de ideella föreningarna,
              idrottslivet och de religiösa samfunden stärker det sociala kapitalet
              i vårt samhälle och har en stor betydelse för bland annat kulturarvets
              bevarande, kunskapsutvecklingen, folkhälsan och demokratin. Starka
              lokalsamhällen och en trygg och levande hembygd präglad av en
              stark medborgaranda där människor oegennyttigt tar ansvar för
              samhället och andra medborgares välbefinnande är en viktig faktor
              i byggandet av det goda samhället. Den ideella sektorn har i detta
              avseende en central funktion.
            </seg>
          </u>
          <u xml:id="i-6a9b10eeaa94e78a-417" prev="i-6a9b10eeaa94e78a-415" who="Q15963975">
            <seg>
              Statens och kommunernas primära uppgift är att lyfta fram och
              stödja den ideella sektorn utan att i alltför hög grad begränsa
              dess handlingsfrihet. En förutsättning för att erhålla stöd från
              det offentliga ska dock givetvis vara att den verksamhet som bedrivs
              är förenlig med demokratiska värderingar och en konstruktiv samhällsutveckling.
            </seg>
          </u>
          <u xml:id="i-6a9b10eeaa94e78a-418" prev="i-6a9b10eeaa94e78a-415" who="Q15963975">
            <seg>
              Helt grundläggande för bevarandet och upprätthållandet av en
              livskraftig ideell sektor är förekomsten av ett starkt socialt
              kapital inom samhället. Det förutsätter i sin tur en stark gemensam
              identitet. En nationell politik för det civila samhället kan således
              vara både ett komplement till och en förutsättning för byggandet
              av ett långsiktigt hållbart samhälle. Att vi i dag kan se ett
              Sverige växa fram med allt större klyftor mellan dem som har råd
              och dem som inte har råd, mellan äldre och yngre och mellan människor
              med utländsk bakgrund och människor som är födda i Sverige är
              givetvis faktorer som ställer allt högre krav på det civila samhället
              och därmed också på politiken.
            </seg>
          </u>
          <u xml:id="i-6a9b10eeaa94e78a-419" prev="i-6a9b10eeaa94e78a-415" who="Q15963975">
            <seg>
              Sverigedemokraternas förhoppning är att vi ska kunna främja ett
              samhälle där den inre solidariteten stärks och den nationella,
              regionala och kommunala samhörighetskänslan ökar kanske genom
              att stimulera en framväxt och fortlevnad av olika föreningar och
              organisationer men framför allt genom att skapa bättre förutsättningar
              för dem som av olika skäl inte är speciellt delaktiga i det civila
              samhällets olika förgreningar.
            </seg>
          </u>
          <u xml:id="i-6a9b10eeaa94e78a-420" prev="i-6a9b10eeaa94e78a-415" who="Q15963975">
            <seg>
              En sådan stimulans kan vara att få fler äldre i vårt land att
              förenas genom olika motions- och idrottsrelaterade verksamheter.
              Många kommuner och landsting har ambitioner när det gäller att
              bryta isolationen på ålderns höst och främja den fysiska och psykiska
              hälsan hos många äldre genom att arbeta med möjligheter för äldre
              att fortsätta eller börja med idrott och motion. Dock uppger PRO
              att man i nästan hälften av landets kommuner inte får något stöd
              alls för sin motionsverksamhet för äldre. Således är möjligheterna
              för våra äldre ett lotteri beroende på vilken kommun de lever
              i.
            </seg>
          </u>
          <u xml:id="i-6a9b10eeaa94e78a-421" prev="i-6a9b10eeaa94e78a-415" who="Q15963975">
            <seg>
              Studier från det danska socialdepartementet visar, vilket inte
              är överraskande, att satsningar på äldreidrott är en samhällsekonomisk
              vinst, inte bara på grund av det rent sociala mervärde det skapar
              utan även på grund av minskade kostnader genom det minskade vårdbehov
              som uppstår. Låt oss göra en insats för våra äldre på det här
              området, fru talman!
            </seg>
          </u>
          <u xml:id="i-6a9b10eeaa94e78a-422" prev="i-6a9b10eeaa94e78a-415" who="Q15963975">
            <seg>
              Till dig som kastade stenar på oss i natt.
            </seg>
          </u>
          <u xml:id="i-6a9b10eeaa94e78a-423" prev="i-6a9b10eeaa94e78a-415" who="Q15963975">
            <seg>
              I natt kastade du stenar på oss! Tack och lov var det bara en
              av ungefär 20 stenar som gick igenom rutan. Som tur var hade jag
              min hjälm på huvudet så stenen lämnade bara ett stort ärr i min
              hjälm. Som tur var träffade du inte vår chaufför, han kunde köra
              oss där ifrån och han kunde lämna sin son på dagis i morse. Själv
              fick jag krama om min flickvän när jag kom hem, overklig omfamning!
              Som tur var skadades ingen annan fysiskt av de stenar du kastade
              på oss. Men du har påverkat mitt och mina vänners yrkesliv för
              all framtid!
            </seg>
          </u>
          <u xml:id="i-6a9b10eeaa94e78a-424" prev="i-6a9b10eeaa94e78a-415" who="Q15963975">
            <seg>
              Jag är här om din pappa behöver hjälp om han krockar med sin
              bil, jag hjälper din syster om det börjar brinna i hennes kök.
              Jag kommer att simma i iskallt vatten för att hjälpa din lillebror
              om han trillat ur en båt även fast det är iskallt i vattnet. Jag
              kommer att hjälpa din mormor om hon får hjärtstillestånd och jag
              kommer även att hjälpa DIG om du går igenom isen en solig dag
              i mars. Varför gör du då så här mot mig? Jag har också en familj
              som vill träffa mig igen, precis som du!
            </seg>
          </u>
          <u xml:id="i-6a9b10eeaa94e78a-425" prev="i-6a9b10eeaa94e78a-415" who="Q15963975">
            <seg>
              Fru talman! Det meddelande jag nyss läste upp skrevs av en brandman
              vars brandbil blev attackerad med stora gatstenar när man försökte
              släcka de bränder förortsbor i Stockholm anlagt i sina områden.
            </seg>
          </u>
          <u xml:id="i-6a9b10eeaa94e78a-426" prev="i-6a9b10eeaa94e78a-415" who="Q15963975">
            <seg>
              Brandmannen frågar sig varför, och jag tror att politiken för
              det civila samhället de senaste decennierna bär en del av svaret.
            </seg>
          </u>
          <u xml:id="i-6a9b10eeaa94e78a-427" prev="i-6a9b10eeaa94e78a-415" who="Q15963975">
            <seg>
              Enligt kulturutskottets ställningstagande till motionen om mångkulturalistisk
              verksamhet läggs stor vikt vid att man genom folkbildning ska
              möta det mångkulturella samhällets utmaningar genom att främja
              ömsesidig kunskap om och förståelse för olika etniska, religiösa
              och kulturella grupper i samhället.
            </seg>
          </u>
          <u xml:id="i-6a9b10eeaa94e78a-428" prev="i-6a9b10eeaa94e78a-415" who="Q15963975">
            <seg>
              Vad detta innebär i praktiken är att man genom statliga medel
              främjar olika kulturella eller etniska minoriteters intressen
              att stärka sin egen identitet, vilket har föranlett att ytterligare
              incitament för att assimileras och bli en del av det svenska samhället
              minskas. Med andra ord har ambitionen om förståelse och ömsesidig
              respekt i själva verket blivit det motsatta genom en tilltagande
              segregation.
            </seg>
          </u>
          <u xml:id="i-6a9b10eeaa94e78a-429" prev="i-6a9b10eeaa94e78a-415" who="Q15963975">
            <seg>
              All form av segregation är en grogrund för missaktsamhet och
              motsättningar mellan de olika parterna, och just nu brinner våra
              socialt och kulturellt segregerade förorter i vårt land som ett
              tecken på en missaktsamhet mot det svenska samhället, som man
              känner liten eller ingen koppling till alls.
            </seg>
          </u>
          <u xml:id="i-6a9b10eeaa94e78a-430" prev="i-6a9b10eeaa94e78a-415" who="Q15963975">
            <seg>
              Det är givetvis viktigt att poängtera att en klar majoritet av
              de boende i dessa områden tar avstånd från de yttersta våldsaktionerna,
              men det är inte en slump att alla liknande fall låter sig upprepas
              i starkt segregerade områden.
            </seg>
          </u>
          <u xml:id="i-6a9b10eeaa94e78a-431" prev="i-6a9b10eeaa94e78a-415" who="Q15963975">
            <seg>
              Därför anser vi sverigedemokrater att allt statligt stöd till
              mångkulturalistiska verksamheter ska dras in, även inom ramen
              för folkbildning.
            </seg>
          </u>
          <u xml:id="i-6a9b10eeaa94e78a-432" prev="i-6a9b10eeaa94e78a-415" who="Q15963975">
            <seg>
              Fru talman! Vi har också genom journalistiska granskningar av
              olika trossamfund fått se en skrämmande bild av vad statligt anslagna
              medel kan gå till. Uppdrag granskning lyckades, kanske inte så
              förvånande, med det som Nämnden för statligt stöd till trossamfund,
              SST, tidigare inte lyckats påvisa trots sitt ansvar för att granska
              att det statliga stödet används så att målsättningarna med stödet
              uppfylls.
            </seg>
          </u>
          <u xml:id="i-6a9b10eeaa94e78a-433" prev="i-6a9b10eeaa94e78a-415" who="Q15963975">
            <seg>
              Flera moskéer runt om i vårt land visade sig förmedla en horribel
              kvinnosyn och uppmuntrade sina församlingsmedlemmar att bryta
              mot svensk lag genom exempelvis uppmuntran till månggifte och
              så vidare.
            </seg>
          </u>
          <u xml:id="i-6a9b10eeaa94e78a-434" prev="i-6a9b10eeaa94e78a-415" who="Q15963975">
            <seg>
              Trots att Uppdrag granskning visade på att det fanns ett tydligt
              mönster bland våra svenska moskéer att inte leva upp till de krav
              som ställs för att få statligt anslagna medel verkar det finnas
              en majoritet i riksdagen som inte tycker att kontrollerna av våra
              trossamfund bör skärpas, vilket är häpnadsväckande. Den som tror
              att det räcker med att skrapa lite på ytan i de här fallen måste,
              fru talman, kallas något blåögda.
            </seg>
          </u>
          <u xml:id="i-6a9b10eeaa94e78a-435" prev="i-6a9b10eeaa94e78a-415" who="Q15963975">
            <seg>
              För att stävja segregation och förakt mot det svenska samhället
              och dess lagar och värderingar är det viktigt att staten inte
              bidrar till att sådana värderingar får en grogrund i vårt land.
              En skärpt kontroll mot våra trossamfund måste få bli en del i
              detta arbete.
            </seg>
          </u>
          <note type="speaker">
            Anf. 81 LARS OHLY (V):
          </note>
          <u xml:id="i-6a9b10eeaa94e78a-436" next="i-6a9b10eeaa94e78a-449" who="Q262285">
            <seg>
              Fru talman! Det finns dagar då denna kammare fattar livsavgörande
              beslut. Det finns dagar då besluten kanske inte spelar lika stor
              roll. I går, menar jag, var en dag då det verkligen spelade roll,
              både när vi beslutade att sätta stopp för tvångssteriliseringar
              och när vi tog beslut om att papperslösa vuxna ska ha rätt till
              vård. Det var två verkligt viktiga beslut.
            </seg>
          </u>
          <u xml:id="i-6a9b10eeaa94e78a-437" prev="i-6a9b10eeaa94e78a-436" who="Q262285">
            <seg>
              Ska jag vara riktigt ärlig, fru talman, ser jag inte de livsavgörande
              frågorna i detta betänkande. Jag tror inte att verkligheten kommer
              att förändras alltför mycket oavsett vilka beslut som fattas.
              Det innebär inte att frågorna i sig är oviktiga de är jätteviktiga.
            </seg>
          </u>
          <u xml:id="i-6a9b10eeaa94e78a-438" prev="i-6a9b10eeaa94e78a-436" who="Q262285">
            <seg>
              Det finns, som på så många områden, en sorts välvilja som lägger
              sig som en våt filt över alla förändringsförslag.
            </seg>
          </u>
          <u xml:id="i-6a9b10eeaa94e78a-439" prev="i-6a9b10eeaa94e78a-436" who="Q262285">
            <seg>
              När utskottet skriver om folkbildning skriver man oerhört positivt.
              När man skriver om folkrörelsernas arbete är man nästan lika positiv.
              Men när det gäller att komma till konkreta förslag, som underlättar
              för folkrörelser eller ideella organisationer att arbeta, är man
              nöjd med hur det ser ut. Man vill inte ställa några som helst
              krav. Det där stämmer ganska illa med verkligheten.
            </seg>
          </u>
          <u xml:id="i-6a9b10eeaa94e78a-440" prev="i-6a9b10eeaa94e78a-436" who="Q262285">
            <seg>
              Detta betänkande innefattar flera olika delar. Torbjörn Björlund
              från Vänsterpartiet kommer att ta upp de idrottspolitiska frågor
              som finns med i betänkandet. Jag kan redan nu meddela att Vänsterpartiet
              instämmer i det yrkande på reservation 3 som Christina Zedell
              framförde från talarstolen.
            </seg>
          </u>
          <u xml:id="i-6a9b10eeaa94e78a-441" prev="i-6a9b10eeaa94e78a-436" who="Q262285">
            <seg>
              Men vi kan ta de andra frågorna som finns med här, till exempel
              läxhjälpen.
            </seg>
          </u>
          <u xml:id="i-6a9b10eeaa94e78a-442" prev="i-6a9b10eeaa94e78a-436" who="Q262285">
            <seg>
              Är ni nöjda med att de som har råd ska kunna betala för sina
              barns läxhjälp och få skatteavdrag för det? Tycker ni att det
              är bra? Var inte tanken med skolan att den skulle vara avgiftsfri
              och att alla skulle ha samma rätt till stöd efter behov?
            </seg>
          </u>
          <u xml:id="i-6a9b10eeaa94e78a-443" prev="i-6a9b10eeaa94e78a-436" who="Q262285">
            <seg>
              Tänk om vi överför er modell till skolmaten och säger att de
              som har råd kan få lite bättre skolmåltid om de betalar, lite
              mer näringsriktig och godare mat, än de andra som får hålla till
              godo med lite sämre och billigare. Skulle det vara bra? Det ligger
              väl i linje med ert förslag om läxor. Eller ska kanske den som
              har råd kunna köpa sig en bättre lärare och få skatteavdrag för
              det, medan de som inte har råd får hålla till godo med lite sämre
              undervisning?
            </seg>
          </u>
          <u xml:id="i-6a9b10eeaa94e78a-444" prev="i-6a9b10eeaa94e78a-436" who="Q262285">
            <seg>
              Så här börjar det redan bli. Så här börjar den svenska skolan
              se ut. Utbildningen är inte längre likvärdig. Och bakom det ligger
              välviljans våta filt, där man pratar om likvärdig utbildning och
              hyllar den i högtidstal men i praktiken gör allting för att fördärva
              det som är uppbyggt.
            </seg>
          </u>
          <u xml:id="i-6a9b10eeaa94e78a-445" prev="i-6a9b10eeaa94e78a-436" who="Q262285">
            <seg>
              Eller vi kan ta frågan om allmänna samlingslokaler. Det har varit
              en oerhörd framgångsväg för att ideella organisationer ska kunna
              utveckla sin verksamhet att det har funnits tillgång till lokaler.
              Människor har kunnat träffas även när de har varit rätt många
              och har inte behövt knöka ihop sig i köket hemma hos någon som
              kanske haft möjlighet att ställa in en extra stol. Man har till
              och med för en billig penning eller ibland gratis kunnat ha tillgång
              till stora lokaler, för vi har tyckt att det har varit bra att
              människor organiserar sig, träffas och diskuterar, att det ideella
              folkrörelsearbetet behöver möjligheter och förutsättningar för
              att kunna utvecklas.
            </seg>
          </u>
          <u xml:id="i-6a9b10eeaa94e78a-446" prev="i-6a9b10eeaa94e78a-436" who="Q262285">
            <seg>
              Då kommer välviljans våta filt, där man talar om hur viktigt
              folkrörelsearbetet är. Det säger ni ju på den borgerliga kanten.
              Men när det handlar om att antalet samlingslokaler drastiskt minskar
              och att de samlingslokaler som finns kvar i allt större utsträckning
              hyrs ut på kommersiella villkor, vilket gör att ideella organisationer
              saknar möjlighet att hyra dem, vill ni inte göra något åt det,
              för allting är ju bra som det är.
            </seg>
          </u>
          <u xml:id="i-6a9b10eeaa94e78a-447" prev="i-6a9b10eeaa94e78a-436" who="Q262285">
            <seg>
              Då kan jag meddela mina borgerliga vänner i kulturutskottet att
              allting inte är så bra som de tror.
            </seg>
          </u>
          <u xml:id="i-6a9b10eeaa94e78a-448" prev="i-6a9b10eeaa94e78a-436" who="Q262285">
            <seg>
              Jag vill därför yrka bifall till reservation 2 om tillgång och
              stöd till allmänna samlingslokaler. Jag tror att det skulle vara
              väldigt bra ifall vi kunde hitta bättre stödformer för att se
              till att fler människor kan träffas och organisera sig och att
              den ideella sektorn kan växa.
            </seg>
          </u>
          <u xml:id="i-6a9b10eeaa94e78a-449" prev="i-6a9b10eeaa94e78a-436" who="Q262285">
            <seg>
              Slutligen, fru talman, tas folkbildningsfrågorna upp ganska kort
              i detta betänkande. Jag skulle vilja att regeringen tog ett helhetsgrepp
              på folkbildningsfrågorna, gärna i enlighet med den utmärkta argumentation
              som Christina Zedell stod för här i talarstolen när det gällde
              vikten av folkbildningen. Framför allt kanske man ska göra upp
              med den felaktiga princip som innebär att folkhögskolor i dag
              måste slåss och konkurrera ut varandra för att kunna öka sin andel
              av utbildningen. Vi behöver mer av folkhögskolor, mer av studieförbund,
              mer av utbildning och bildning i samhället. Därför skulle jag
              väldigt gärna önska att vi fick en regering som tog de frågorna
              på allvar.
            </seg>
          </u>
          <note type="speaker">
            Anf. 82 ANNE MARIE BRODÉN (M):
          </note>
          <u xml:id="i-6a9b10eeaa94e78a-450" next="i-6a9b10eeaa94e78a-464" who="Q4768600">
            <seg>
              Fru talman! Jag ska glädja Lars Ohly med att säga att vi har
              en regering som tar dessa frågor på allvar. Det är också därför
              som vi med glädje kan vänta in en skrivelse eller en proposition
              utifrån Erik Amnås utredning, som precis nu har fått in ungefär
              hundra remissvar. Där belyses folkbildningen, inte minst utifrån
              detta med hur vi bättre ska utvärdera och hur vi bättre ska lyfta
              fram folkbildningens betydelse i samhället. Nästa vecka blir det
              en dragning för ministern, och till hösten kommer det förhoppningsvis
              en mycket bra proposition eller skrivelse i frågan.
            </seg>
          </u>
          <u xml:id="i-6a9b10eeaa94e78a-451" prev="i-6a9b10eeaa94e78a-450" who="Q4768600">
            <seg>
              Det har visat sig att det finns ett stort engagemang för folkbildning,
              och det kan man också säga när man tittar på budgeten. 3 ½ miljard
              i statens budget för folkbildning är inte något att förakta.
            </seg>
          </u>
          <u xml:id="i-6a9b10eeaa94e78a-452" prev="i-6a9b10eeaa94e78a-450" who="Q4768600">
            <seg>
              Jag kommer i mitt anförande framför allt att fokusera på folkbildning
              eftersom jag har en kollega som senare kommer att ta upp idrottsfrågorna
              och de övriga frågorna. Jag tror att vi i stora delar är rörande
              överens om att folkbildningen är en viktig del av vårt samhälle
              och också har en historia som är väldigt tydlig där man har spelat
              en roll som är unik i Sverige. Både studieförbund och folkhögskolor
              har spelat och spelar en viktig roll.
            </seg>
          </u>
          <u xml:id="i-6a9b10eeaa94e78a-453" prev="i-6a9b10eeaa94e78a-450" who="Q4768600">
            <seg>
              Det är också därför regeringen har satsat och fortsätter att
              satsa på extra platser på folkhögskolorna. Jag delar dock Lars
              Ohlys oro när det gäller ersättningsmodellen för studieförbund
              och folkhögskolor som gör det svårt för nya att ta sig in. Det
              ersättningssystem som finns i dag gynnar till viss del dem som
              redan finns och som har funnits länge. Här tror jag att man behöver
              tänka om och tänka till. Det är också något som Erik Amnå har
              berört i sin utredning: Utredningssystemet behöver man fundera
              vidare på.
            </seg>
          </u>
          <u xml:id="i-6a9b10eeaa94e78a-454" prev="i-6a9b10eeaa94e78a-450" who="Q4768600">
            <seg>
              Alla som känner de här frågorna väl vet också att det är Folkbildningsrådets
              styrelse som antar ersättningsmodellerna. Låt oss gemensamt fortsätta
              att bevaka de frågorna och släppa in så många nya skolor som möjligt.
              Detta är en egen skolform, och det är en skolform som jag ofta
              brukar säga är en av de första friskolorna, för man har möjlighet
              att bestämma bra mycket mer själv än vad andra skolor kan i dagens
              Sverige.
            </seg>
          </u>
          <u xml:id="i-6a9b10eeaa94e78a-455" prev="i-6a9b10eeaa94e78a-450" who="Q4768600">
            <seg>
              Också studiecirklarna har stor betydelse i samhället. Jag tittade
              på siffror för ett tag sedan som visar att det skiljer 82 år mellan
              den yngste och den äldste deltagaren i våra studiecirklar. Det
              är imponerande. Det finns 95-åringar som går i studiecirklar.
            </seg>
          </u>
          <u xml:id="i-6a9b10eeaa94e78a-456" prev="i-6a9b10eeaa94e78a-450" who="Q4768600">
            <seg>
              Detta är viktigt och värdefullt att lyfta fram, och det är kanske
              också viktigt att besöka olika studiecirklar som finns runt om
              i samhället.
            </seg>
          </u>
          <u xml:id="i-6a9b10eeaa94e78a-457" prev="i-6a9b10eeaa94e78a-450" who="Q4768600">
            <seg>
              Det finns många utvärderingar som också beskriver den personliga
              utvecklingen, den demokratiska utvecklingen och viljan att ta
              mer plats i samhället när man har haft möjlighet att ta del av
              folkbildningen. Men det finns också ett ökat engagemang inom kulturlivet,
              och vi vet att en stor del av kulturen sker i folkbildningssammanhang.
            </seg>
          </u>
          <u xml:id="i-6a9b10eeaa94e78a-458" prev="i-6a9b10eeaa94e78a-450" who="Q4768600">
            <seg>
              De 150 folkhögskolor vi har, varav 107 är rörelsedrivna, har
              också stor betydelse. Vi ser att tremånadersutbildningarna för
              arbetslösa ungdomar har varit en väldigt bra satsning från regeringen.
              Här ser vi en fortsättning, och vi vill också diskutera en förlängning
              av detta. De har ju nu genom 1 000 särskilda platser fått möjlighet
              att få en längre utbildning på folkhögskola. Det är ett viktigt
              steg i arbetet med att minska utanförskapet.
            </seg>
          </u>
          <u xml:id="i-6a9b10eeaa94e78a-459" prev="i-6a9b10eeaa94e78a-450" who="Q4768600">
            <seg>
              Också kulturen har en viktig roll i att minska utanförskapet.
              Jag pratade med Botkyrkas Subtopia alldeles nyss om vad som händer
              där ute. Det är givet att det arbete som sker med inte minst integration
              och mångkulturella verksamheter har betydelse för alla, inte minst
              för våra ungdomar.
            </seg>
          </u>
          <u xml:id="i-6a9b10eeaa94e78a-460" prev="i-6a9b10eeaa94e78a-450" who="Q4768600">
            <seg>
              Därför blir jag bekymrad när jag hör att det finns de som vill
              ta bort anslagen för mångkulturellt arbete i folkbildningen. Det
              vore att gå helt fel väg, och det vore också att kanske till och
              med skapa större problem än de vi ser nu.
            </seg>
          </u>
          <u xml:id="i-6a9b10eeaa94e78a-461" prev="i-6a9b10eeaa94e78a-450" who="Q4768600">
            <seg>
              Fru talman! Regeringen har förutom satsningen på 60 miljoner
              som jag har talat om och de 1 000 platser som nu har tillkommit
              lyft fram vikten av att kvalitetssäkra folkbildningen. Folkbildningsrådet
              har en expertgrupp. Vi jobbar med uppföljning och utvärdering,
              men Erik Amnås utredning kommer som jag sade också att leda till
              en fortsatt diskussion om var utvärderingsansvaret ska ligga och
              hur det kan bli ännu bättre.
            </seg>
          </u>
          <u xml:id="i-6a9b10eeaa94e78a-462" prev="i-6a9b10eeaa94e78a-450" who="Q4768600">
            <seg>
              Det finns också diskussioner och motioner som handlar om hur
              man ska kunna kräva tillbaka anslag om saker och ting går fel
              och hur man kan ha en bättre kontroll. Här är det tydligt att
              Folkbildningsrådet har tagit beslut om att kräva tillbaka anslag
              om man inte följer statsbidragets regelverk eller om man till
              exempel lämnar oriktiga uppgifter.
            </seg>
          </u>
          <u xml:id="i-6a9b10eeaa94e78a-463" prev="i-6a9b10eeaa94e78a-450" who="Q4768600">
            <seg>
              Det finns alltså flera viktiga saker att nämna när det gäller
              detta. Jag vill avsluta med att kommentera de motioner som finns
              i betänkandet. Det är flera motioner som anses delvis tillgodosedda,
              och det beror just på att det sker mycket positivt arbete på de
              här områdena. Jag tror inte att de olika oppositionspartierna
              behöver vara oroliga för att vi inte vill göra ännu mer, för det
              är precis detta vi redan har pekat ut. Det kommer mer inom detta
              område, och det kommer också att följas av mer pengar.
            </seg>
          </u>
          <u xml:id="i-6a9b10eeaa94e78a-464" prev="i-6a9b10eeaa94e78a-450" who="Q4768600">
            <seg>
              Jag vill yrka bifall till utskottets förslag och avslag på samtliga
              motioner.
            </seg>
          </u>
          <note>
            I detta anförande instämde Peter Jutterström (M).
          </note>
          <note type="speaker">
            Anf. 83 CHRISTINA ZEDELL (S) replik:
          </note>
          <u xml:id="i-6a9b10eeaa94e78a-465" next="i-6a9b10eeaa94e78a-466" who="Q3374576">
            <seg>
              Fru talman! Det är roligt att höra att det finns en positivitet
              när det gäller folkbildningen, men ord måste också leda till verkstad.
              Anne Marie Brodén nämnde inget om det som jag tog upp i vår reservation
              om det gemensamma ansvaret mellan stat, kommun och landsting.
            </seg>
          </u>
          <u xml:id="i-6a9b10eeaa94e78a-466" prev="i-6a9b10eeaa94e78a-465" who="Q3374576">
            <seg>
              Om ni nu står bakom de ord ni använder när ni pratar om folkbildning
              måste ni också vara oroliga för den utveckling ni ser i kommunerna
              i dag. År 2012 var det, som jag sade, 16 kommuner som hade bestämt
              sig för att inte lämna några anslag till folkbildningen. Tio av
              dessa var här i Stockholmsområdet. Hur ser Anne Marie Brodén på
              den frågan, och varför kan man inte ställa upp på kravet i vår
              reservation, att regeringen årligen ska återkomma med en skriftlig
              redovisning till oss folkvalda i den här kammaren så att vi kan
              följa de diskussioner som förs mellan regering, kommuner och landsting?
            </seg>
          </u>
          <note type="speaker">
            Anf. 84 ANNE MARIE BRODÉN (M) replik:
          </note>
          <u xml:id="i-6a9b10eeaa94e78a-467" next="i-6a9b10eeaa94e78a-472" who="Q4768600">
            <seg>
              Fru talman! Tack för frågan, Christina Zedell! Jag ser med viss
              oro på att det har halverats från 30 till 15 procent när det gäller
              kommunernas del i det totala anslaget till folkbildningen. Det
              förs regelbundna diskussioner. Kulturutskottet har också varit
              och träffat SKL. Det förs också från departementet regelbundna
              diskussioner.
            </seg>
          </u>
          <u xml:id="i-6a9b10eeaa94e78a-468" prev="i-6a9b10eeaa94e78a-467" who="Q4768600">
            <seg>
              Det finns också en SKL-representant i vår folkbildningsexpertgrupp
              för att man ska få kunskap om och insikt i vad som händer.
            </seg>
          </u>
          <u xml:id="i-6a9b10eeaa94e78a-469" prev="i-6a9b10eeaa94e78a-467" who="Q4768600">
            <seg>
              Glädjande nog kan jag säga att de här samtalen har lett fram
              till att SKL har ändrat uppfattning när det gäller folkbildningsfrågor.
              I dag har man seminarier, där jag har deltagit, och bjuder också
              in kommunpolitiker för att diskutera vikten av att satsa på folkbildningen.
            </seg>
          </u>
          <u xml:id="i-6a9b10eeaa94e78a-470" prev="i-6a9b10eeaa94e78a-467" who="Q4768600">
            <seg>
              En sak som vi har sett tydligt i vår grupp och där vi har lyssnat
              på till exempel länsbildningsförbund är att folkbildningen också
              själv har ett ansvar för att bli bättre på att redovisa och berätta
              vad man gör. Det har varit lite mycket siffror och statistik och
              kanske lite mindre av beskrivande texter och bevis på att det
              är bra för kommunen, tillväxten och så vidare och på att folkbildningen
              gör skillnad.
            </seg>
          </u>
          <u xml:id="i-6a9b10eeaa94e78a-471" prev="i-6a9b10eeaa94e78a-467" who="Q4768600">
            <seg>
              Som jag sade finns det deltagare från 13 till 95 år. Det är klart
              att många kommuner tycker att detta är fantastiskt och också är
              beredda att satsa.
            </seg>
          </u>
          <u xml:id="i-6a9b10eeaa94e78a-472" prev="i-6a9b10eeaa94e78a-467" who="Q4768600">
            <seg>
              Vi är medvetna om frågan och jobbar vidare med den, men vi avstyrker
              er motion. Den har funnits i flera år. Vi har också diskuterat
              den här frågan i flera år. Nu tycker jag att vi börjar se en positiv
              förändring.
            </seg>
          </u>
          <note type="speaker">
            Anf. 85 CHRISTINA ZEDELL (S) replik:
          </note>
          <u xml:id="i-6a9b10eeaa94e78a-473" next="i-6a9b10eeaa94e78a-475" who="Q3374576">
            <seg>
              Fru talman! Jag har inte varit med lika länge som Anne Marie
              Brodén när det gäller de här frågorna. Även om man har diskuterat
              frågan länge kan jag inte förstå vad det är som skulle hindra
              att regeringen kom tillbaka till riksdagen och redovisade samtalen.
            </seg>
          </u>
          <u xml:id="i-6a9b10eeaa94e78a-474" prev="i-6a9b10eeaa94e78a-473" who="Q3374576">
            <seg>
              Det är väl jättebra att vi finns med i olika sammanhang och lyssnar
              in och så vidare. Det sista Anne Marie Brodén sade låter som om
              man lägger över ansvaret på studieförbunden. Det är inte det vi
              säger, utan vi vill ha en redovisning utifrån de diskussioner
              som sker med Sveriges Kommuner och Landsting så att vi folkvalda
              i den här salen kan ta del av dem. Då kan vi också se exempelvis
              vad det är som gör att de tio kommunerna i Stockholms län inte
              ger en enda krona till folkbildningen. Vad grundar de det på?
              De andra 16 kommunerna som har dragit tillbaka sina anslag, varför
              har de gjort det?
            </seg>
          </u>
          <u xml:id="i-6a9b10eeaa94e78a-475" prev="i-6a9b10eeaa94e78a-473" who="Q3374576">
            <seg>
              Vi ska komma ihåg att i propositionen 2006 var stat, kommuner
              och landsting överens om att denna fördelning var bra. Varför
              har man gått ifrån den? Det är en fråga som vi bör få svar på.
            </seg>
          </u>
          <note type="speaker">
            Anf. 86 ANNE MARIE BRODÉN (M) replik:
          </note>
          <u xml:id="i-6a9b10eeaa94e78a-476" next="i-6a9b10eeaa94e78a-478" who="Q4768600">
            <seg>
              Fru talman! Det är viktigt och angeläget att det är regering
              och departement som för dessa samtal men att också vi kan göra
              det. Vi tycker dock inte att man behöver lämna skrivelser till
              riksdagen i denna fråga, utan det är en fråga för kulturutskottet.
              Det är fullt möjligt för oss att bjuda in representanter från
              Utbildningsdepartementet som kan redovisa hur samtalen går. Vi
              har en socialdemokratisk ordförande som så här långt inte har
              tagit detta initiativ. Men jag ska gärna ta det, för jag vet att
              det pågår ett positivt samtal om kommunerna.
            </seg>
          </u>
          <u xml:id="i-6a9b10eeaa94e78a-477" prev="i-6a9b10eeaa94e78a-476" who="Q4768600">
            <seg>
              Jag hoppas att Socialdemokraterna inte vill att vi ska besluta
              över kommunernas huvud utan att ni vill att det ska ske på frivillig
              väg. Vi och flera av studieförbunden har sagt att man måste bli
              bättre på att beskriva så att det blir en naturlig prioritering
              när kommunerna ska använda sina resurser.
            </seg>
          </u>
          <u xml:id="i-6a9b10eeaa94e78a-478" prev="i-6a9b10eeaa94e78a-476" who="Q4768600">
            <seg>
              Det nämndes att kommunerna har så dålig ekonomi. Förra året hade
              SKL 20 miljarder i överskott. I år är det ett nollresultat, framför
              allt för att vi har fler yngre och äldre. År 2014 räknar man med
              ett visst plusresultat. Det är viktigt att vi i kammaren använder
              rätt siffror när vi talar om hur kommunerna har det med sin ekonomi.
            </seg>
          </u>
          <note type="speaker">
            Anf. 87 ANNA STEELE (FP):
          </note>
          <u xml:id="i-6a9b10eeaa94e78a-479" next="i-6a9b10eeaa94e78a-492" who="Q4980135">
            <seg>
              Fru talman! Vi talar om politik för det civila samhället, trossamfund
              och folkbildning. Även idrott finns med här, och det kommer min
              partivän Hans Backman att tala om.
            </seg>
          </u>
          <note>
            Jag yrkar härmed avslag på samtliga reservationer och bifall
            till utskottets förslag.
          </note>
          <u xml:id="i-6a9b10eeaa94e78a-480" prev="i-6a9b10eeaa94e78a-479" who="Q4980135">
            <seg>
              En reservation av Sverigedemokraterna som syftar till att upphöra
              med stöd till så kallad mångkulturalistisk verksamhet finner jag
              extra anmärkningsvärd. Där menar Sverigedemokraterna att skattemedel
              används till något som man kallar bland annat samhällssplittrande
              projekt.
            </seg>
          </u>
          <u xml:id="i-6a9b10eeaa94e78a-481" prev="i-6a9b10eeaa94e78a-479" who="Q4980135">
            <seg>
              Det är otroligt. Här verkar alla i den tredje sektorn, i folkbildningen
              och i studieförbunden överallt i vårt land för att inkludera alla
              människor, skapa förståelse för oss alla och verka som brobyggare
              eftersom vi alla har olika bakgrund och förutsättningar.
            </seg>
          </u>
          <u xml:id="i-6a9b10eeaa94e78a-482" prev="i-6a9b10eeaa94e78a-479" who="Q4980135">
            <seg>
              Det kallar Sverigedemokraterna för samhällssplittrande. Ett särskilt
              extra starkt avslag vill jag yrka på en reservation med sådant
              innehåll och syfte.
            </seg>
          </u>
          <u xml:id="i-6a9b10eeaa94e78a-483" prev="i-6a9b10eeaa94e78a-479" who="Q4980135">
            <seg>
              Det civila samhällets ställning i vår nation kan inte överskattas.
              Massor med människor är dagligdags involverade i olika aktiviteter
              och insatser som är helt ideella. Det är en fantastisk kraft.
              Här görs insatser som det offentliga inte kan eller ens bör bistå
              med.
            </seg>
          </u>
          <u xml:id="i-6a9b10eeaa94e78a-484" prev="i-6a9b10eeaa94e78a-479" who="Q4980135">
            <seg>
              I den tredje sektorn finns väntjänstföreningar för årsrika människor,
              kvinnojourer, nattvandrare, frilufts- och idrottsföreningar, hobbyföreningar,
              kulturföreningar, olika stödföreningar och mycket mer.
            </seg>
          </u>
          <u xml:id="i-6a9b10eeaa94e78a-485" prev="i-6a9b10eeaa94e78a-479" who="Q4980135">
            <seg>
              Människors möjlighet att mötas i olika former och på olika platser
              är något som alla kommuner förhoppningsvis ser som en del i demokratiarbetet.
            </seg>
          </u>
          <u xml:id="i-6a9b10eeaa94e78a-486" prev="i-6a9b10eeaa94e78a-479" who="Q4980135">
            <seg>
              Boverkets samlingslokalsdelegation fördelar medel via ansökningar
              till samlingslokaler, och det gör även Arvsfonden.
            </seg>
          </u>
          <u xml:id="i-6a9b10eeaa94e78a-487" prev="i-6a9b10eeaa94e78a-479" who="Q4980135">
            <seg>
              Folkbildningen syftar bland annat till att höja bildningsnivån
              i samhället och utjämna utbildningsklyftor. Den ska också bidra
              till större delaktighet och engagemang i samhällslivet.
            </seg>
          </u>
          <u xml:id="i-6a9b10eeaa94e78a-488" prev="i-6a9b10eeaa94e78a-479" who="Q4980135">
            <seg>
              På Sveriges 150 folkhögskolor går många studerande allmän kurs,
              som kan ge behörighet till högskola, men också ämnesinriktade
              kurser.
            </seg>
          </u>
          <u xml:id="i-6a9b10eeaa94e78a-489" prev="i-6a9b10eeaa94e78a-479" who="Q4980135">
            <seg>
              De tio studieförbunden har verksamheter över hela landet med
              mängder av studiecirklar i alla möjliga ämnen. Dessa förbund skapar
              mötesplatser, kunskapsinhämtning och socialt utbyte som är en
              stor tillgång för hela vårt samhälle.
            </seg>
          </u>
          <u xml:id="i-6a9b10eeaa94e78a-490" prev="i-6a9b10eeaa94e78a-479" who="Q4980135">
            <seg>
              I Sverige har vi religionsfrihet. Nämnden för statligt stöd till
              trossamfund är den institution som ser till att trossamfund kan
              få statsbidrag. Målet för stödet är att trossamfunden ska ha förutsättningar
              att bedriva sin verksamhet, såsom gudstjänster, själavård och
              undervisning.
            </seg>
          </u>
          <u xml:id="i-6a9b10eeaa94e78a-491" prev="i-6a9b10eeaa94e78a-479" who="Q4980135">
            <seg>
              Det finns premisser för att samfunden ska få sina bidrag, bland
              annat ska de upprätthålla och stärka de värderingar som samhället
              vilar på och se till människors lika värde och jämställdhet.
            </seg>
          </u>
          <u xml:id="i-6a9b10eeaa94e78a-492" prev="i-6a9b10eeaa94e78a-479" who="Q4980135">
            <seg>
              Sammantaget finns alla dessa olika verksamheter för att människor
              ska få möjlighet till förkovran, socialt utbyte och socialt umgänge.
              Själsfriden finns också med, och inkluderar man idrotten så kan
              även fysisk aktivitet läggas till.
            </seg>
          </u>
          <note type="speaker">
            Anf. 88 PER LODENIUS (C):
          </note>
          <u xml:id="i-6a9b10eeaa94e78a-493" next="i-6a9b10eeaa94e78a-508" who="Q5962258">
            <seg>
              Fru talman! Människors frivilliga organisering är en fundamental
              del av en väl fungerande demokrati och välfärdsstat. Det går också
              under beteckningen det civila samhället.
            </seg>
          </u>
          <u xml:id="i-6a9b10eeaa94e78a-494" prev="i-6a9b10eeaa94e78a-493" who="Q5962258">
            <seg>
              Det civila samhället är viktigt för personlig utveckling, social
              hållbarhet, integration, demokratisk fostran och kreativt skapande.
              Det civila samhället utgör ryggraden i ett öppet samhälle, ryggraden
              i en hållbar demokrati. Idrott, frivilligt socialt arbete och
              amatörkultur är tydliga exempel på hur civilsamhället skapar sammanhållning,
              integration och engagemang.
            </seg>
          </u>
          <u xml:id="i-6a9b10eeaa94e78a-495" prev="i-6a9b10eeaa94e78a-493" who="Q5962258">
            <seg>
              Politikens uppgift på alla nivåer är att riva hinder och röja
              väg för denna utvecklingskraft. Det solidariska ansvaret att förbättra
              människors livsmöjligheter kräver ett samspel mellan det offentliga
              och det civila.
            </seg>
          </u>
          <u xml:id="i-6a9b10eeaa94e78a-496" prev="i-6a9b10eeaa94e78a-493" who="Q5962258">
            <seg>
              Demokratin, den demografiska utvecklingen och människors önskan
              om ökad makt över sin egen vardag kräver ökat utrymme för ideella
              insatser, föreningsarbete och socialt och kulturellt entreprenörskap.
            </seg>
          </u>
          <u xml:id="i-6a9b10eeaa94e78a-497" prev="i-6a9b10eeaa94e78a-493" who="Q5962258">
            <seg>
              Människor måste uppmuntras och tillåtas vara med och bygga nätverk
              som kan nå fler och bidra till välfärden. Det civila samhället
              måste ha en självständig roll, bortom både staten och privata
              företag. Om det offentliga blir alltför ambitiöst, tar på sig
              allt fler uppgifter och garanterar allt fler delar av människors
              liv riskerar det att motverka de frivilliga initiativ som annars
              uppkommer i dess ställe.
            </seg>
          </u>
          <u xml:id="i-6a9b10eeaa94e78a-498" prev="i-6a9b10eeaa94e78a-493" who="Q5962258">
            <seg>
              I dagens komplexa värld är det viktigt med kontakter med andra
              och bildning för att kunna orientera sig, forma självständiga
              uppfattningar och delta i samhällslivet. Här spelar civilsamhället
              en mycket viktig roll, inte minst för en livskraftig demokrati.
            </seg>
          </u>
          <u xml:id="i-6a9b10eeaa94e78a-499" prev="i-6a9b10eeaa94e78a-493" who="Q5962258">
            <seg>
              Att skapa goda villkor för civilsamhället och folkbildningen
              är därför en mycket viktig uppgift. Här vill jag lyfta fram folkbildningens
              studieförbund och folkhögskolor som otroligt viktiga aktörer inom
              civilsamhället. Inte minst handlar det om folkbildningens möjlighet
              att lyfta och skapa engagemang i samhällsdebatten och om studieförbundens
              och folkhögskolornas betydelse som arena för att skapa engagemang
              för vårt samhälle. Folkhögskolornas betydelse ökar också i en
              tid då många ungdomar har lämnat skolan utan godkända resultat.
            </seg>
          </u>
          <u xml:id="i-6a9b10eeaa94e78a-500" prev="i-6a9b10eeaa94e78a-493" who="Q5962258">
            <seg>
              Fru talman! De satsningar som har gjorts inom folkhögskolan för
              arbetslösa ungdomar har visat sig vara lyckade och visar på kraften
              och möjligheterna som folkhögskolan ger. Bredden av folkhögskoleanordnare
              gör att det finns utbildningar anpassade för olika behov samtidigt
              som utbildningsformen som sådan av tradition har möjlighet att
              friare pröva och använda olika pedagogiska metoder.
            </seg>
          </u>
          <u xml:id="i-6a9b10eeaa94e78a-501" prev="i-6a9b10eeaa94e78a-493" who="Q5962258">
            <seg>
              För mig som centerpartist handlar folkbildning om att stärka
              demokratin, höja bildningsnivån och öka samhällsengagemanget.
              Det är också många i vårt land som nås av och tar aktiv del i
              studieförbundens och folkhögskolornas verksamhet, inte minst i
              mötet med folkbildningen som kulturspridare, en spridare av kultur
              och kulturell verksamhet över hela landet, långt utanför storstadens
              stora scener.
            </seg>
          </u>
          <u xml:id="i-6a9b10eeaa94e78a-502" prev="i-6a9b10eeaa94e78a-493" who="Q5962258">
            <seg>
              Studieförbund och folkhögskolor är viktiga aktörer för att kulturlivet
              ska leva lokalt runt om i landet med både mångfald och hög kvalitet.
              Folkbildningen ska vara tillgänglig för alla som en självklar
              del av vårt samhälle. Det ska inte spela någon roll om man har
              sitt ursprung i ett annat land, om man har en funktionsnedsättning
              eller var i landet man bor.
            </seg>
          </u>
          <u xml:id="i-6a9b10eeaa94e78a-503" prev="i-6a9b10eeaa94e78a-493" who="Q5962258">
            <seg>
              Fru talman! Idrottsrörelsen är en stor del av vårt civila samhälle.
              Idrotten är viktig i många människors liv, inte minst för barn
              och ungdomar där tiden i idrottsföreningar betyder otroligt mycket.
              Då är det viktigt, för att inte säga väsentligt, att idrottsrörelsen
              tar ansvar också i svåra frågor.
            </seg>
          </u>
          <u xml:id="i-6a9b10eeaa94e78a-504" prev="i-6a9b10eeaa94e78a-493" who="Q5962258">
            <seg>
              Riksidrottsförbundet jobbar på olika sätt med att sprida kunskap
              och förståelse kring frågor som i det här sammanhanget kan definieras
              som svåra.
            </seg>
          </u>
          <u xml:id="i-6a9b10eeaa94e78a-505" prev="i-6a9b10eeaa94e78a-493" who="Q5962258">
            <seg>
              Bland annat gör man det genom idrottens idéprogram. Man menar
              att alla som vill ska ha rätt att vara med i föreningsdriven idrottsverksamhet
              och det oavsett nationalitet, etniskt ursprung, religion, ålder,
              kön och sexuell läggning.
            </seg>
          </u>
          <u xml:id="i-6a9b10eeaa94e78a-506" prev="i-6a9b10eeaa94e78a-493" who="Q5962258">
            <seg>
              Dessutom jobbar Riksidrottsförbundet aktivt med att stävja och
              motverka övergrepp, mobbning och trakasserier av alla slag. Det
              gör man bland annat genom att informera och utbilda ledare och
              aktiva inom idrotten.
            </seg>
          </u>
          <u xml:id="i-6a9b10eeaa94e78a-507" prev="i-6a9b10eeaa94e78a-493" who="Q5962258">
            <seg>
              Idéprogrammet tar också upp möjligheterna att delta oberoende
              av fysiska och psykiska förutsättningar.
            </seg>
          </u>
          <u xml:id="i-6a9b10eeaa94e78a-508" prev="i-6a9b10eeaa94e78a-493" who="Q5962258">
            <seg>
              Studier visar att idrottande ungdomar mår psykiskt bättre än
              andra inte bara fysiskt bättre. Ungdomar som idrottar trivs också
              bättre i skolan och skolkar mindre. Studierna visar alltså tydligt
              att idrottsengagemang har tydliga vinster när det gäller ungdomars
              välmående. Därför är det viktigt att idrotten är öppen och mottagande,
              så att den som vill får möjlighet att delta.
            </seg>
          </u>
          <note>
            Med det, fru talman, vill jag yrka bifall till utskottets förslag
            och avslag på motionerna.
          </note>
          <note type="speaker">
            Anf. 89 LARS-AXEL NORDELL (KD):
          </note>
          <u xml:id="i-6a9b10eeaa94e78a-509" next="i-6a9b10eeaa94e78a-527" who="Q6014428">
            <seg>
              Fru talman! I slutet av förra året uppmärksammades hur organisationen
              Missing People lyckades hitta en nioårig flicka som hade varit
              försvunnen i Göteborg välbehållen. Lättnaden var stor, och jag
              hörde en tv-reporter fråga en representant för Missing People:
              Men är inte det här egentligen en uppgift för samhället? Det var
              frågan.
            </seg>
          </u>
          <u xml:id="i-6a9b10eeaa94e78a-510" prev="i-6a9b10eeaa94e78a-509" who="Q6014428">
            <seg>
              Det är en fullständigt befängd fråga, enligt mitt förmenande,
              eftersom den ideella organisationen Missing People är lika mycket
              samhälle som den offentliga sektorn, som journalisten förmodligen
              syftade på. Men det var ett feltänk.
            </seg>
          </u>
          <u xml:id="i-6a9b10eeaa94e78a-511" prev="i-6a9b10eeaa94e78a-509" who="Q6014428">
            <seg>
              Ibland hör man framför allt från Socialdemokraterna och Vänsterpartiet
              men också från andra håll att de på ett felaktigt jag skulle vilja
              säga okunnigt sätt sätter likhetstecken mellan samhället och den
              offentliga sektorn. Men samhället, kära vänner, är betydligt större
              än den offentliga sektorn.
            </seg>
          </u>
          <u xml:id="i-6a9b10eeaa94e78a-512" prev="i-6a9b10eeaa94e78a-509" who="Q6014428">
            <seg>
              I det civila samhället samlas naturliga gemenskaper som en samhällskropp
              bestående av familjer, folkrörelser och andra ideella organisationer.
              Man kan säga att familjen är grundbulten i samhällskroppen.
            </seg>
          </u>
          <u xml:id="i-6a9b10eeaa94e78a-513" prev="i-6a9b10eeaa94e78a-509" who="Q6014428">
            <seg>
              Fru talman! Förutom civilsamhället finns den privata och den
              offentliga sektorn. Var och en av de tre samhällssektorerna har
              sina viktiga roller att spela, viktiga roller och uppgifter, drivkrafter
              och arbetssätt. Dem ska vi vara rädda om.
            </seg>
          </u>
          <u xml:id="i-6a9b10eeaa94e78a-514" prev="i-6a9b10eeaa94e78a-509" who="Q6014428">
            <seg>
              Det är den privata sektorn, bestående av näringsliv och entreprenörer,
              som framför allt ger jobb och betalar skatt som är förutsättningen
              för våra välfärdssystem. Det offentligas uppgift är att vara understödjande
              och kompletterande när inte marknaden fungerar av sig själv eller
              när eldsjälarnas engagemang inte räcker till för de insatser som
              behöver göras. Då är det viktigt att den offentliga sektorn finns
              som kompletterande och understödjande.
            </seg>
          </u>
          <u xml:id="i-6a9b10eeaa94e78a-515" prev="i-6a9b10eeaa94e78a-509" who="Q6014428">
            <seg>
              Fru talman! Under flera decennier blev Sverige känt för sin stora
              offentliga sektor och sitt höga skattetryck. Även om vi har normaliserats
              därvidlag avviker vi fortfarande, och när vi talar om det civila
              samhällets utveckling är detta mer centralt än man många gånger
              kan tro. Vi tillät i Sverige det offentliga att bli så stort att
              det till slut i princip gjorde anspråk på att ha monopol på goda
              gärningar, och svenskarna blev lärda att den enda sociala plikten
              av betydelse var skatteplikten. Undra på att det civila samhället
              under lång tid var på tillbakagång i Sverige!
            </seg>
          </u>
          <u xml:id="i-6a9b10eeaa94e78a-516" prev="i-6a9b10eeaa94e78a-509" who="Q6014428">
            <seg>
              När vi söker förklaringar till att det blev som det blev är denna
              bakgrund central. Oavsett vilka slutsatser man drar är det tydligt
              att vi behöver ett värderingsskifte i synen på det offentliga
              för att det civila samhället på allvar ska få blomma ut.
            </seg>
          </u>
          <u xml:id="i-6a9b10eeaa94e78a-517" prev="i-6a9b10eeaa94e78a-509" who="Q6014428">
            <seg>
              Fru talman! Låt mig kort beröra frågan om finansieringen av den
              ideella sektorn.
            </seg>
          </u>
          <u xml:id="i-6a9b10eeaa94e78a-518" prev="i-6a9b10eeaa94e78a-509" who="Q6014428">
            <seg>
              Som sista land i Europa införde vi i Sverige avdragsrätt för
              gåvor till vissa ideella organisationer. Det är en kristdemokratisk
              hjärtefråga att det ska vara enkelt och problemfritt att ekonomiskt
              bidra till civilsamhällets utveckling. Nu har det glunkats om
              att Socialdemokraterna kommer att vilja avveckla gåvoskatteavdraget
              vid ett eventuellt maktskifte efter valet 2014. Det vore intressant
              att få ett förtydligande på den punkten från Socialdemokraterna
              här och nu. Kan ni svara på frågan: Planerar ni att avskaffa gåvoskatteavdraget?
              Ja eller nej!
            </seg>
          </u>
          <u xml:id="i-6a9b10eeaa94e78a-519" prev="i-6a9b10eeaa94e78a-509" who="Q6014428">
            <seg>
              I Norge började man precis som i Sverige på en låg nivå, 6 000
              kronor, sedan höjde man och fördubblade till 12 000 kronor, och
              nu finns det ett förslag i Norge på 25 000 kronor som förmodligen
              kommer att få majoritet. Där är taket i Norge. Vad jag har förstått
              finns det egentligen inte några delade meningar i Norge, utan
              oavsett majoritet efter valet kommer man att ha det här spåret.
            </seg>
          </u>
          <u xml:id="i-6a9b10eeaa94e78a-520" prev="i-6a9b10eeaa94e78a-509" who="Q6014428">
            <seg>
              Det nuvarande avdraget gäller stöd till forsknings- och hjälporganisationer.
              Det är bra. Men vi kristdemokrater ser gärna att vi även i Sverige
              kan gå vidare, så att taket för avdraget höjs och att fler ideella
              organisationer kan komma i fråga i framtiden.
            </seg>
          </u>
          <u xml:id="i-6a9b10eeaa94e78a-521" prev="i-6a9b10eeaa94e78a-509" who="Q6014428">
            <seg>
              Fru talman! Några motioner kopplade till denna debatt handlar
              om äldres tillgång till idrott och fysisk aktivitet, att stärka
              det hälsofrämjande arbetet för äldre. Det sker faktiskt en hel
              del intressanta satsningar ute i landet, vilket förmodligen också
              kommer att fångas in i den utvärdering som pågår.
            </seg>
          </u>
          <u xml:id="i-6a9b10eeaa94e78a-522" prev="i-6a9b10eeaa94e78a-509" who="Q6014428">
            <seg>
              Nyligen har en gemenskapspark med rörelseredskap etablerats i
              de centrala delarna av Nora, som ligger i mitt hemlän Örebro län.
              Där finns det en idérik och driftig kvinna vid namn Gunbritt Parsmo
              som har kommit med förslaget att dra i gång detta.
            </seg>
          </u>
          <u xml:id="i-6a9b10eeaa94e78a-523" prev="i-6a9b10eeaa94e78a-509" who="Q6014428">
            <seg>
              Kommunen gillade idén, och nu engageras föreningar och enskilda
              i olika åldrar för gemenskap och fysisk aktivitet. Detta är ett
              utmärkt exempel på civilt engagemang som gör skillnad. Liknande
              anläggningar finns på flera andra platser i landet, bland annat
              Hökarängen, Enköping, Eskilstuna och Luleå.
            </seg>
          </u>
          <u xml:id="i-6a9b10eeaa94e78a-524" prev="i-6a9b10eeaa94e78a-509" who="Q6014428">
            <seg>
              Till sist, fru talman, vill jag säga något om folkbildningen.
              Det har Anne Marie Brodén redan pratat om, men jag vill nämna
              några saker, för jag vill också understryka hur viktigt detta
              är.
            </seg>
          </u>
          <u xml:id="i-6a9b10eeaa94e78a-525" prev="i-6a9b10eeaa94e78a-509" who="Q6014428">
            <seg>
              Från det att riksdagsledamoten och nykterhetskämpen Oscar Olsson
              1902 genomförde den första studiecirkeln någonsin har studiecirkeln
              hela tiden varit viktig ur gemenskaps-, demokrati- och bildningssynpunkt.
              Studiecirkeln kom att spela en särskilt stor roll i övergången
              från bondesamhället till industrisamhället, då vi hade stora folkförflyttningar
              i vårt land. Men folkbildningen har alltjämt en viktig roll i
              dagens samhälle.
            </seg>
          </u>
          <u xml:id="i-6a9b10eeaa94e78a-526" prev="i-6a9b10eeaa94e78a-509" who="Q6014428">
            <seg>
              Vi hörde tidigare att den är viktig för invandrargrupper. Det
              kan jag verkligen stryka under: Folkbildningen är oerhört viktig
              för invandrargrupper. Jag är själv tjänstledig som verksamhetschef
              för studieförbundet NBV i Örebro län, som är i särklass störst
              när det gäller just folkbildningsverksamhet bland våra nysvenskar.
            </seg>
          </u>
          <u xml:id="i-6a9b10eeaa94e78a-527" prev="i-6a9b10eeaa94e78a-509" who="Q6014428">
            <seg>
              Folkbildningen hjälper till med att starta föreningar och lära
              ut sammanträdesteknik, hur man skriver föredragningslistor, protokoll
              med mera. Det är oerhört viktigt. Folkbildningen är i dag ett
              avgörande viktigt verktyg för både demokrati och integration.
            </seg>
          </u>
          <note>
            Därmed, fru talman, yrkar jag bifall till utskottets förslag.
          </note>
          <note type="speaker">
            Anf. 90 LARS OHLY (V) replik:
          </note>
          <u xml:id="i-6a9b10eeaa94e78a-528" next="i-6a9b10eeaa94e78a-531" who="Q262285">
            <seg>
              Fru talman! Lars-Axel Nordell talade om en hel del saker som
              inte finns med i betänkandet, och då tar jag mig rätten att också
              göra det i min replik.
            </seg>
          </u>
          <u xml:id="i-6a9b10eeaa94e78a-529" prev="i-6a9b10eeaa94e78a-528" who="Q262285">
            <seg>
              Olika syn på vad som är samhället tror jag egentligen inte att
              vi har. Det är självklart att samhället består av så väldigt mycket
              mer än den gemensamt finansierade och organiserade sektorn. Däremot
              har vi väldigt olika syn på hur stor del som ska organiseras gemensamt
              och betalas med skatt och hur mycket man ska ta ansvar för själv,
              som Lars-Axel Nordell säkert skulle uttrycka det. Lars-Axel Nordell
              företräder ett parti som tycker att det är viktigare med skattesänkningar
              än med fler lärare i skolan, om man hårdrar det.
            </seg>
          </u>
          <u xml:id="i-6a9b10eeaa94e78a-530" prev="i-6a9b10eeaa94e78a-528" who="Q262285">
            <seg>
              Men samhället är naturligtvis oerhört mycket större än så. Att
              vi inte skulle se idrottsrörelsen, fackföreningsrörelsen, nykterhetsrörelsen,
              folkrörelser och ideella organisationer som en del av samhället
              är ett märkligt påstående. Varifrån har Lars-Axel Nordell fått
              det? Vem har sagt så? Jag tror inte att vare sig någon socialdemokrat
              eller någon vänsterpartist någonsin skulle ha sagt så. Jag är
              själv fostrad i den största folkrörelsen i Sverige, fackföreningsrörelsen.
              Självklart ska inte den vara statligt organiserad. Självklart
              är den en del av samhället. En sådan syn tror jag att Lars-Axel
              Nordell inte hittar någonstans. Detta är att slåss mot hjärnspöken.
            </seg>
          </u>
          <u xml:id="i-6a9b10eeaa94e78a-531" prev="i-6a9b10eeaa94e78a-528" who="Q262285">
            <seg>
              Dessutom tar Lars-Axel Nordell upp frågan om gåvoskatteavdrag,
              som inte heller finns med i betänkandet, fru talman. Men är det
              inte lite märkligt, Lars-Axel Nordell, att de som är rika och
              har råd att betala måste få belöning i form av sänkt skatt när
              de gör det? Varför kan man inte betala utan att man ska tjäna
              pengar i form av sänkt skatt? Är inte det lite väl egoistiskt,
              om det nu är hjälpa man vill göra?
            </seg>
          </u>
          <note type="speaker">
            Anf. 91 LARS-AXEL NORDELL (KD) replik:
          </note>
          <u xml:id="i-6a9b10eeaa94e78a-532" next="i-6a9b10eeaa94e78a-534" who="Q6014428">
            <seg>
              Fru talman! Jag tackar Lars Ohly för frågorna. Min kritik gällde
              att så många sätter likhetstecken mellan samhället och den offentliga
              sektorn. Man säger att något är samhällets sak att ordna och menar
              då ofta inte den ideella sektorn eller företagen utan den offentliga
              sektorn. Det är bra att Lars Ohly markerar att han inte tycker
              så. Det uppskattar jag. Jag tycker att det är viktigt att vi kan
              rensa ut det här tänkesättet, att det är de som har ansvar. Det
              får inte vara så. Det är viktigt att vi håller isär detta, så
              att vi inte pratar om samhället när vi menar någonting annat.
              Samhället är betydligt bredare än den offentliga sektorn.
            </seg>
          </u>
          <u xml:id="i-6a9b10eeaa94e78a-533" prev="i-6a9b10eeaa94e78a-532" who="Q6014428">
            <seg>
              Lars Ohly tog upp flera saker, och jag greppar inte riktigt alltihop.
              Men beträffande gåvoskatteavdraget vill jag säga att det är ett
              sätt att engagera människor, att uppmuntra engagemang. Det är
              viktigt att människor engagerar sig för den ideella sektorn, att
              det inte hela tiden, som tidigare, ska gå via statsbidrag eller
              kommunala bidrag, utan att man direkt ska kunna göra den här typen
              av insatser.
            </seg>
          </u>
          <u xml:id="i-6a9b10eeaa94e78a-534" prev="i-6a9b10eeaa94e78a-532" who="Q6014428">
            <seg>
              Som sagt är det här någonting som finns i övriga Europa och som
              nu även etablerats i Sverige, även om vi i Sverige bara har börjat.
              Min och mitt partis ambition är att vi ska kunna fortsätta att
              bygga ut det här, så att fler kan komma i åtnjutande av det och
              så att man också kan ha ett högre tak för vad som kan dras av.
              Det tycker jag är oerhört viktigt även för finansieringen av den
              ideella sektorn i framtiden.
            </seg>
          </u>
          <note type="speaker">
            Anf. 92 LARS OHLY (V) replik:
          </note>
          <u xml:id="i-6a9b10eeaa94e78a-535" next="i-6a9b10eeaa94e78a-536" who="Q262285">
            <seg>
              Fru talman! Jag måste nog göra Lars-Axel Nordell besviken om
              han tror att vi plötsligt är överens. Den stora skiljelinjen gäller
              frågan vad som är ett gemensamt ansvar som vi tillsammans bör
              organisera och finansiera med skatt och vad som bör vara vars
              och ens eget ansvar. Det finns mängder av uppgifter som ni vill
              att samhället ska dra sig tillbaka från, eller åtminstone minska
              sitt engagemang i. Till exempel ska nu inte längre läxläsning
              vara en självklarhet för alla barn, utan barn som har föräldrar
              som är tillräckligt rika för att köpa tjänsten ska kunna få skatteavdrag
              när de gör det. Jag ställde i mitt huvudanförande frågan: Varför
              stanna där? Varför inte låta dem som har råd köpa bättre måltider,
              bättre lärare och bättre lokaler för sina barn? Varför ska den
              likvärdiga skolan upphävas bara när det gäller läxor? Fortsätt
              på den väg som ni har slagit in på, om ni tycker att den är så
              himla bra! Där finns det en enorm skiljelinje mellan Kristdemokraterna
              och Vänsterpartiet. Vi anser att vi ska bygga upp och gemensamt
              organisera utbildning, vård, omsorg, polis och brandväsen. Det
              är inte något enskilt ansvar att göra det.
            </seg>
          </u>
          <u xml:id="i-6a9b10eeaa94e78a-536" prev="i-6a9b10eeaa94e78a-535" who="Q262285">
            <seg>
              När det gäller gåvoskatteavdraget kvarstår min förundran över
              att Lars-Axel Nordells väljare och de som har råd att betala till
              hjälporganisationer är så egoistiska i sin hjälpverksamhet att
              de måste tjäna på det genom att få tillbaka på skatten. Varför
              kan de inte vara lite altruistiska? Varför kan vi inte uppmuntra
              det altruistiska i stället för att vädja till dessa rika människors
              egenintressen? Det tycker jag är ganska snålt resonerat, Lars-Axel
              Nordell.
            </seg>
          </u>
          <note type="speaker">
            Anf. 93 LARS-AXEL NORDELL (KD) replik:
          </note>
          <u xml:id="i-6a9b10eeaa94e78a-537" next="i-6a9b10eeaa94e78a-539" who="Q6014428">
            <seg>
              Fru talman! Lars Ohly råkade säga att samhället inte ska dra
              sig tillbaka från vissa uppgifter. Jag tycker att han fångade
              in just det som jag pekade på. Uppenbarligen satte han i det här
              fallet likhetstecken mellan samhället och den offentliga sektorn
              och undantog därmed den ideella och den privata sektorn. Det är
              det här som är problemet med detta tankefel. Jag inser att Lars
              Ohly menar att det är den offentliga sektorn som inte ska dra
              sig tillbaka.
            </seg>
          </u>
          <u xml:id="i-6a9b10eeaa94e78a-538" prev="i-6a9b10eeaa94e78a-537" who="Q6014428">
            <seg>
              Vi vill ha ett större civilt engagemang än vad som är fallet
              i dag, och det är det vi vill uppmuntra. Många gånger företräder
              Vänstern ett ganska fyrkantigt synsätt, tycker jag: Allt måste
              gå genom det offentliga, och politiken ska styra detta. Problemet
              för Vänstern är kanske att det är svårt att styra om människor
              själva får ökad möjlighet att fatta beslut. Det är väl det som
              det handlar om många gånger.
            </seg>
          </u>
          <u xml:id="i-6a9b10eeaa94e78a-539" prev="i-6a9b10eeaa94e78a-537" who="Q6014428">
            <seg>
              Det är väldigt bra om man kan vara med och särskilt välja eller
              stödja olika utvecklingar. Det innebär inte att de andra får det
              sämre. Om man kan lyfta en grupp är det väldigt bra. Synsättet
              om inte jag får det bättre ska åtminstone de andra få det sämre
              ställer jag inte upp på. Det tycker jag är ett vedervärdigt synsätt,
              som ibland slår igenom. Man måste också kunna glädja sig åt andras
              framgångar. Det är viktigt att vi försöker få till stånd en politik
              som stöder utveckling.
            </seg>
          </u>
          <note type="speaker">
            Anf. 94 PETER JOHNSSON (S):
          </note>
          <u xml:id="i-6a9b10eeaa94e78a-540" next="i-6a9b10eeaa94e78a-556" who="Q5891935">
            <seg>
              Fru talman! Som flera tidigare talare nämnt innehåller detta
              betänkande, KrU10, ett antal områden. Det område jag kommer att
              prata om är det som jag ansvarar för, nämligen idrottsfrågorna.
              Därför yrkar jag bifall till reservation 3 under punkt 5, men
              står självklart bakom de övriga reservationer vi har. Reservation
              3 handlar om avgifter för idrottsaktiviteter, men är mycket större
              än så. Den samhällsutveckling vi sett under de senaste åren har
              gett en betydande effekt på det som sker inom idrottsområdet.
              Klyftorna växer i samhället, och utanförskapet ökar. Fler får
              det svårare och svårare att klara sin vardag; de får det kanske
              svårt att klara de mest basala saker, som mat och kläder. I en
              prioritering är det naturligtvis detta som är det viktigaste.
            </seg>
          </u>
          <u xml:id="i-6a9b10eeaa94e78a-541" prev="i-6a9b10eeaa94e78a-540" who="Q5891935">
            <seg>
              Vad har då detta med idrotten att göra? Jo, vi ser en utveckling
              i dag där fler och fler måste välja bort idrottsaktiviteter. Idrottsutövandet
              minskar i vårt samhälle. Det finns naturligtvis flera orsaker
              till att det sker, men jag tror att en av de viktigaste orsakerna
              är de ekonomiska förutsättningarna. Om man i dag blir sjuk eller
              arbetslös och inte känner sig delaktig i samhället skapar det
              en hopplöshet. Vi ser detta växa fram med upplopp och kriminalitet
              som följd, exempelvis nu i dagarna i Stockholms ytterområden.
              Men detta sker i hela vårt land. Nu måste dagens regering ta detta
              på allvar.
            </seg>
          </u>
          <u xml:id="i-6a9b10eeaa94e78a-542" prev="i-6a9b10eeaa94e78a-540" who="Q5891935">
            <seg>
              I mina tidigare anföranden om dessa områden har jag lyft fram
              kostnaden för att delta i tävlingsidrott. Siffrorna är från 2011.
              Jag lovar att de inte har minskat när vi står här i dag, 2013.
              Exempelvis är kostnaden inom ishockey 10 740 kronor, ridsport
              10 405 kronor, tennis 4 700 kronor, och fotboll 3 700 kronor.
              I dessa kostnader ingår avgifter, utrustning och resor. Dessa
              uppgifter är framtagna av Riksidrottsförbundet.
            </seg>
          </u>
          <u xml:id="i-6a9b10eeaa94e78a-543" prev="i-6a9b10eeaa94e78a-540" who="Q5891935">
            <seg>
              Tänk er en familj där sjukdom eller arbetslöshet har slagit till.
              Den har två eller tre barn eller kanske fler som inget annat vill
              än att syssla med någon form av idrott. Men föräldrarna måste
              säga nej utifrån sin ekonomiska situation på grund av ett raserat
              trygghetssystem i vårt samhälle.
            </seg>
          </u>
          <u xml:id="i-6a9b10eeaa94e78a-544" prev="i-6a9b10eeaa94e78a-540" who="Q5891935">
            <seg>
              Regeringens politik under de sju år som snart har gått har, precis
              som tidigare har sagts, inriktats på stora skattesänkningar för
              dem som har det allra bäst, och så har det gått lite till den
              stora folkmängden. Vad har det fått för konsekvenser för det övriga
              samhället? I stället för att användas för skattesänkningar skulle
              pengarna delvis ha kunnat gå till att stärka kommunernas olika
              ansvarsområden.
            </seg>
          </u>
          <u xml:id="i-6a9b10eeaa94e78a-545" prev="i-6a9b10eeaa94e78a-540" who="Q5891935">
            <seg>
              Vi ser i dag enligt RF att var femte kommun drar ned på stödet
              till idrottsföreningarna. Avgifterna har ökat ganska mycket, skriver
              man, under de senaste tio åren. Vi ser att en av tio föräldrar
              inte har råd att låta sina barn utöva idrott som de vill.
            </seg>
          </u>
          <u xml:id="i-6a9b10eeaa94e78a-546" prev="i-6a9b10eeaa94e78a-540" who="Q5891935">
            <seg>
              Herr talman! Detta är ett misslyckande. Det är följden av en
              borgerlig politik. Det vill vi förändra 2014. Jag lovar er det.
              Med vår politik skulle fler få arbete och egen inkomst och på
              det sättet förutsättningar för att delta i olika idrottsföreningars
              aktiviteter. Kommunerna skulle få bättre förutsättningar, och
              man skulle förhoppningsvis kunna stärka föreningarnas ekonomi.
            </seg>
          </u>
          <u xml:id="i-6a9b10eeaa94e78a-547" prev="i-6a9b10eeaa94e78a-540" who="Q5891935">
            <seg>
              Vi tror att ett samhälle måste hållas ihop. Vi måste hjälpas
              åt så att utanförskapet och den frustration som många i dag känner
              bekämpas av en aktiv arbetsmarknadspolitik och ökad delaktighet.
              Sverige har inte längre råd med en borgerlig politik. Det gäller
              även inom idrottsområdet.
            </seg>
          </u>
          <u xml:id="i-6a9b10eeaa94e78a-548" prev="i-6a9b10eeaa94e78a-540" who="Q5891935">
            <seg>
              Vi vill ha framtida förebilder för barn och unga. Det kan vara
              Carolina Klüft, Zlatan eller någon av de andra stora profilerna
              som driver ungdomar att inte bara läsa Zlatans bok utan också
              aktivera sig i föreningslivet. Då måste man se kultur och fritid
              som en del i välfärdens kärna. Jag ställer frågan till de borgerliga
              företrädarna: Gör regeringen det? Ser ni kultur, fritid och idrottslivet
              som en del av välfärdens kärna?
            </seg>
          </u>
          <u xml:id="i-6a9b10eeaa94e78a-549" prev="i-6a9b10eeaa94e78a-540" who="Q5891935">
            <seg>
              Det finns ytterligare några saker som jag vill ta upp här. Marknadsdomstolen
              fattade ett beslut för inte så länge sedan. Det är en nyliberalism
              som börjar skapas i samhället där man säger att föreningar ska
              likställas med företag.
            </seg>
          </u>
          <u xml:id="i-6a9b10eeaa94e78a-550" prev="i-6a9b10eeaa94e78a-540" who="Q5891935">
            <seg>
              Vi vill bevara idrotten som en särart. Om man säger att föreningar
              ska likställas med företag om du tar ut en anmälningsavgift eller
              säljer korv kan man fundera på vart utvecklingen är på väg. Om
              inte demokratiska beslut kan fattas i föreningarna och genomföras
              i verkligheten utan man går till Marknadsdomstolen för att få
              det förändrat är vi inne på en ganska sjuk väg för föreningslivets
              utveckling.
            </seg>
          </u>
          <u xml:id="i-6a9b10eeaa94e78a-551" prev="i-6a9b10eeaa94e78a-540" who="Q5891935">
            <seg>
              Vi har ett särskilt yttrande i betänkandet och andra reservationer
              som vi hade förra året. Jag kommer inte att ta upp dem. Men de
              finns där att läsa.
            </seg>
          </u>
          <u xml:id="i-6a9b10eeaa94e78a-552" prev="i-6a9b10eeaa94e78a-540" who="Q5891935">
            <seg>
              Vi har också 51-procentsregeln som kommer att diskuteras på RF:s
              stämma i helgen. Jag önskar både RF och specialförbunden lycka
              till i den diskussionen och andra diskussioner om idrottens framtida
              möjligheter att skapa förutsättningar för ett hållbart Sverige.
            </seg>
          </u>
          <u xml:id="i-6a9b10eeaa94e78a-553" prev="i-6a9b10eeaa94e78a-540" who="Q5891935">
            <seg>
              Vi står självklart bakom 51-procentsregeln. Men det är oerhört
              viktigt att den diskussionen måste föras och mer kompliceras utifrån
              det jag sade tidigare om Marknadsdomstolens beslut. Det finns
              kopplingar till utvecklingen av det svenska föreningslivet.
            </seg>
          </u>
          <u xml:id="i-6a9b10eeaa94e78a-554" prev="i-6a9b10eeaa94e78a-540" who="Q5891935">
            <seg>
              Det finns också en debattartikel i DN i dag där två moderata
              politiker i Stockholms idrottsnämnd uttrycker att de vill införa
              en idrottspeng inom idrotten. Ett barn ska få 5 400 kronor och
              sedan gå ut på en marknad och använda idrottspengen för att köpa
              sig idrott.
            </seg>
          </u>
          <u xml:id="i-6a9b10eeaa94e78a-555" prev="i-6a9b10eeaa94e78a-540" who="Q5891935">
            <seg>
              Snacka om att förstå hur det svenska idrotts- och föreningslivet
              fungerar med hela vår struktur för det uppväxande släktets deltagande
              i samhället och i en demokratisk förening för att utveckla idrotten!
            </seg>
          </u>
          <u xml:id="i-6a9b10eeaa94e78a-556" prev="i-6a9b10eeaa94e78a-540" who="Q5891935">
            <seg>
              Man kan fundera på om detta stämmer överens med moderat politik.
              Jag skulle vilja veta om Amir Adan anser att en idrottspeng är
              framtiden i utvecklingen av svensk idrott.
            </seg>
          </u>
          <note type="speaker">
            Anf. 95 TORBJÖRN BJÖRLUND (V):
          </note>
          <u xml:id="i-6a9b10eeaa94e78a-557" next="i-6a9b10eeaa94e78a-574" who="Q5578151">
            <seg>
              Herr talman! I morgon börjar riksidrottsmötet i Luleå. Jag antar
              att några av oss som är här kommer att vara uppe i Luleå och lyssna
              på och vara med vid riksidrottsmötet. Det håller på till söndagen.
              Det kommer att vara ett antal diskussioner, och det kommer att
              avgöras ett antal frågor som är av stor vikt för idrottsrörelsen
              i Sverige.
            </seg>
          </u>
          <u xml:id="i-6a9b10eeaa94e78a-558" prev="i-6a9b10eeaa94e78a-557" who="Q5578151">
            <seg>
              Några frågor som redan har varit uppe här kommer att tas upp.
              Det gäller 51-procentsregeln, moms- och skattefrågan och barnidrottens
              etiska frågor. De är på tapeten. Det är naturligtvis oerhört viktigt
              hur vi hanterar dem. Det gäller också ekonomin för idrotten i
              stort och framför allt på föreningsnivå.
            </seg>
          </u>
          <u xml:id="i-6a9b10eeaa94e78a-559" prev="i-6a9b10eeaa94e78a-557" who="Q5578151">
            <seg>
              Idrottsrörelsen står inför en hel del frågor att hantera på riksidrottsmötet.
              Det ligger oss alla varmt om hjärtat att se till att det blir
              bra lösningar på de frågorna. Men vi ser också olika på hur lösningarna
              ska se ut. Jag tänkte ta upp några saker som är rätt viktiga.
            </seg>
          </u>
          <u xml:id="i-6a9b10eeaa94e78a-560" prev="i-6a9b10eeaa94e78a-557" who="Q5578151">
            <seg>
              Först och främst yrkar jag bifall till reservation 3 som vi har
              tillsammans med S. Vi har fler, men det är den reservation jag
              yrkar på just nu.
            </seg>
          </u>
          <u xml:id="i-6a9b10eeaa94e78a-561" prev="i-6a9b10eeaa94e78a-557" who="Q5578151">
            <seg>
              När idrotten nu samlas i Luleå är ett par saker som är viktigare
              än annat i fokus. Det gäller bland annat den demokratiskt uppbyggda
              folkrörelsen. Det är kanske den största folkrörelse vi har i dag
              som har ett demokratiskt system med föreningar. Den ska naturligtvis
              ha fortsatt makt i de egna föreningarna.
            </seg>
          </u>
          <u xml:id="i-6a9b10eeaa94e78a-562" prev="i-6a9b10eeaa94e78a-557" who="Q5578151">
            <seg>
              En oerhört viktig principiell fråga att avgöra gäller 51-procentsregeln.
              Nu verkar som tur är de flesta medlemsförbunden vara på vår sida
              och anser att 51-procentsregeln ska vara kvar. Det tycker vi är
              positivt. Men diskussionen fortsätter. Det kommer att vara ett
              påverkande tryck från kommersiella krafter att det ska förändras.
            </seg>
          </u>
          <u xml:id="i-6a9b10eeaa94e78a-563" prev="i-6a9b10eeaa94e78a-557" who="Q5578151">
            <seg>
              Den andra fråga som jag tror kommer att vara viktig är fokuseringen
              på hur barnidrotten bedrivs i dag. Det handlar om vilka som kan
              vara med och framför allt avarterna som har funnits och som har
              lyfts upp i olika mediala sammanhang. Det kommer att vara en sådan
              sak som vi kommer att diskutera. Där finns en hel del saker att
              göra.
            </seg>
          </u>
          <u xml:id="i-6a9b10eeaa94e78a-564" prev="i-6a9b10eeaa94e78a-557" who="Q5578151">
            <seg>
              Vi har bland annat i Vänsterpartiet sagt att vi ska lyfta upp
              och så småningom marknadsföra en idé som vi ska genomföra inom
              idrotten. Det är någonting som kallas för ett utbildningslyft.
              Vi tror att det i dag finns en stor brist. Även om man har en
              bra verksamhet i dag när det gäller utbildning fattas det vissa
              saker.
            </seg>
          </u>
          <u xml:id="i-6a9b10eeaa94e78a-565" prev="i-6a9b10eeaa94e78a-557" who="Q5578151">
            <seg>
              En sådan sak som det är oerhört viktigt att lyfta fram som fattas
              är den pedagogiska utbildningen och förståelsen för hur barn fungerar
              på olika sätt, inte minst inom idrotten. Kan man i vårt stöd till
              idrotten lägga in ett utbildningslyft som fokuserar på att genomföra
              en ordentlig drive med utbildning i pedagogik tror jag att vi
              skulle få en mycket bättre situation för idrotten själv.
            </seg>
          </u>
          <u xml:id="i-6a9b10eeaa94e78a-566" prev="i-6a9b10eeaa94e78a-557" who="Q5578151">
            <seg>
              Om det kostar mer pengar kan man alltid diskutera hur mycket
              som ska läggas in. Det finns kanske andra saker att plocka bort
              i de bidrag som idrotten får i dag.
            </seg>
          </u>
          <u xml:id="i-6a9b10eeaa94e78a-567" prev="i-6a9b10eeaa94e78a-557" who="Q5578151">
            <seg>
              Det finns några saker i betänkandet som jag gärna vill lyfta
              upp. Det gäller först och främst avgifter för idrottsaktiviteter.
              Vi vet i dag att de stora bidragsgivarna till idrotten är kommunerna.
              Det ligger kanske på 44 ½ miljard per år i bidrag på olika sätt.
              Det är direkta bidrag men också subventioner av idrottslokaler
              och sådant.
            </seg>
          </u>
          <u xml:id="i-6a9b10eeaa94e78a-568" prev="i-6a9b10eeaa94e78a-557" who="Q5578151">
            <seg>
              Den situation vi har i dag i Sverige med sämre kommunal ekonomi
              drabbar naturligtvis även idrotten. Det är en sådan sak som vi
              definitivt måste titta på. Vi tar inte i Vänsterpartiet ställning
              för jobbskatteavdragen. Vi vill tvärtom ta tillbaka pengarna och
              lägga ut dem på kommunerna till viss del så att de får möjlighet
              att göra saker även inom idrotten. Det är en oerhört viktig princip
              som vi jobbar med.
            </seg>
          </u>
          <u xml:id="i-6a9b10eeaa94e78a-569" prev="i-6a9b10eeaa94e78a-557" who="Q5578151">
            <seg>
              Orsaken är att vi har sett att det i dagens samhälle skapas större
              klyftor. Klassklyftorna bara ökar hela tiden, vilket drabbar barnen
              och idrotten. Det drabbar idrott bland barn; det är en rätt tydlig
              bild som dyker upp. Den sammantagna bilden av hur samhället ser
              ut påverkar idrotten. När kommunerna inte har pengar och när de
              drar ned drabbar det inte bara skola utan också idrotten. Barnen
              drabbas alltså egentligen mångdubbelt och på många olika sätt
              just i dessa sammanhang.
            </seg>
          </u>
          <u xml:id="i-6a9b10eeaa94e78a-570" prev="i-6a9b10eeaa94e78a-557" who="Q5578151">
            <seg>
              Jag tycker att vi måste hitta en lösning där man också ser helheten.
              Det är fler som har varit inne på detta. Man måste lyfta upp vad
              idrottsrörelsen egentligen är och varför vi ska stödja den från
              den offentliga sektorn. Det beror på att den gör en samhällsnyttig
              insats som är viktig för många. Idrottsrörelsen har också en klassutjämnande
              och påverkande uppgift. Man tar denna uppgift på allvar, menar
              jag, men man har inte alltid förutsättningar att genomföra den
              på ett bra sätt i den situation vi har i dag.
            </seg>
          </u>
          <u xml:id="i-6a9b10eeaa94e78a-571" prev="i-6a9b10eeaa94e78a-557" who="Q5578151">
            <seg>
              Jag ska säga något om den debattartikel som var införd i dag
              och som också Peter Johnsson lyfte fram. Det är en rätt skrämmande
              bild av att man ska göra allting till något slags marknad. Jag
              tycker att ett sådant förslag ger en oerhört tydlig bild av hur
              lite man förstår av hur idrottsrörelsen är uppbyggd. Vi måste
              göra allt vi kan för att motarbeta detta.
            </seg>
          </u>
          <u xml:id="i-6a9b10eeaa94e78a-572" prev="i-6a9b10eeaa94e78a-557" who="Q5578151">
            <seg>
              Det finns ett par saker till i betänkandet som jag tycker är
              viktiga. Vi har en egen reservation som handlar om internationella
              idrottsarrangemang. Vi har en positiv syn på stora arrangemang
              i Sverige. Vi kanske inte ska ha de allra största. Det är svårt
              med ett sommar-OS, och det kan också vara svårt att arrangera
              ett stort fotbolls-VM. Men vi kan ta andra, som är mindre. Fotbolls-EM
              kan vi kanske ta, och dam-EM kommer ju.
            </seg>
          </u>
          <u xml:id="i-6a9b10eeaa94e78a-573" prev="i-6a9b10eeaa94e78a-557" who="Q5578151">
            <seg>
              Det finns dock saker som vi måste ta i beaktande. Detta är positivt,
              men i den värld vi i dag lever i finns en allt större dragning
              mot kommersialisering. Pengarna styr. Vi måste vara aktsamma när
              det gäller hur detta påverkar den svenska idrottsrörelsen. Vi
              har lyft upp några saker som vi vet erfarenhetsmässigt, från bland
              annat Sydafrika och Tyskland, när det gäller till exempel prostitution.
              Vi måste vara positiva, men vi måste också vara vaksamma när det
              gäller de baksidor som finns med arrangemangen. Detta har vi beskrivit
              i vår reservation.
            </seg>
          </u>
          <u xml:id="i-6a9b10eeaa94e78a-574" prev="i-6a9b10eeaa94e78a-557" who="Q5578151">
            <seg>
              Till sist handlar det om äldre och idrott. Jag vet inte vad något
              slags medelålder på oss som är här skulle bli, men många av oss
              är rätt åldersstigna. Vi behöver allihop ha tillgång till idrott.
              Idrott för äldre är en sak som det inte alltid fokuseras på och
              som inte lyfts fram, men jag tycker att vi ska göra det. Vi behöver
              satsa på att genomföra förändringar i samhället. Även där handlar
              det om kommunerna. Det finns exempel på att man bygger speciella
              idrottsplatser eller lekplatser för äldre där de kan idrotta.
              En sak som ger stort hopp är att vi vet att vi kan bygga muskelmassa
              till dess att vi är 90 år. Det ska vi kanske försöka göra. Vi
              vet också att aktivitet ger ett bättre välbefinnande och en bättre
              folkhälsa. Jag tycker att detta är en sak som vi kan lyfta fram
              när det gäller idrottsrörelsen.
            </seg>
          </u>
          <note type="speaker">
            Anf. 96 AMIR ADAN (M):
          </note>
          <u xml:id="i-6a9b10eeaa94e78a-575" next="i-6a9b10eeaa94e78a-584" who="Q5542465">
            <seg>
              Herr talman! I dag ska vi debattera betänkande KrU10 Politik
              för det civila samhället, folkbildning och trossamfund . Betänkandet
              rör det civila samhället, idrotten, folkbildningen samt trossamfunden,
              men jag kommer att fokusera mitt anförande på idrotten.
            </seg>
          </u>
          <u xml:id="i-6a9b10eeaa94e78a-576" prev="i-6a9b10eeaa94e78a-575" who="Q5542465">
            <seg>
              Det känns glädjande att debattera idrottsfrågor i dag, bara några
              dagar efter det att Sveriges herrlandslag i ishockey vann VM-guld
              i söndags. I söndags kväll satt många svenskar bänkade framför
              tv:n, eller kanske till och med på plats i Globen, och hejade
              fram våra svenska hjältar. För en del barn och ungdomar kan detta
              idrottsevenemang bli startskottet till att börja idrotta eller
              kanske få nya idoler att se upp till.
            </seg>
          </u>
          <u xml:id="i-6a9b10eeaa94e78a-577" prev="i-6a9b10eeaa94e78a-575" who="Q5542465">
            <seg>
              För att lyckas få en stor bredd och en möjlighet för fler att
              börja idrotta behövs även en elit. För att få fram en elit krävs
              en stor bredd. Att idrotten i Sverige i större utsträckning än
              i de flesta andra länder är till för alla, oavsett bakgrund och
              privata ekonomiska muskler, är nog en av de bidragande orsakerna
              till att Sverige fortsätter att producera världsstjärnor. Detta
              är en svensk modell som vi fortsatt ska värna.
            </seg>
          </u>
          <u xml:id="i-6a9b10eeaa94e78a-578" prev="i-6a9b10eeaa94e78a-575" who="Q5542465">
            <seg>
              Det är med omsorg om denna svenska idrottsmodell som regeringens
              stora satsning med 500 miljoner kronor årligen på Idrottslyftet
              ska ses. Denna satsning, som sjösattes 2007, är en tydlig ambition
              och en uttalad önskan om att idrotten ska nå ännu fler och bli
              ännu bredare.
            </seg>
          </u>
          <u xml:id="i-6a9b10eeaa94e78a-579" prev="i-6a9b10eeaa94e78a-575" who="Q5542465">
            <seg>
              Herr talman! Regeringen satsar lite drygt 1,7 miljarder kronor
              på idrotten för år 2013. Statens stöd har mer än tredubblats sedan
              millennieskiftet. Den gamla och oförutsägbara finansieringsmodellen
              där idrotten finansierades via Svenska Spel har ersatts med en
              finansieringsmodell via skatten.
            </seg>
          </u>
          <u xml:id="i-6a9b10eeaa94e78a-580" prev="i-6a9b10eeaa94e78a-575" who="Q5542465">
            <seg>
              Riksidrottsförbundet gör årligen en undersökning av hur det kommunala
              stödet till svensk idrott ser ut. För 2012 framgår i undersökningen
              att nästan var fjärde kommun ökade sitt stöd till idrotten under
              2012. Samtidigt var det drygt var tjugonde kommun som sänkte stödet.
            </seg>
          </u>
          <u xml:id="i-6a9b10eeaa94e78a-581" prev="i-6a9b10eeaa94e78a-575" who="Q5542465">
            <seg>
              Vi är många som har sett nyhetsinslag och reportage som visar
              på de orättvisor som finns när det gäller jämställdhetsarbetet
              mellan kön inom idrotten, och då i huvudsak vad gäller anläggningsmöjligheter.
              Jämställdhetsarbetet inom idrotten har pågått under många år,
              men det finns mer kvar att göra.
            </seg>
          </u>
          <u xml:id="i-6a9b10eeaa94e78a-582" prev="i-6a9b10eeaa94e78a-575" who="Q5542465">
            <seg>
              Riksidrottsförbundet beslutade på RF-stämman 2011 att revidera
              och komplettera jämställdhetsmålen för idrottsrörelsen samt att
              uppdra till Riksidrottsstyrelsen att aktivt arbeta med jämställdhetsintegrering.
              Detta visar att Riksidrottsförbundet aktivt arbetar med frågan,
              men det behöver bli bättre.
            </seg>
          </u>
          <u xml:id="i-6a9b10eeaa94e78a-583" prev="i-6a9b10eeaa94e78a-575" who="Q5542465">
            <seg>
              Slutligen, herr talman, är Sverige fantastiskt när det gäller
              idrott. Vår bredd bidrar till bättre folkhälsa, fostrar den uppväxande
              generationen i ansvarstagande och social träning samt förgyller
              mångas tillvaro på läktare och framför tv-apparaterna. Regeringen
              värnar vår svenska idrottsmodell. Detta visar man inte minst genom
              att satsa ekonomiskt.
            </seg>
          </u>
          <u xml:id="i-6a9b10eeaa94e78a-584" prev="i-6a9b10eeaa94e78a-575" who="Q5542465">
            <seg>
              Med dessa ord vill jag yrka bifall till utskottets förslag i
              betänkande KrU10 Politik för det civila samhället, folkbildning
              och trossamfund .
            </seg>
          </u>
          <note type="speaker">
            Anf. 97 PETER JOHNSSON (S) replik:
          </note>
          <u xml:id="i-6a9b10eeaa94e78a-585" next="i-6a9b10eeaa94e78a-587" who="Q5891935">
            <seg>
              Herr talman! Jag ställde en fråga i samband med mitt anförande:
              Hur ser Amir på tankegången att ha någon sorts system med idrottspengar
              som skulle delas ut i form av en check eller liknande? Tycker
              han att det är rätt väg att gå? Det var ju Amirs partikamrater
              som föreslog detta, och Stockholm har varit föregångare för den
              moderata nyliberalismens utveckling i hela landet när det gäller
              olika områden, även sjukvård och annat. Finns det något uns av
              tanke och sanning bakom detta? Det skulle jag gärna vilja veta.
            </seg>
          </u>
          <u xml:id="i-6a9b10eeaa94e78a-586" prev="i-6a9b10eeaa94e78a-585" who="Q5891935">
            <seg>
              Jag skulle också vilja veta någonting om utvecklingen av några
              andra saker. Också jag är oerhört nöjd och stolt över det svenska
              ishockeylandslaget och det VM-guld vi nu tog i mötet mot ett land
              som Schweiz, som har utvecklat sin ishockey enormt mycket under
              de senaste åren, om man ska vara ärlig. Detta bygger på förutsättningarna
              för många unga att syssla med den idrott som de vill och önskar
              och bli morgondagens stjärnor, på samma sätt som det var för dem
              som nu spelar när de var yngre.
            </seg>
          </u>
          <u xml:id="i-6a9b10eeaa94e78a-587" prev="i-6a9b10eeaa94e78a-585" who="Q5891935">
            <seg>
              I mitt anförande nämnde jag den ekonomiska utvecklingen i landet.
              Vi ser att klyftorna ökar, och allt fler människor får ekonomiska
              problem att skapa förutsättningar för att leva upp till sina barns
              och kanske till och med sina barnbarns drömmar inom idrotten.
              Jag ska inte be dig att svara på Per Lodenius inlägg när han talade
              om RF:s idéprogram. Det är jättebra, men det finns en sak som
              inte finns med där och som inte heller Per tog upp. Det är de
              ekonomiska förutsättningarna i landet. Det måste man lägga in
              när vi ser hur klyftorna och utanförskapet ökar dramatiskt i Sverige.
              Jag skulle vilja veta hur Amir ser på detta och vilka åtgärder
              han vill vidta för att skapa förutsättningar för att fler ungdomar
              ska kunna delta i idrott.
            </seg>
          </u>
          <note type="speaker">
            Anf. 98 AMIR ADAN (M) replik:
          </note>
          <u xml:id="i-6a9b10eeaa94e78a-588" next="i-6a9b10eeaa94e78a-590" who="Q5542465">
            <seg>
              Herr talman! Dagens artikel i DN som Peter Johnsson nu hänvisar
              till är inte någonting som jag tänker ta ställning till i dag.
              Du och jag läste som sagt samma sak för första gången i dag. Jag
              har inte hört talas om detta tidigare. Det är alltså inte något
              som jag tänker ta ställning till i dag.
            </seg>
          </u>
          <u xml:id="i-6a9b10eeaa94e78a-589" prev="i-6a9b10eeaa94e78a-588" who="Q5542465">
            <seg>
              Detta är också något som är på kommunal nivå och inte på statsnivå.
              Som det ser ut i dag är det Riksidrottsförbundet som tillsammans
              med sina specialidrottsförbund bestämmer hur stödet ska fördelas
              mellan de olika förbunden. Så tycker jag att det ska vara. Men
              jag tänker alltså inte ta ställning till hur det ser ut på kommunal
              nivå i dag.
            </seg>
          </u>
          <u xml:id="i-6a9b10eeaa94e78a-590" prev="i-6a9b10eeaa94e78a-588" who="Q5542465">
            <seg>
              Sedan kommer vi in på frågan om möjligheter för unga att idrotta.
              Det är just därför vi har Idrottslyftet på 500 kronor årligen.
              Vi ska försöka få fler unga att komma in i idrotten och se till
              att de är kvar där längre. Att vara kvar inom idrotten ger mycket
              bra hälsoeffekter och även sociala effekter. Idrottslyftet är
              en del för att se till att unga kommer in i idrottandet.
            </seg>
          </u>
          <note type="speaker">
            Anf. 99 PETER JOHNSSON (S) replik:
          </note>
          <u xml:id="i-6a9b10eeaa94e78a-591" next="i-6a9b10eeaa94e78a-596" who="Q5891935">
            <seg>
              Herr talman! Idrottslyftet är jättebra. Det är en efterföljare
              till Handslaget som socialdemokratin och de rödgröna skapade en
              gång i tiden. Men vi ser faktiskt att det är färre ungdomar som
              idrottar i dag. Även med insatser som Idrottslyftet, och tidigare
              Handslaget, är det färre ungdomar som idrottar i dag. Man kan
              diskutera varför. Det finns säkert flera olika orsaker.
            </seg>
          </u>
          <u xml:id="i-6a9b10eeaa94e78a-592" prev="i-6a9b10eeaa94e78a-591" who="Q5891935">
            <seg>
              Vi har ett socialdemokratiskt program som heter Klara, färdiga,
              gå. Där har vi flera olika framtidsvisioner om hur vi vill utveckla
              svensk idrotts- och föreningsrörelse rent generellt, och det gäller
              även friluftslivet.
            </seg>
          </u>
          <u xml:id="i-6a9b10eeaa94e78a-593" prev="i-6a9b10eeaa94e78a-591" who="Q5891935">
            <seg>
              Min fråga är: Har Alliansen några visioner om hur framtidens
              idrottsrörelse och fritidsliv ska utvecklas?
            </seg>
          </u>
          <u xml:id="i-6a9b10eeaa94e78a-594" prev="i-6a9b10eeaa94e78a-591" who="Q5891935">
            <seg>
              Vi har en idrottsminister som jag inte har hört uttala sig om
              idrott förutom när hon var i Kungsträdgården och tackade för VM-guldet.
              Det tycker jag var jättebra, för det gjorde Pagrotsky när han
              var idrottsminister. Det är inte fel att göra det, men det kommer
              väldigt få förslag från regeringen på det här området.
            </seg>
          </u>
          <u xml:id="i-6a9b10eeaa94e78a-595" prev="i-6a9b10eeaa94e78a-591" who="Q5891935">
            <seg>
              När det gäller den här artikeln håller jag med Amir om att det
              här är en kommunal fråga, men det handlar om synen på idrottsrörelsen
              och hela folkrörelsen. Det handlar inte om ett checksystem, utan
              det handlar om så mycket mer. Det handlar om en demokratisk fostran
              och en enorm integration. Idrottsrörelsen är väl den bästa organisationen
              för att skapa integration i samhället. Då kan man inte komma med
              en check, precis som när man handlar mjölk. Det här handlar om
              en samhällsmodell som har gett enormt värdefulla vinster för ungdomar
              och vuxna som har vuxit upp i ett demokratiskt samhälle och har
              varit med i en idrottsrörelse eller en föreningsrörelse. Det är
              detta det handlar om.
            </seg>
          </u>
          <u xml:id="i-6a9b10eeaa94e78a-596" prev="i-6a9b10eeaa94e78a-591" who="Q5891935">
            <seg>
              Tycker Amir att det är en bra utveckling att vi ska börja ha
              checkar?
            </seg>
          </u>
          <note type="speaker">
            Anf. 100 AMIR ADAN (M) replik:
          </note>
          <u xml:id="i-6a9b10eeaa94e78a-597" next="i-6a9b10eeaa94e78a-598" who="Q5542465">
            <seg>
              Herr talman! Jag utgår ifrån att du tar uppgiften om att det
              är färre unga som idrottar från Centrum för idrottsforsknings
              senaste rapport. Där pekar de ut något helt annat än just pengar.
              De pekar ut elitsatsning. Det är något helt annat. Vi ska självfallet
              se till att alla unga, oavsett nivå, ska ha möjlighet att idrotta.
              Där är vi nog överens. De kommer fram till att vi måste se till
              att tränare har utbildning och kunskap för att se till att unga,
              oavsett förutsättningar och oavsett mål, kan idrotta. Det är prioritering
              nummer ett.
            </seg>
          </u>
          <u xml:id="i-6a9b10eeaa94e78a-598" prev="i-6a9b10eeaa94e78a-597" who="Q5542465">
            <seg>
              När det gäller checkar hit och dit håller jag fortfarande med
              om att idrotten själv ska bestämma hur man ska fördela resurserna.
            </seg>
          </u>
          <note type="speaker">
            Anf. 101 HANS BACKMAN (FP):
          </note>
          <u xml:id="i-6a9b10eeaa94e78a-599" next="i-6a9b10eeaa94e78a-615" who="Q5563650">
            <seg>
              Herr talman! Jag ska börja med att yrka bifall till förslaget
              i betänkande KrU10, Politik för det civila samhället, folkbildning
              och trossamfund . Jag kommer att hålla mig till idrottsdelen i
              detta betänkande. Det är alltid lika trevligt att få stå här i
              kammaren och debattera idrott, denna för samhället så viktiga
              del.
            </seg>
          </u>
          <u xml:id="i-6a9b10eeaa94e78a-600" prev="i-6a9b10eeaa94e78a-599" who="Q5563650">
            <seg>
              Jag ska börja med att säga något om förslaget om en idrottspeng
              i debattartikeln från moderata företrädare i Stockholms kommun
              som har tagits upp här talarstolen. Daniele Fava, gruppledare
              i idrottsnämnden och representant för Folkpartiet, har i dag tagit
              avstånd från detta förslag eftersom det bland annat skulle slå
              mot tjejidrotten. Det skulle ta resurser och sannolikt stoppa
              möjligheten att bygga nya idrottshallar som simhallar och ridhus
              för sådant som många tjejer ägnar sig åt. Det kan vara värt att
              ha med sig från denna debatt.
            </seg>
          </u>
          <u xml:id="i-6a9b10eeaa94e78a-601" prev="i-6a9b10eeaa94e78a-599" who="Q5563650">
            <seg>
              Folkpartiet liberalernas idrottspolitik tar sin utgångspunkt
              i de tydliga idrottspolitiska målsättningarna. Idrottspolitiken
              syftar till att skapa möjligheter för kvinnor såväl som män och
              unga såväl som gamla att efter de egna förutsättningarna motionera
              och idrotta för att främja en god folkhälsa. Folkpartiet vill
              främja en fri och självständig idrottsrörelse som fostrar människor
              i demokratiska värderingar. Idrottsrörelsen bygger på delaktighet
              och genomsyras av demokratiska värden. Därför måste alla delar
              av idrottsrörelsen ta sitt ansvar för att fostra våra ungdomar
              till ansvarstagande medborgare som förstår värdet av demokrati
              och mänskliga rättigheter.
            </seg>
          </u>
          <u xml:id="i-6a9b10eeaa94e78a-602" prev="i-6a9b10eeaa94e78a-599" who="Q5563650">
            <seg>
              Vi vill också uppmärksamma det viktiga idrottsledarskapet. Jag
              vill nämna att Sisu Idrottsutbildarna är idrottens studie- och
              utbildningsorganisation. Genom sin verksamhet ser Sisu till att
              stödja och stärka idrottsrörelsen genom att erbjuda möjligheter
              till vidareutveckling för de över 600 000 ledare som är verksamma
              i Sveriges största folkrörelse. Sisu får också ett statsbidrag
              från Utbildningsdepartementet och ett lokalt stöd från kommuner
              och landsting. Vi i Folkpartiet fäster stor vikt vid att de kommunala
              företrädarna för en aktiv dialog och stöder Sisus viktiga verksamhet
              för att kunna ge bra förutsättningar för alla våra ideellt arbetande
              idrottsledare ute i landet.
            </seg>
          </u>
          <u xml:id="i-6a9b10eeaa94e78a-603" prev="i-6a9b10eeaa94e78a-599" who="Q5563650">
            <seg>
              Det är demokratiskt fostrande och utvecklande att få vara med
              och forma en förenings verksamhet. Det offentliga ska inte detaljstyra
              idrottsrörelsen utan främja föreningsmedlemmarnas möjlighet att
              utveckla och driva den egna föreningen. Det innebär självfallet
              inte att politiker kan undvika att ta ansvar för hur medborgarnas
              skattemedel används. Vi som politiker måste ställa upp tydliga
              mål. Det kan gälla satsningar på jämställdhet, integration av
              nya svenskar eller stärkta möjligheter för funktionshindrade att
              delta på likvärdiga villkor. Politiker bör ställa upp övergripande
              mål som talar om vad som ska uppnås för medborgarnas bidrag till
              idrottsrörelsen men överlåta till idrottsrörelsen att besluta
              hur dessa mål ska uppnås.
            </seg>
          </u>
          <u xml:id="i-6a9b10eeaa94e78a-604" prev="i-6a9b10eeaa94e78a-599" who="Q5563650">
            <seg>
              Denna vision för idrottspolitiken förutsätter nära och förtroliga
              kontakter mellan idrottsrörelsen och de politiska institutionerna
              på alla nivåer. Idrottsrörelsen är den största folkrörelsen i
              Sverige med över tre miljoner medlemmar. Tillsammans kan vi skapa
              goda förutsättningar för tävlingsidrott och motion, främja en
              god folkhälsa och ett vitalt civilt samhälle som fostrar unga
              såväl som gamla i demokratiska värderingar och ger bra förutsättningar
              för integration. Idrotten är en pusselbit för sammanhållningen
              i samhället.
            </seg>
          </u>
          <u xml:id="i-6a9b10eeaa94e78a-605" prev="i-6a9b10eeaa94e78a-599" who="Q5563650">
            <seg>
              Herr talman! Jag vill också nämna att statens stöd till idrotten
              har mer än tredubblats sedan millennieskiftet, och särskilda satsningar
              som Idrottslyftet har tillkommit. För 2013 uppgår det statliga
              stödet till drygt 1,7 miljarder kronor.
            </seg>
          </u>
          <u xml:id="i-6a9b10eeaa94e78a-606" prev="i-6a9b10eeaa94e78a-599" who="Q5563650">
            <seg>
              Det statliga lokala aktivitetsstödet, LOK-stödet, är också viktigt.
              Det stöder verksamhet för barn och ungdomar mellan 7 och 20 år
              och är ett stimulansbidrag som är baserat just på aktivitet. Jag
              tycker att det är ett bra stöd till idrotten.
            </seg>
          </u>
          <u xml:id="i-6a9b10eeaa94e78a-607" prev="i-6a9b10eeaa94e78a-599" who="Q5563650">
            <seg>
              Vi har också den särskilda satsningen på Idrottslyftet som har
              haft som främsta syfte att öppna dörrarna till idrotten för fler
              barn och ungdomar samt utveckla verksamheten så att de väljer
              att idrotta högre upp i åldrarna. Verksamheten har också utgått
              från ett jämställdhets- och jämlikhetsperspektiv.
            </seg>
          </u>
          <u xml:id="i-6a9b10eeaa94e78a-608" prev="i-6a9b10eeaa94e78a-599" who="Q5563650">
            <seg>
              För att ge alla barn och ungdomar chansen att prova på idrott
              har Riksidrottsförbundet för avsikt att föreslå att en verksamhetsinriktning
              som innehåller fokusområdet att säkerställa förutsättningarna
              för barn- och ungdomsidrott ska antas på Riksidrottsmötet, RF-stämman,
              som hålls nu i helgen i Luleå. I det här arbetet ingår ett internt
              förändringsarbete där respektive idrott måste se över sina system
              och strukturer för att hålla nere kostnaderna för deltagande.
            </seg>
          </u>
          <u xml:id="i-6a9b10eeaa94e78a-609" prev="i-6a9b10eeaa94e78a-599" who="Q5563650">
            <seg>
              Det är viktigt att låta barn få prova på olika idrotter, och
              alla barn ska ges möjlighet att delta i fysiska aktiviteter. Därför
              är det positivt att RF, för att säkerställa förutsättningarna
              för barn- och ungdomsidrotten, har som mål att se till att idrottsföreningar
              ser över sina system och strukturer för att hålla kostnaderna
              för deltagande nere.
            </seg>
          </u>
          <u xml:id="i-6a9b10eeaa94e78a-610" prev="i-6a9b10eeaa94e78a-599" who="Q5563650">
            <seg>
              Det är också viktigt att poängtera att i dag kan föreningar få
              statligt stöd via Idrottslyftet för att bedriva verksamhet som
              syftar dels till socialt ansvar, dels till att rekrytera barn
              och behålla dem i föreningarna.
            </seg>
          </u>
          <u xml:id="i-6a9b10eeaa94e78a-611" prev="i-6a9b10eeaa94e78a-599" who="Q5563650">
            <seg>
              Herr talman! En enskild person har rätt att få ut ett utdrag
              ur belastningsregister som rör den enskilde själv. Den enskilde
              kan begära att få ut ett begränsat utdrag ur belastningsregister
              som ska användas vid ett anställningsförfarande för vissa typer
              av tjänster som till exempel tjänster vid förskolor eller skolor
              eller i skolbarnsomsorg. Det anges då högst upp på utdraget ur
              belastningsregistret vad tjänsten avser.
            </seg>
          </u>
          <u xml:id="i-6a9b10eeaa94e78a-612" prev="i-6a9b10eeaa94e78a-599" who="Q5563650">
            <seg>
              I departementspromemorian Genomförande av EU:s direktiv om bekämpande
              av sexuella övergrepp mot barn, sexuell exploatering av barn och
              barnpornografi föreslås att den som rekryterar personer till sådan
              yrkesverksamhet eller organiserad frivilligverksamhet som innebär
              direkt och regelbunden kontakt med barn ska ha rätt att begära
              att den som erbjuds anställningen eller uppdraget visar ett utdrag
              ur belastningsregistret av vilket det framgår om personen i fråga
              har dömts för sexualbrott eller vissa andra allvarliga brott.
              Detta är viktigt. Frågan bereds nu inom Justitiedepartementet,
              och enligt departementet är en lagrådsremiss på gång.
            </seg>
          </u>
          <u xml:id="i-6a9b10eeaa94e78a-613" prev="i-6a9b10eeaa94e78a-599" who="Q5563650">
            <seg>
              Vi som är aktiva som ledare har en stor och viktig uppgift att
              se till att barnen inte riskerar att utsättas för någon form av
              övergrepp under sitt idrottande. Det är extremt viktigt.
            </seg>
          </u>
          <u xml:id="i-6a9b10eeaa94e78a-614" prev="i-6a9b10eeaa94e78a-599" who="Q5563650">
            <seg>
              Herr talman! Jag vill avsluta med att fästa uppmärksamheten på
              att en av sommarens stora idrottsliga folkfester, damernas fotbolls-EM,
              kommer att avgöras i Sverige den 1028 juli 2013. Halmstad, Kalmar,
              Göteborg, Linköping, Norrköping, Solna och Växjö blir värdorter.
              Finalen ska gå på den nya nationalarenan Friends Arena med plats
              för 50 000 åskådare.
            </seg>
          </u>
          <u xml:id="i-6a9b10eeaa94e78a-615" prev="i-6a9b10eeaa94e78a-599" who="Q5563650">
            <seg>
              Det är förstås av stor betydelse för flick- och damfotbollen
              i Sverige att vi får arrangera EM 2013. Ca 30 procent, över 86
              000, av våra många fotbollsspelare är i dag tjejer. De får såklart
              ett lyft av det här, och ännu fler kommer att få inspiration att
              börja spela fotboll, precis som ännu fler har fått inspiration
              att börja spela ishockey efter den härliga segern i ishockey-VM
              här i veckan.
            </seg>
          </u>
          <note type="speaker">
            Anf. 102 PETER JUTTERSTRÖM (M):
          </note>
          <u xml:id="i-6a9b10eeaa94e78a-616" next="i-6a9b10eeaa94e78a-618" who="Q21572128">
            <seg>
              Herr talman! Jag hade inte tänkt gå upp i talarstolen, men jag
              kunde inte låta bli att anmäla mig när Peter Johnsson var uppe
              tidigare. Han ställde några frågor och undrade om vi tycker att
              det här med kultur och idrott är en viktig samhällsfunktion, eller
              något sådant jag kommer inte riktigt ihåg hur han uttryckte det.
              Jag kan bara tala om att det är klart att vi gör det. Det är därför
              vi har tillfört mer pengar år efter år, trots att det har rått
              en ekonomisk kris i framför allt eurozonen. Också på idrottsområdet
              som behandlas i dag har vi höjt statens stöd ganska mycket.
            </seg>
          </u>
          <u xml:id="i-6a9b10eeaa94e78a-617" prev="i-6a9b10eeaa94e78a-616" who="Q21572128">
            <seg>
              Sedan finns det en oroande trend, och den är att en del idrotter
              blir allt dyrare. För att bereda fler möjligheter har vi infört
              någonting som heter jobbskatteavdrag, vilket gör att det finns
              mer disponibel inkomst i hushållen så att fler kan ta del av det
              här.
            </seg>
          </u>
          <u xml:id="i-6a9b10eeaa94e78a-618" prev="i-6a9b10eeaa94e78a-616" who="Q21572128">
            <seg>
              Med stort självförtroende säger Peter: Vi kommer att se till
              att fler kommer i arbete. Kan du förklara för mig, som kan så
              där lagom mycket matematik, logiken i att det blir fler arbeten
              av att höja skatterna med 30 miljarder och av att höja arbetsgivaravgifterna?
              Den ekvationen vore det enormt intressant att få förklarad.
            </seg>
          </u>
          <note type="speaker">
            Anf. 103 PETER JOHNSSON (S) replik:
          </note>
          <u xml:id="i-6a9b10eeaa94e78a-619" next="i-6a9b10eeaa94e78a-621" who="Q5891935">
            <seg>
              Herr talman! Det jag skulle vilja höra från Peter är: Ingår kultur
              och fritid i välfärdens kärna? Om jag får höra att det är så har
              Moderaterna ändrat sin uppfattning, för det har man inte vågat
              säga tidigare.
            </seg>
          </u>
          <u xml:id="i-6a9b10eeaa94e78a-620" prev="i-6a9b10eeaa94e78a-619" who="Q5891935">
            <seg>
              Vi har sett en utveckling där Alliansens partier har sänkt skatter
              för långt över 100 miljarder. Vi har en massarbetslöshet som ni
              2006 sade att vi socialdemokrater hade skapat. I dag är den nästan
              dubbelt så hög. Jag kommer från Trollhättan, där den näringspolitiska
              frånvaron var fullständig i samband med det. I dag har vi 16 procents
              arbetslöshet beroende på att man har en näringspolitik som inte
              skapar förutsättningar för växande företag. Sedan anklagar du
              oss socialdemokrater för att höja skatten med 30 miljarder och
              menar att det inte skulle skapa fler jobb. Det finns en omfördelningspolitik.
              Ni har sänkt skatterna till den grupp som har mest och bäst ekonomiska
              förutsättningar i samhället i dag. Ca 70 procent av skattesänkningarna
              har gått till den gruppen. Övriga 30 procent har gått till den
              stora massan i Sverige. Det har nästan inte lett till ett enda
              nytt jobb. Ni pratar om 200 000 nya jobb, men de skapades faktiskt
              mellan 2006 och 2007 och var följden av en socialdemokratisk politik.
              Inte ens där lyckas ni alltså komma fram till ett resultat utifrån
              er ekonomiska politik.
            </seg>
          </u>
          <u xml:id="i-6a9b10eeaa94e78a-621" prev="i-6a9b10eeaa94e78a-619" who="Q5891935">
            <seg>
              Som sagt, jag tror att en socialdemokratisk och en rödgrön politik
              har större förutsättningar att skapa fler jobb och därmed ökade
              ekonomiska förutsättningar och möjlighet för fler ungdomar att
              idrotta.
            </seg>
          </u>
          <note type="speaker">
            Anf. 104 PETER JUTTERSTRÖM (M) replik:
          </note>
          <u xml:id="i-6a9b10eeaa94e78a-622" next="i-6a9b10eeaa94e78a-623" who="Q21572128">
            <seg>
              Herr talman! Man kanske inte ska säga här i kammaren att det
              är dubbelt så hög arbetslöshet nu som 2006. Den ligger ungefär
              på samma nivå. Den är något högre, men då har hela eurozonen,
              som jag sade, befunnit sig i en ekonomisk kris.
            </seg>
          </u>
          <u xml:id="i-6a9b10eeaa94e78a-623" prev="i-6a9b10eeaa94e78a-622" who="Q21572128">
            <seg>
              Jag har fortfarande inte fått svar på hur man kan beskatta företagen
              med 30 miljarder och höja arbetsgivaravgifterna och få fler jobb
              av det. Den frågan har jag verkligen inte fått svar på.
            </seg>
          </u>
          <note type="speaker">
            Anf. 105 PETER JOHNSSON (S) replik:
          </note>
          <u xml:id="i-6a9b10eeaa94e78a-624" next="i-6a9b10eeaa94e78a-627" who="Q5891935">
            <seg>
              Herr talman! Med skattesänkningar för 130 miljarder har det inte
              skapats några fler jobb. Man kan hitta andra lösningar på hur
              de skattemedel som finns i dag kan användas och ge förutsättningar
              för en annan typ av politisk inriktning. Det är en självklarhet
              att det kommer att skapas fler jobb om man använder skattemedel
              mer effektivt.
            </seg>
          </u>
          <u xml:id="i-6a9b10eeaa94e78a-625" prev="i-6a9b10eeaa94e78a-624" who="Q5891935">
            <seg>
              Den ekonomiska politiken har inte lett till att fler ungdomar
              i dag har möjlighet att idrotta, då fler familjer i dag har ekonomiska
              problem på grund av att man har försämrat de svenska trygghetssystemen.
              De nordiska trygghetssystemen var unika i världen. Dem har ni
              raserat under er korta period vid regeringsmakten. Det är självklart
              att det får konsekvenser även inom idrottsrörelsen och inom föreningslivet.
            </seg>
          </u>
          <u xml:id="i-6a9b10eeaa94e78a-626" prev="i-6a9b10eeaa94e78a-624" who="Q5891935">
            <seg>
              Det kostar att syssla med idrott, som jag sade förut. Det kostar
              lite över 10 000 kronor med ridsport, ishockey och sådana saker.
              Man måste ha ekonomiska förutsättningar om man vill syssla med
              den typen av idrott. Om möjligheterna till detta tas bort för
              en del av befolkningen skapar man ett vi-och-de-samhälle. Det
              samhället ser vi utvecklas i dag i Stockholms ytterområden och
              i fler områden i Sverige. Det beror på någonting, Peter. Det är
              ingenting som växer av sig självt, utan det beror på en politisk
              inriktning som skapar ett utanförskap i samhället.
            </seg>
          </u>
          <u xml:id="i-6a9b10eeaa94e78a-627" prev="i-6a9b10eeaa94e78a-624" who="Q5891935">
            <seg>
              Att minska utanförskapet var ett mål som regeringen och de borgerliga
              partierna kom till makten med. Har utanförskapet minskat under
              er regeringsperiod? Jag är helt övertygad om att det inte har
              gjort det, utan det har ökat. Man måste säga att det är ett misslyckande.
              Inriktningen på idrottsrörelsens förutsättningar kommer också
              långsiktigt, om man inte ändrar politiken, att bli ett misslyckande
              där vi inte kommer att se fler förebilder för våra barn och ungdomar.
            </seg>
          </u>
          <note type="speaker">
            Anf. 106 PETER JUTTERSTRÖM (M) replik:
          </note>
          <u xml:id="i-6a9b10eeaa94e78a-628" next="i-6a9b10eeaa94e78a-629" who="Q21572128">
            <seg>
              Herr talman! Nu är det faktiskt så att det har blivit fler jobb.
              Befolkningen har ju ökat, så procentuellt ser det inte så mycket
              bättre ut, men faktum är att fler är i arbete i dag, och detta
              mitt i brinnande finanskris.
            </seg>
          </u>
          <u xml:id="i-6a9b10eeaa94e78a-629" prev="i-6a9b10eeaa94e78a-628" who="Q21572128">
            <seg>
              När det gäller artikeln i dag om idrottspengen tycker jag personligen
              att det är ett jättespännande förslag, även om jag inte heller
              har satt mig in i det. Tack och lov att vi har kommunalt självbestämmande
              så att vi kan pröva olika modeller.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Kulturskaparnas villkor och kultur i den offentliga miljön
          </note>
          <note>
            Föredrogs
          </note>
          <note type="speaker">
            Anf. 107 AGNETA GILLE (S):
          </note>
          <u xml:id="i-6a9b10eeaa94e78a-630" next="i-6a9b10eeaa94e78a-646" who="Q3375136">
            <seg>
              Herr talman! De som följt debatten om kulturen förstår att vi
              ser mycket olika på kulturfrågorna och på samhällsbilden. Det
              är spännande.
            </seg>
          </u>
          <u xml:id="i-6a9b10eeaa94e78a-631" prev="i-6a9b10eeaa94e78a-630" who="Q3375136">
            <seg>
              Kulturen har del i att vi mår bra. Att må bra är viktigt. Att
              ha framtidstro och känna hopp är oerhört viktigt. Men det är inte
              alltid vi har den känslan. Det finns många som inte känner så
              i dag. Det händer att även vi som trots allt har det ganska bra
              känner oss nedstämda och tycker att det är lite grått, lite trist
              och tråkigt.
            </seg>
          </u>
          <u xml:id="i-6a9b10eeaa94e78a-632" prev="i-6a9b10eeaa94e78a-630" who="Q3375136">
            <seg>
              Vi behöver göra något för att må bättre. Vad kan vi då göra?
              Mat och dryck ingår som en del i kulturen, som en del i vårt dagliga
              liv. Känslan av välbehag förstärks när det är extra gott och extra
              vackert på tallriken. Detta välbehag kan också fås genom andra
              saker, till exempel genom upplevelser och kultur. Kultur underskattas,
              men den kan vara som en drog som gör att vi mår bättre.
            </seg>
          </u>
          <u xml:id="i-6a9b10eeaa94e78a-633" prev="i-6a9b10eeaa94e78a-630" who="Q3375136">
            <seg>
              Att få njuta live av ett musikstycke eller leva sig in i en teaterpjäs
              och glömma vardagen för en stund kan ge nya perspektiv på livet.
              Lyssna på musik, se en spännande film, läsa bra böcker, få möjlighet
              att gå runt på ett museum eller en utställning och drömma sig
              bort utan att bli ruinerad kan också ge nya perspektiv. Det är
              det som betänkandet Kulturskaparnas villkor och kultur i den offentliga
              miljön handlar om.
            </seg>
          </u>
          <u xml:id="i-6a9b10eeaa94e78a-634" prev="i-6a9b10eeaa94e78a-630" who="Q3375136">
            <seg>
              Herr talman! Det är sorgligt att se att förutsättningarna för
              att vara scenkonstnär i dag inte är de bästa. Vid ett tillfälle
              för inte så länge sedan satt jag och talade med en framgångsrik
              upphovsman, och han gav sin bild av varför Sverige varit så framgångsrikt
              på musiker musik, musikskapare, upphovsmän för Sverige har verkligen
              varit framgångsrikt.
            </seg>
          </u>
          <u xml:id="i-6a9b10eeaa94e78a-635" prev="i-6a9b10eeaa94e78a-630" who="Q3375136">
            <seg>
              Hans teori bestod av två delar som var viktiga, och jag tror
              att ni kan lista ut vad de var. Det första var naturligtvis den
              kommunala musikskolan för alla barn, den som gett möjlighet för
              alla att ta del och lära sig mer. Den har gett alla barn samma
              chans och möjlighet att ägna sig åt musik utan att bli ruinerad.
              Att veta att man har möjlighet att delta i den kommunala musikskolan
              har skapat oerhört många musiker, upphovsmän, författare och annat,
              vilket är helt fantastiskt för ett så litet land som Sverige.
            </seg>
          </u>
          <u xml:id="i-6a9b10eeaa94e78a-636" prev="i-6a9b10eeaa94e78a-630" who="Q3375136">
            <seg>
              Det andra han ansåg var viktigt för att scenkonstnärer och upphovsmän
              vågat ta steget var tryggheten i Sverige. Tryggheten har gett
              möjlighet att våga ta språnget, våga ta steget, att veta att det
              finns en trygghetsförsäkring som fångar upp honom eller henne
              om det går åt skogen.
            </seg>
          </u>
          <u xml:id="i-6a9b10eeaa94e78a-637" prev="i-6a9b10eeaa94e78a-630" who="Q3375136">
            <seg>
              Dessa båda delar håller på att raseras, för nu har samhället
              ändrats radikalt efter sju år med borgerlig regering. Tryggheten
              försvinner, a-kassan urholkas, arbetslösheten ökar, utanförskapet
              växer, inkomstskillnaderna har aldrig varit så stora. Teatrarna
              har inte råd att ha kvar sina skådespelare. Självklart känner
              kulturskaparna av den förändringen av samhället. Det är en mycket
              tuff situation för många kulturskapare. Många framstående och
              duktiga kulturskapare lämnar kulturen för att kunna försörja sig.
              De måste ju försörja sig, och då lämnar de kulturen och börjar
              jobba med annat. Sverige kommer att backa. Från att ha varit i
              topp när det gäller kreativa människor kommer vi att tappa många.
            </seg>
          </u>
          <u xml:id="i-6a9b10eeaa94e78a-638" prev="i-6a9b10eeaa94e78a-630" who="Q3375136">
            <seg>
              Här kan vi tydligt se hur politik gör skillnad. Regeringen satsar
              på skattesänkningar, vilket vi också hörde i den tidigare debatten
              100 miljarder i skattesänkningar i stället för att satsa på människor
              så att de kan känna trygghet, ta del och våga vara kreativa. Regeringen
              har varit bra på att tala om att alla ska jobba men har inte bidragit
              till att skapa förutsättningar för några nya jobb. Allra sämst
              har det varit inom kultursektorn.
            </seg>
          </u>
          <u xml:id="i-6a9b10eeaa94e78a-639" prev="i-6a9b10eeaa94e78a-630" who="Q3375136">
            <seg>
              För oss socialdemokrater är tryggheten viktig. Det är viktigt
              med trygghet. Det är viktigt med solidaritet. Det är viktigt med
              jämlikhet. En förutsättning för ett rikt och levande kulturliv
              är att kulturskaparna har goda grundförutsättningar, möjligheter
              och villkor. Villkoren har försämrats under en följd av år, framför
              allt genom att fler som tidigare var anställda inom scenkonsten
              har pressats ut i en osäker frilanstillvaro. Det vet vi. Sådana
              fakta finns. Försämringarna har ökat under den borgerliga regeringen.
              A-kassans försämrade villkor har slagit hårt mot artister som
              tidigare kunnat lyfta a-kassa mellan olika engagemang, som en
              försäkring, och på så sätt kunnat vara kvar i kultursektorn. Utan
              kulturskaparna har vi ingen kultur. Utan konstnärer har vi ingen
              konst. Därför är det viktigt för oss alla att kulturskaparna kan
              leva på och utveckla sitt yrke.
            </seg>
          </u>
          <u xml:id="i-6a9b10eeaa94e78a-640" prev="i-6a9b10eeaa94e78a-630" who="Q3375136">
            <seg>
              Jag måste i detta sammanhang nämna att vi söker en lösning på
              scenkonstpensionerna och att den snarast måste komma till stånd.
              Riksdagen har vid ett flertal tillfällen gett tillkännagivanden
              till regeringen. Utskottet har tryckt på vi är ett enigt utskott
              men vi har fortfarande inte fått något besked om detta från regeringen.
              Det är en viktig fråga som vi måste lösa.
            </seg>
          </u>
          <u xml:id="i-6a9b10eeaa94e78a-641" prev="i-6a9b10eeaa94e78a-630" who="Q3375136">
            <seg>
              Herr talman! Vi konstaterar att de kulturellt yrkesverksamma
              utgör navet i skapandet av kultur. Trots det har de dåliga arbetsvillkor
              och svårt att passa in i de traditionella trygghetssystemen som
              gjorts om. En socialdemokratisk politik vill göra det enklare
              för kulturskaparna att leva på sitt arbete. Vi föreslog i vårt
              budgetalternativ för 2013 en höjning av bidragen till fria grupper
              och konstnärer men även till arrangörer som skapar arbetstillfällen
              för kulturskapare. Vi vill därför uppdra åt regeringen att utarbeta
              en strategi som har till syfte att långsiktigt stärka kulturskaparnas
              villkor. Därför, herr talman, yrkar jag bifall till reservation
              nr 1 i betänkandet.
            </seg>
          </u>
          <u xml:id="i-6a9b10eeaa94e78a-642" prev="i-6a9b10eeaa94e78a-630" who="Q3375136">
            <seg>
              Vi har många reservationer i betänkandet, och jag går därför
              vidare till reservation nr 4 Utvärdering av enprocentsregeln.
              Den berör nämligen det som jag talat om.
            </seg>
          </u>
          <u xml:id="i-6a9b10eeaa94e78a-643" prev="i-6a9b10eeaa94e78a-630" who="Q3375136">
            <seg>
              Det är viktigt att vi har konst i våra offentliga miljöer, att
              vi smyckar både inomhus och utomhus. Det ger skönhetsupplevelser
              och skapar välbefinnande. Det är viktigt inte bara för oss som
              ska njuta av konsten, utan minst lika viktigt är att det skapar
              arbetstillfällen för konstnärer som får marknadsmässigt betalt
              och möjlighet att få sina verk utställda och kända. Där är enprocentsregeln
              mycket viktig. Den rekommenderar att 1 procent av kostnaderna
              för offentliga byggnationer ska gå till offentlig konst. För konstnärerna
              innebär regeln arbete och rimliga ersättningar. Samtidigt bidrar
              den till en tilltalande och spännande offentlig miljö. Om denna
              regel följs innebär det en stärkt marknad för konsten och konsthantverket.
            </seg>
          </u>
          <u xml:id="i-6a9b10eeaa94e78a-644" prev="i-6a9b10eeaa94e78a-630" who="Q3375136">
            <seg>
              Det saknas i dag kunskap om hur enprocentsregeln efterlevs. Vi
              anser därför att det vore viktigt att det gjordes en utvärdering
              av hur enprocentsregeln fungerar i praktiken. Det behöver göras
              en grundlig analys av hur regeln efterlevs av kommuner och landsting
              men även av staten och av privata aktörer i form av byggbolag.
            </seg>
          </u>
          <u xml:id="i-6a9b10eeaa94e78a-645" prev="i-6a9b10eeaa94e78a-630" who="Q3375136">
            <seg>
              Vi vill att regeringen ger Statens konstråd samt Konstnärsnämnden
              i samverkan med andra lämpliga aktörer i uppdrag att genomföra
              en sådan utvärdering och parallellt förstärka informationen om
              enprocentsregeln, allt för att våra konstnärer ska få möjlighet
              till arbete och en bättre situation. Jag yrkar därför bifall även
              till reservation nr 4.
            </seg>
          </u>
          <u xml:id="i-6a9b10eeaa94e78a-646" prev="i-6a9b10eeaa94e78a-630" who="Q3375136">
            <seg>
              Herr talman! Naturligtvis stöder vi alla våra reservationer,
              men jag yrkar bifall endast till nr 1 och 4.
            </seg>
          </u>
          <note type="speaker">
            Anf. 108 TINA EHN (MP):
          </note>
          <u xml:id="i-6a9b10eeaa94e78a-647" next="i-6a9b10eeaa94e78a-666" who="Q4945880">
            <seg>
              Herr talman! Jag kan börja med att nämna det som Agneta Gille
              också tog upp men som egentligen inte är med i dagens betänkande,
              det som handlar om scenkonstpensionerna. Jag kan instämma i det
              som Agneta Gille framförde här. Vi väntar med spänning på den
              lösningen.
            </seg>
          </u>
          <u xml:id="i-6a9b10eeaa94e78a-648" prev="i-6a9b10eeaa94e78a-647" who="Q4945880">
            <seg>
              Jag skulle vilja börja med det som handlar om några reservationer
              i betänkandet. En reservation som vi har ställt oss bakom heter
              Skyldighet att följa MU-avtalet. Det är medverkans- och utställningsavtalet
              som är förkortat till MU-avtalet.
            </seg>
          </u>
          <u xml:id="i-6a9b10eeaa94e78a-649" prev="i-6a9b10eeaa94e78a-647" who="Q4945880">
            <seg>
              Statens kulturråd har inlett en översyn av avtalet, och man förväntar
              sig att det ska komma en redovisning under våren. Jag känner inte
              till om den har kommit, men det borde jag ha gjort, tycker jag,
              eftersom jag sitter i kulturutskottet.
            </seg>
          </u>
          <u xml:id="i-6a9b10eeaa94e78a-650" prev="i-6a9b10eeaa94e78a-647" who="Q4945880">
            <seg>
              Vi tycker också, som vi skriver i den här reservationen, att
              man borde arbeta fram riktlinjer för hur alla institutioner som
              får statligt bidrag ska följa MU-avtalet. Det är det den reservationen
              handlar om.
            </seg>
          </u>
          <u xml:id="i-6a9b10eeaa94e78a-651" prev="i-6a9b10eeaa94e78a-647" who="Q4945880">
            <seg>
              En annan reservation handlar om det som kallas för enprocentsregeln.
              Den offentliga konsten som alla har tillgång till är en del av
              det demokratiska samhället. Där finns riktlinjer och rekommendationen
              att 1 procent av den totala byggkostnaden ska gå till konstnärlig
              utsmyckning. Det är en bra regel som verkligen ska efterlevas.
              Men vi saknar kunskap om i vilken utsträckning det sker. Den reservationen
              handlar om att vi tycker att vi behöver ha den kunskapen.
            </seg>
          </u>
          <u xml:id="i-6a9b10eeaa94e78a-652" prev="i-6a9b10eeaa94e78a-647" who="Q4945880">
            <seg>
              Själv kan jag väl säga att när jag har träffat kulturskapare
              och konstnärer har de till mig sagt att de många gånger känner
              sig snuvade på det här uppdraget därför att det i dag är väldigt
              många arkitekter som talar om att man har en arkitektonisk utsmyckning.
              Arkitekturen sägs vara det som man kan hänvisa till följer enprocentsregeln.
              Men jag tycker inte att det är riktigt samma sak. Arkitektur är
              spännande och design också, men konstnärlig utsmyckning är faktiskt
              konstnärlig utsmyckning.
            </seg>
          </u>
          <u xml:id="i-6a9b10eeaa94e78a-653" prev="i-6a9b10eeaa94e78a-647" who="Q4945880">
            <seg>
              En reservation handlar om biblioteksersättningen. Även jag har
              deltagit i en debatt med kulturministern om den. Många frågetecken
              har funnits runt den och oklarheter om varför man har gett uppdrag
              till exempel till Litteraturutredningen att över huvud taget se
              över förhandlingsrätterna. Det handlade den interpellationsdebatten
              om.
            </seg>
          </u>
          <u xml:id="i-6a9b10eeaa94e78a-654" prev="i-6a9b10eeaa94e78a-647" who="Q4945880">
            <seg>
              I den interpellationsdebatten fick jag, och även Bengt Berg som
              deltog i den, svaret att man värnade biblioteksersättningen. Det
              tycker jag låter bra, men fortfarande handlar det väldigt mycket
              om att jag inte riktigt känner att förhandlingsrätten är säkrad
              från Alliansens sida.
            </seg>
          </u>
          <u xml:id="i-6a9b10eeaa94e78a-655" prev="i-6a9b10eeaa94e78a-647" who="Q4945880">
            <seg>
              Däremot var även Ulf Nilsson uppe i den debatten och klargjorde
              Folkpartiets ståndpunkt, vilket var betryggande.
            </seg>
          </u>
          <u xml:id="i-6a9b10eeaa94e78a-656" prev="i-6a9b10eeaa94e78a-647" who="Q4945880">
            <seg>
              Den reservationen handlar alltså om att förtydliga rätten att
              förhandla om biblioteksersättningen.
            </seg>
          </u>
          <u xml:id="i-6a9b10eeaa94e78a-657" prev="i-6a9b10eeaa94e78a-647" who="Q4945880">
            <seg>
              En reservation handlar om slöjdfrågor. Jag skrev en motion om
              slöjdens betydelse och möjligheter för oss alla. Där tar jag upp
              frågan om en strategi för hemslöjd, en strategi som man behöver
              utforma tillsammans med slöjdare för att ge slöjden en mer betydelsefull
              plats i samhället.
            </seg>
          </u>
          <u xml:id="i-6a9b10eeaa94e78a-658" prev="i-6a9b10eeaa94e78a-647" who="Q4945880">
            <seg>
              När jag träffar människor som håller på med och brinner för slöjd
              blir jag varm inombords och glad. Det finns ofta ett genuint intresse
              för vad som är hållbart. Det finns ett intresse för kvalitetskrav
              och en tillfredsställelse över att klara av att göra saker själv.
              Det finns också många gånger en respekt för naturen och för naturmaterialets
              egenskaper. Men det finns också en ren glädje över att arbeta
              med olika slöjdmetoder. Det finns väldigt många goda exempel på
              hur slöjden når människor i väldigt många olika åldrar.
            </seg>
          </u>
          <u xml:id="i-6a9b10eeaa94e78a-659" prev="i-6a9b10eeaa94e78a-647" who="Q4945880">
            <seg>
              Slöjdens betydelse för samhällets välmående är sannolikt stor.
              Slöjdande människor är kreativa människor. Slöjd och hantverk
              gränsar till mycket. Vägen till design är nära. Slöjd innefattar
              mycket av kunskap, och människor kan mötas på olika sätt genom
              slöjden. Slöjden är ett språk, kan man säga, som man kan kommunicera
              med utan att kunna det verbalt. Man kan förstå varandra, man har
              gemensamma intressen. Mycket av interkulturella möten finns i
              slöjden. Jag deltog själv på en internationell slöjdkonferens
              i Bohuslän i somras med 40 olika nationer. Det var fantastiskt
              att se hur man möttes.
            </seg>
          </u>
          <u xml:id="i-6a9b10eeaa94e78a-660" prev="i-6a9b10eeaa94e78a-647" who="Q4945880">
            <seg>
              Det finns också inom slöjdrörelsen väldigt mycket av uttryck,
              av gränsland mellan gatukonst, solidaritetsrörelse och samhällsengagemang.
              Craftivism kallas det. Det är otroligt spännande. Det handlar
              verkligen om yttrandefrihet. Det är kanske inte det vi i första
              hand förknippar slöjd med, men det kan vara mycket av det i dag.
            </seg>
          </u>
          <u xml:id="i-6a9b10eeaa94e78a-661" prev="i-6a9b10eeaa94e78a-647" who="Q4945880">
            <seg>
              Slutligen handlar en reservation om fristäder. Fristäder är ju
              någonting som erbjuds författare som inte kan verka fritt i sitt
              yrke i hemlandet. Runt om i världen finns ungefär 40 fristäder.
              Nu börjar det växa lite snabbare. Samtidigt lär det finnas flera
              hundra förföljda författare och kulturarbetare.
            </seg>
          </u>
          <u xml:id="i-6a9b10eeaa94e78a-662" prev="i-6a9b10eeaa94e78a-647" who="Q4945880">
            <seg>
              För ett litet tag sedan fick vi den sjätte fristadskommunen,
              Sigtuna, i Sverige. Och det är fler som har ansökt om att bli
              fristäder. Sedan tidigare har vi Stockholm, Göteborg, Malmö, Uppsala
              och Växjö. Är man en fristadskommun ansvarar man för uppehälle
              och bostad under två år.
            </seg>
          </u>
          <note>
            Fristadsarbetet sker i dag i samarbete med Kulturrådet och olika
            regionala och lokala organisationer. Exempel på samarbetsparter
            har varit organisationen PEN, bibliotek, kulturhus, museer, studieförbund,
            Författarcentrum, skolor, Missionskyrkan, bokhandlare, filmfestivaler,
            fria teatergrupper, tidningar, med flera.
          </note>
          <u xml:id="i-6a9b10eeaa94e78a-663" prev="i-6a9b10eeaa94e78a-647" who="Q4945880">
            <seg>
              Många fristadsförfattare väljer ett liv i fristaden och involverar
              sig i det kulturliv som man har knutit kontakt med. Vilken roll
              man har som fristadsförfattare beror på vilken roll man kan, vill
              och vågar inta. Flera av dessa människor är mer eller mindre hotade.
              En del behöver skyddad identitet, andra deltar mer i offentlighet.
            </seg>
          </u>
          <u xml:id="i-6a9b10eeaa94e78a-664" prev="i-6a9b10eeaa94e78a-647" who="Q4945880">
            <seg>
              Många kommuner och orter i Sverige är relativt små, sett till
              antalet invånare, och det råder en osäkerhet om att klara av att
              erbjuda en fristad. Ett sätt att utveckla det här och ge fler
              kommuner och orter möjligheten att involvera sig i arbetet för
              fler fristäder är att bidra till stöd och handledning samt att
              uppmuntra små kommuner att gå samman för att bilda ett gemensamt
              fristadsansvarstagande.
            </seg>
          </u>
          <u xml:id="i-6a9b10eeaa94e78a-665" prev="i-6a9b10eeaa94e78a-647" who="Q4945880">
            <seg>
              Det handlar en av reservationerna om, och jag ser att man i svaret
              säger att det är möjligt. Det förstår jag att det är. Men jag
              tror att det behövs lite omsorg för att göra det möjligt. Det
              är där vi har ett ansvar för att se till att det sker.
            </seg>
          </u>
          <u xml:id="i-6a9b10eeaa94e78a-666" prev="i-6a9b10eeaa94e78a-647" who="Q4945880">
            <seg>
              Avslutningsvis skulle jag vilja säga att jag stöder samtliga
              motioner som Miljöpartiet har ställt sig bakom, men just nu ställer
              jag mig bakom reservation 9.
            </seg>
          </u>
          <note type="speaker">
            Anf. 109 ADAM MARTTINEN (SD):
          </note>
          <u xml:id="i-6a9b10eeaa94e78a-667" next="i-6a9b10eeaa94e78a-668" who="Q15963975">
            <seg>
              Herr talman! I kulturutskottets betänkande Kulturskaparnas villkor
              och kultur i den offentliga miljön har Sverigedemokraterna skrivit
              en reservation. Den gäller visarkivet i Västervik. Visarkivet
              i Västervik har en omfattande samling verk som vi sverigedemokrater
              vill bevara, och vi vill ge förutsättningar för att folket även
              i fortsättningen ska kunna ta del av samlingen.
            </seg>
          </u>
          <u xml:id="i-6a9b10eeaa94e78a-668" prev="i-6a9b10eeaa94e78a-667" who="Q15963975">
            <seg>
              Visarkivet i Västervik innehåller material från hela landet.
              Arkivet förvaltar och levandegör en central del av det svenska
              kulturarvet. När arkivet går en oviss framtid till mötes vill
              vi sverigedemokrater att möjligheten att införliva arkivet med
              Statens musikverk bör utredas. Därmed yrkar jag bifall till Sverigedemokraternas
              reservation nr 7.
            </seg>
          </u>
          <note type="speaker">
            Anf. 110 BENGT BERG (V):
          </note>
          <u xml:id="i-6a9b10eeaa94e78a-669" next="i-6a9b10eeaa94e78a-687" who="Q3430804">
            <seg>
              Herr talman! Vi stöttar alla våra reservationer, men här yrkar
              jag bifall till reservationerna nr 1, 6 och 11.
            </seg>
          </u>
          <note>
            Jag samtycker med både Agneta Gilles och Tina Ehns anföranden,
            och speciellt Tina Ehns lovsång till slöjden var vacker.
          </note>
          <u xml:id="i-6a9b10eeaa94e78a-670" prev="i-6a9b10eeaa94e78a-669" who="Q3430804">
            <seg>
              Herr talman! Det är dyrt att leva. Frågan är om det lönar sig,
              var det någon som sade. Många kulturskapare och kulturarbetare
              ställer sig den frågan. Ändå drivs de av sin inre glöd och kämpar
              vidare. Jag menar att också samhället i stort har glädje och nytta
              av kulturskaparna. När man ser på kulturarbetarna i ekonomiska
              siffror finner man att de också genererar arbete.
            </seg>
          </u>
          <u xml:id="i-6a9b10eeaa94e78a-671" prev="i-6a9b10eeaa94e78a-669" who="Q3430804">
            <seg>
              Det paradoxala är att den som skapar till exempel en bok eller
              ett konstverk är den enda som inte har någon som helst trygghet
              i sitt arbete. Man börjar med ett vitt ark, har huvudet fullt
              med idéer, har all tid i världen, lever i ett fritt land där man
              kan uttrycka sina innersta känslor om livet i stort, samhället
              och världen, men man har ingen trygghet. Man skriver, och i bästa
              fall blir det en bok som ges ut av ett bokförlag. På det förlaget
              har alla lyckligtvis lön för sitt arbete korrekturläsare, redaktörer
              och så vidare. Långtradarchauffören som kör ut hela härligheten
              i landet har givetvis betalt. Det gäller också bibliotekarierna
              och de som jobbar i bokhandeln men inte den som har skrivit boken.
            </seg>
          </u>
          <u xml:id="i-6a9b10eeaa94e78a-672" prev="i-6a9b10eeaa94e78a-669" who="Q3430804">
            <seg>
              Jag menar att samhället i sig har ett stort ansvar för den levande
              kulturen. Jag kommer från Värmland. Jag tänker ibland på salig
              Selma Lagerlöf. Hur mycket har hon inte långt efter sin död betytt
              för hela landskapet. Hon har med sitt vackra språk färgat våra
              bilder av Värmland det glittrande vattnets land.
            </seg>
          </u>
          <u xml:id="i-6a9b10eeaa94e78a-673" prev="i-6a9b10eeaa94e78a-669" who="Q3430804">
            <seg>
              Jag vill gärna säga något om konstnärerna, alltså bildkonstnärer,
              skulptörer, filmare och så vidare. De satsar också så otroligt
              mycket av sin inre energi och tid. En konstnär vill absolut vara
              en del av samhället, inte någon som står utanför och betraktas
              som en kuf. Det är tyvärr en långlivad tradition att betrakta
              särlingarna i konsten som mer eller mindre otillräkneliga. Ibland
              får man syn på den konst som har skapats av särlingar i konsten.
              Annan Konst är en utställning som har visats på Göteborgs Konsthall,
              Liljevalchs och på andra ställen i Norden. Det är en underbar
              samling av helt originell konst. Då tappar man genast lusten att
              dela upp i bra och dåligt, kvalitet och så vidare. Dessa människors
              liv har säkert blivit mycket lyckligare tack vare detta skapande.
            </seg>
          </u>
          <u xml:id="i-6a9b10eeaa94e78a-674" prev="i-6a9b10eeaa94e78a-669" who="Q3430804">
            <seg>
              Herr talman! Nyss var jag med på en studieresa till Berlin. Den
              var givande. Det var tre täta dagar. Berlin är en stad med en
              miljö som har använt kulturen i sin marknadsföring. Kulturen är
              en del av profilen för Berlin. Många svenska konstnärer har hamnat
              där. I början av 90-talet var hyrorna billiga. De kunde få en
              stor fin ateljé för en överkomlig summa. I hela Europa tas nedgångna
              industrikvarter och fabrikshallar över av konstnärer. Därmed höjs
              statusen och värdet i stadsdelen. På något vis stiger hyrorna
              och de tvingas flytta därifrån. De gör något stort och viktigt,
              ett nästan ideellt arbete, men sedan trillar de därför att de
              har sågat av den gren de satt på. Även där har samhället fortfarande
              ett stort ansvar.
            </seg>
          </u>
          <u xml:id="i-6a9b10eeaa94e78a-675" prev="i-6a9b10eeaa94e78a-669" who="Q3430804">
            <seg>
              Kulturen ska vara dynamisk, utmanande, en obunden kraft och värna
              yttrandefriheten. Det är grunden. Målet ska vara att kreativitet,
              mångfald och konstnärlig kvalitet ska bidra till samhällets utveckling.
            </seg>
          </u>
          <u xml:id="i-6a9b10eeaa94e78a-676" prev="i-6a9b10eeaa94e78a-669" who="Q3430804">
            <seg>
              Om man tar de nationella kulturpolitiska målen på allvar innebär
              det också att samhället tar ett ekonomiskt ansvar för den kulturella
              utvecklingen i landet. Prioriteringar ska leda till förbättrade
              villkor för den nyskapande kulturen. Konsten ska göras tillgänglig
              för fler. Bidrags- och ersättningssystemen ska vara öppna och
              rättvisa, och hänsyn ska tas till kulturskaparnas speciella villkor.
              Allt detta är absolut vackra ord, men de måste också fyllas med
              konkret innehåll.
            </seg>
          </u>
          <u xml:id="i-6a9b10eeaa94e78a-677" prev="i-6a9b10eeaa94e78a-669" who="Q3430804">
            <seg>
              Utgångspunkten är att konstnärerna och kulturskaparna ses som
              en nödvändig del av samhället och inte betraktas som idealistiska
              eldsjälar som lever på luft och vatten. Medverkans- och utställningsersättningen
              är viktig, och det så kallade MU-avtalet måste följas, även när
              kulturen omhändertas av den så kallade samverkansmodellen runt
              om i landet. Det har redan talats om enprocentsregeln, och den
              har lovprisats. I det är det bara att instämma.
            </seg>
          </u>
          <u xml:id="i-6a9b10eeaa94e78a-678" prev="i-6a9b10eeaa94e78a-669" who="Q3430804">
            <seg>
              Herr talman! I en interpellationsdebatt, som också Tina Ehn nämnde
              nyss, framhöll kulturministern att regeringen värnar om biblioteksersättningen
              och att författare, översättare, tecknare och fotografer självklart
              ska ersättas för att de låter sina verk lånas ut vid folk- och
              skolbiblioteken. Att författare och andra litterära upphovsmän
              ges bra förutsättningar för sitt arbete är avgörande för litteraturens
              utveckling i landet. Kulturministern konstaterade också att den
              nuvarande förhandlingsordningen fungerar väl. Gott!
            </seg>
          </u>
          <u xml:id="i-6a9b10eeaa94e78a-679" prev="i-6a9b10eeaa94e78a-669" who="Q3430804">
            <seg>
              Detta kan ses som ett erkännande av de farhågor som har uppstått
              på grund av kulturministerns otydlighet vad gäller biblioteksersättningens
              utformning och dess stora betydelse för bokskaparna i Sverige.
              Utlåningsersättningen har höjts med 4 öre till 1:41 kronor för
              varje utlånad bok. 4 öre kan tyckas lite, men denna höjning innebär
              en ökning av medlen i Författarfonden som går till stipendier
              och resor. Dessa 4 öre blir 5,5 miljoner. Det tycker åtminstone
              jag är en bra uppräkning.
            </seg>
          </u>
          <u xml:id="i-6a9b10eeaa94e78a-680" prev="i-6a9b10eeaa94e78a-669" who="Q3430804">
            <seg>
              Men det kan bli ännu bättre. Ersättning ska det vara, inte bidrag.
              Det ska vara ersättning för utfört arbete på en konstnärlig nivå,
              inte bidrag till någon som står med mössan i handen.
            </seg>
          </u>
          <u xml:id="i-6a9b10eeaa94e78a-681" prev="i-6a9b10eeaa94e78a-669" who="Q3430804">
            <seg>
              Men riktigt glad får man sällan vara när det gäller Alliansens
              kulturpolitik. Det uppstår titt som tätt glidningar i själva skrivningen,
              men orden står för olika saker även om de liknar varandra.
            </seg>
          </u>
          <u xml:id="i-6a9b10eeaa94e78a-682" prev="i-6a9b10eeaa94e78a-669" who="Q3430804">
            <seg>
              När det gäller ordningen för den årliga förhandlingen mellan
              upphovsparten och staten förordar Litteraturutredningen reglerade
              överläggningar. Där finns en väsentlig skillnad. Förhandlar gör
              två likvärdiga parter med målet att uppnå ett konkret resultat.
              En överläggning behöver inte alls resultera i någonting. Dessutom
              sägs att ersättningen ska bestämmas för tre eller fem år och vara
              indexreglerad. Allt detta tyder på att det inte blir någon större
              uppräkning i sak.
            </seg>
          </u>
          <u xml:id="i-6a9b10eeaa94e78a-683" prev="i-6a9b10eeaa94e78a-669" who="Q3430804">
            <seg>
              Herr talman! Kulturministern har själv sagt att den nuvarande
              förhandlingsordningen har stora brister. Men vilka dessa skulle
              vara tycks vara skrivet i stjärnorna.
            </seg>
          </u>
          <u xml:id="i-6a9b10eeaa94e78a-684" prev="i-6a9b10eeaa94e78a-669" who="Q3430804">
            <seg>
              Hur ska ersättningen för e-bokslånen hanteras? Det är en annan
              alltmer brännande fråga som väntar på svar. Vi i Vänsterpartiet
              vill inrätta digitala bibliotek för gratis utlån samtidigt som
              vi avsätter nödvändiga medel för att finansiera de elektroniska
              boklånen. Men det behövs som sagt ett regelverk för detta.
            </seg>
          </u>
          <u xml:id="i-6a9b10eeaa94e78a-685" prev="i-6a9b10eeaa94e78a-669" who="Q3430804">
            <seg>
              Herr talman! Till sist några ord om de fristäder för konstnärer
              och författare som hamnat i en sorts ingenmansland. Det handlar
              om demokratiska rättigheter och yttrandefrihet. Det handlar om
              solidaritet och om att slå bryggor mellan olika språk och kulturer.
              När de demokratiska villkoren sätts ur spel i ett land är det
              ofta kulturens arbetare som först hotas, fängslas eller till och
              med mördas. Det fria ordets styrka utmanar makten och förtrycket.
              I Sverige finns sex fristäder, i Norge betydligt fler och som
              sagt runt om i världen ett fyrtiotal.
            </seg>
          </u>
          <u xml:id="i-6a9b10eeaa94e78a-686" prev="i-6a9b10eeaa94e78a-669" who="Q3430804">
            <seg>
              Vi menar att förföljda kulturarbetare betyder så mycket genom
              sitt mod och sitt konstnärliga skapande att vi vill erbjuda fler
              fristäder för att kunna ge skydd åt dem i vårt land som i samma
              stund också berikar vår kultur och berör oss som människor bland
              människor.
            </seg>
          </u>
          <u xml:id="i-6a9b10eeaa94e78a-687" prev="i-6a9b10eeaa94e78a-669" who="Q3430804">
            <seg>
              (TALMANNEN: Det yrkades bifall till reservation 11, men någon
              sådan finns inte. Kan det möjligen vara punkt 11 reservation 9
              som avses? Ja, vi noterar det.)
            </seg>
          </u>
          <note type="speaker">
            Anf. 111 ANNE MARIE BRODÉN (M):
          </note>
          <u xml:id="i-6a9b10eeaa94e78a-688" next="i-6a9b10eeaa94e78a-705" who="Q4768600">
            <seg>
              Herr talman! Vi debatterar och diskuterar betänkandet om kulturskaparnas
              villkor och kulturen i den offentliga miljön. Vi har hört flera
              olika oppositionspolitiker säga att det är väldigt mycket som
              inte fungerar och som är dåligt, att det går åt fel håll och så
              vidare. Jag undrar om man läst innehållet i betänkandet eller
              kanske enbart läst sina egna reservationer. Jag hoppas att jag
              inte har rätt i det. Men det är glädjande att Bengt Berg ändå
              berömmer kulturministern för hennes tydliga ställningstagande
              när det gäller biblioteksersättningen, så det tänker jag inte
              kommentera mer.
            </seg>
          </u>
          <u xml:id="i-6a9b10eeaa94e78a-689" prev="i-6a9b10eeaa94e78a-688" who="Q4768600">
            <seg>
              Däremot ska jag än en gång, det har jag gjort tidigare, slå fast
              vad statsministern sade i regeringsförklaringen 2010. Det är något
              som även Bengt Berg lyfte fram att kulturen ska vara en dynamisk,
              oberoende och utmanande kraft med yttrandefriheten som grund.
              Med utgångspunkt i kulturens frihet och egenvärde ska vi stärka
              dess betydelse i samhället.
            </seg>
          </u>
          <u xml:id="i-6a9b10eeaa94e78a-690" prev="i-6a9b10eeaa94e78a-688" who="Q4768600">
            <seg>
              Det tycker jag är väldigt bra och tydligt sagt av statsministern,
              och det är naturligtvis något som hela Alliansen står bakom.
            </seg>
          </u>
          <u xml:id="i-6a9b10eeaa94e78a-691" prev="i-6a9b10eeaa94e78a-688" who="Q4768600">
            <seg>
              Vi moderater anser att kulturen verkligen ska ta mer plats i
              samhället. Vi anser att den bidrar till människors utveckling
              på många olika sätt, men den bidrar även till tillväxt, ökad sysselsättning
              och förbättrad hälsa och utbildning.
            </seg>
          </u>
          <u xml:id="i-6a9b10eeaa94e78a-692" prev="i-6a9b10eeaa94e78a-688" who="Q4768600">
            <seg>
              Regeringen har gjort satsningar på detta område, till exempel
              73 miljoner på kulturella och kreativa näringar. Ändå har vi hört
              att det inte har blivit några fler arbetstillfällen. Jag vet inte
              vilken verklighet man då har tittat på. 170 miljoner går till
              Skapande skola. Vi har i utvärderingar sett att det berör väldigt
              många elever. Men det är naturligt att det också berör väldigt
              många kulturarbetare. 40 miljoner till kultur för de äldre det
              är givet att det ger mycket mer kultur till de äldre, men det
              berör också väldigt många kulturarbetare.
            </seg>
          </u>
          <u xml:id="i-6a9b10eeaa94e78a-693" prev="i-6a9b10eeaa94e78a-688" who="Q4768600">
            <seg>
              Budgetar inom kulturområdet har regeringen lyckats att både bibehålla
              och öka under flera år. Bara mellan 2012 och 2013 satsas det 184
              miljoner extra på kulturen. Det har aldrig varit lättare än nu
              för människor att ta del av film, musik, litteratur, bildkonst
              och allt annat som kulturen har att erbjuda.
            </seg>
          </u>
          <u xml:id="i-6a9b10eeaa94e78a-694" prev="i-6a9b10eeaa94e78a-688" who="Q4768600">
            <seg>
              Ett av regeringens övergripande prioriterade områden inom kulturpolitiken
              är att förbättra villkoren för nyskapande kultur. Kulturskapare
              ska ha goda möjligheter att fritt utveckla sitt konstnärliga skapande.
              Det ska finnas förutsättningar för att göra konsten tillgänglig
              för fler människor. Vi har hört att bidrags- och ersättningssystemen
              ska vara öppna och rättvisa, och man ska ta hänsyn till kulturskapares
              ofta speciella arbetsvillkor.
            </seg>
          </u>
          <u xml:id="i-6a9b10eeaa94e78a-695" prev="i-6a9b10eeaa94e78a-688" who="Q4768600">
            <seg>
              Då kan man ställa sig frågan: Är det inte så att det har blivit
              bättre? I Svensk Scenkonsts senaste pressmeddelande säger man:
              Tack vare kultursamverkansmodellen har vi fått ett större inflytande
              ute i regionerna, och vi är väldigt positiva till det som sker.
              Regeringen har avsatt 25 miljoner extra i tre år för att stärka
              kultursamverkansmodellen.
            </seg>
          </u>
          <u xml:id="i-6a9b10eeaa94e78a-696" prev="i-6a9b10eeaa94e78a-688" who="Q4768600">
            <seg>
              Jag har tidigare nämnt att väldigt många elever har fått del
              av Skapande skola, närmare 700 000. Även detta har stärkt kulturen
              ute i skolorna.
            </seg>
          </u>
          <u xml:id="i-6a9b10eeaa94e78a-697" prev="i-6a9b10eeaa94e78a-688" who="Q4768600">
            <seg>
              Herr talman! Positiva exempel finns att peka på när det gäller
              MU-avtalet. Vi har hört att det finns en motion på det området.
              Man vill se att ett sådant avtal blir obligatoriskt för att man
              ska få ersättning. Men regeringen har valt en annan modell. Alliansen
              har valt att göra detta till en del i kultursamverkansmodellen.
              Jag räknade och ser att det är 120125 som är med och tecknar MU-avtal.
              Här ingår alla län. Jag tror att den vägen är mycket positiv.
              KRO och KIF har uttryckt att de ser detta som någonting väldigt
              positivt.
            </seg>
          </u>
          <u xml:id="i-6a9b10eeaa94e78a-698" prev="i-6a9b10eeaa94e78a-688" who="Q4768600">
            <seg>
              Jag kan ta mitt eget län Halland som exempel. Där har vi jobbat
              aktivt för att detta ska finnas i kulturplanen. Vi har startat
              ett centrum för kulturarbetare, ett resurscentrum, först i landet.
              Dessutom diskuterar vi nu hur vi ska kunna locka ännu fler att
              vilja etablera sig som kulturarbetare i Halland. Då pratar vi
              naturligtvis om många företagare. 70 procent av dem som verkar
              inom kulturen i dag är egenföretagare. Ibland får jag för mig
              att de olika oppositionspartierna har blivit lite överraskade
              över den tuffa situation som man har som egenföretagare i Sverige.
              Där har regeringen försökt att fortsätta att förbättra för dem,
              och det gäller naturligtvis alla företagare, inklusive dem som
              arbetar inom kultur och kreativa näringar.
            </seg>
          </u>
          <u xml:id="i-6a9b10eeaa94e78a-699" prev="i-6a9b10eeaa94e78a-688" who="Q4768600">
            <seg>
              Herr talman! Goda villkor för konstnärligt skapande är en grundförutsättning
              för kulturlivet, och det görs många satsningar där. I betänkandet
              kan vi läsa att man avsatt 333 miljoner kronor för att användas
              för ersättning inom bild, form, musik, teater, dans och ord. Vi
              har en arbetsgrupp som har arbetat med frågor inom detta område
              där jag ingår. Vi har tittat på konstalliansernas verksamhet,
              som är en form av verksamhet för att trygga ekonomin när man går
              mellan olika uppdrag. Vi har överlämnat en rapport om detta till
              kulturutskottet. Vi konstaterar att allianserna är viktiga, gör
              ett viktigt arbete och har avgörande betydelse för den ekonomiska
              tryggheten för många som finns inom detta område.
            </seg>
          </u>
          <u xml:id="i-6a9b10eeaa94e78a-700" prev="i-6a9b10eeaa94e78a-688" who="Q4768600">
            <seg>
              Vi har haft en utvärderingsgrupp. Vi har lyssnat på både kulturministern
              och Stefan Attefall bostadsminister lät lite konstigt i sammanhanget
              som har tittat på hur scenkonstpensionsfrågan kan lösas. Den är
              viktig och avgörande. Flera har sagt att den måste få sin lösning,
              och jag delar den uppfattningen. Däremot delar jag inte det som
              är sagt om att man inte fått något besked.
            </seg>
          </u>
          <u xml:id="i-6a9b10eeaa94e78a-701" prev="i-6a9b10eeaa94e78a-688" who="Q4768600">
            <seg>
              Kulturministern har sagt att detta ska lösas i kommande budget.
              Det står också tydligt i tidigare budget att man vill att detta
              ska lösas mellan parterna. Det är också det arbete som nu pågår,
              så jag ser ändå förhoppningsfullt fram emot att vi kommer att
              kunna hitta en lösning för scenkonstpensionerna. Och det är väl
              mer än vad vi kan säga att vi har lyckats med tidigare, oavsett
              hur det har sett ut på regeringssidan, för det är en svår nöt
              att knäcka. Det vet alla som har varit inne och tittat på detta.
            </seg>
          </u>
          <u xml:id="i-6a9b10eeaa94e78a-702" prev="i-6a9b10eeaa94e78a-688" who="Q4768600">
            <seg>
              Herr talman! Regeringen kommer fortsatt att bedriva en aktiv
              konstnärspolitik med samma syfte som hittills, nämligen att de
              professionella konstnärerna ska kunna leva på sin yrkesverksamhet
              och ha goda möjligheter att fritt utveckla sitt konstnärliga skapande.
            </seg>
          </u>
          <u xml:id="i-6a9b10eeaa94e78a-703" prev="i-6a9b10eeaa94e78a-688" who="Q4768600">
            <seg>
              Vi bör också uppmärksamma alla dem som finns inom amatörkulturens
              område. Det är lätt att titta på idrotten och säga att vi behöver
              bredd och spets, men ibland glömmer vi detta inom kulturens område,
              och det kan vi, tycker jag, påminna oss om ibland.
            </seg>
          </u>
          <u xml:id="i-6a9b10eeaa94e78a-704" prev="i-6a9b10eeaa94e78a-688" who="Q4768600">
            <seg>
              Slutligen, när det gäller enprocentsmålet och offentliga lokaler,
              blev jag lite förvånad av inläggen. Det står ju väldigt tydligt
              att motionen är delvis tillgodosedd, för det är precis det här
              som regeringen gör: tittar på det, har en utredning i gång så
              att arbete pågår.
            </seg>
          </u>
          <u xml:id="i-6a9b10eeaa94e78a-705" prev="i-6a9b10eeaa94e78a-688" who="Q4768600">
            <seg>
              Herr talman! Jag vill yrka bifall till förslaget i betänkandet
              och avslag på samtliga motioner.
            </seg>
          </u>
          <note type="speaker">
            Anf. 112 AGNETA GILLE (S) replik:
          </note>
          <u xml:id="i-6a9b10eeaa94e78a-706" next="i-6a9b10eeaa94e78a-709" who="Q3375136">
            <seg>
              Herr talman! Det är fascinerande hur olika man ser på saker och
              ting. Det är också fascinerande att höra Moderaterna stå här och
              slå sig för bröstet över hur bra man tycker att man har jobbat
              med kulturen. Alla håller dessutom inte riktigt med om det. Jag
              är en av dem som inte delar den uppfattningen.
            </seg>
          </u>
          <u xml:id="i-6a9b10eeaa94e78a-707" prev="i-6a9b10eeaa94e78a-706" who="Q3375136">
            <seg>
              Det finns också ett pressmeddelande från Länsteatrarnas årsmöte.
              Jag undrar om Anne Marie Brodén har tagit del av det. Det hade
              kanske varit på sin plats före inlägget.
            </seg>
          </u>
          <u xml:id="i-6a9b10eeaa94e78a-708" prev="i-6a9b10eeaa94e78a-706" who="Q3375136">
            <seg>
              Pressmeddelandet kom i slutet av förra månaden. Länsteatrarna
              varnar för en utarmning av den regionalt producerade scenkonsten
              och skriver att det omöjliggör uppfyllandet av de nationella kulturpolitiska
              målen. De skriver väldigt hårt och konstaterar att den ekonomiska
              situationen bland medlemmarna är mycket ansträngd. Man har ingen
              möjlighet att ha kvar sina kulturskapare på länsteatrarna. De
              har en väldigt svår situation. De skriver på slutet: Länsteatrarna
              anser att staten ska ta sin del av ansvaret för att den kulturella
              infrastrukturen i hela landet ska leva och för en långsiktig strategi.
            </seg>
          </u>
          <u xml:id="i-6a9b10eeaa94e78a-709" prev="i-6a9b10eeaa94e78a-706" who="Q3375136">
            <seg>
              Jag skulle vilja höra hur Moderaterna ser på det här och att
              de svarar på hur länsteatrarna ska överleva.
            </seg>
          </u>
          <note type="speaker">
            Anf. 113 ANNE MARIE BRODÉN (M) replik:
          </note>
          <u xml:id="i-6a9b10eeaa94e78a-710" next="i-6a9b10eeaa94e78a-713" who="Q4768600">
            <seg>
              Herr talman! Tack för frågan! Jo, jag har sett pressmeddelandet,
              och jag förstår att man är bekymrad till vissa delar. Jag har
              själv suttit som ordförande i regionala musikorganisationer, och
              ett av bekymren är just pensionsfrågan, som jag nämnde. Man har
              det besvärligt med det system vi har i dag.
            </seg>
          </u>
          <u xml:id="i-6a9b10eeaa94e78a-711" prev="i-6a9b10eeaa94e78a-710" who="Q4768600">
            <seg>
              Det är viktigt att påpeka att vi har satsat mer på den regionala
              samverkansmodellen. Den kulturplan som görs i respektive län gör
              att institutionerna ibland kan samverka mer, och det kan kräva
              förändringar av olika institutioner. Jag känner till den debatten.
            </seg>
          </u>
          <u xml:id="i-6a9b10eeaa94e78a-712" prev="i-6a9b10eeaa94e78a-710" who="Q4768600">
            <seg>
              Jag hänvisade till ett pressmeddelande från Svensk scenkonst
              som i stället berömmer detta att man har fått mer inflytande och
              mer att säga till om ute i regionerna och att man också är närmare
              beslutsfattarna.
            </seg>
          </u>
          <u xml:id="i-6a9b10eeaa94e78a-713" prev="i-6a9b10eeaa94e78a-710" who="Q4768600">
            <seg>
              Sedan tycker jag inte att jag slår mig för bröstet när jag berättar
              vad som har hänt. Och jag blev bekymrad när Agneta Gille tidigare
              beskrev att inga nya pengar har satsats och att det inte har blivit
              några nya jobb. Då undrar jag i vilken verklighet som Agneta Gille
              har befunnit sig?
            </seg>
          </u>
          <note type="speaker">
            Anf. 114 AGNETA GILLE (S) replik:
          </note>
          <u xml:id="i-6a9b10eeaa94e78a-714" next="i-6a9b10eeaa94e78a-716" who="Q3375136">
            <seg>
              Herr talman! Det är intressant att lyssna på Anne Marie Brodén,
              för det som man tar fram är uppräkningen från staten. Det är den
              som ligger långt under kostnadsutvecklingen. Det skriver man också
              och påtalar. Då är det tydligt att man inte klarar situationen
              ute på länsteatrarna, utan man får varsla och våra skådespelare
              blir utan möjlighet att ha ett fast arbete. Därför är situationen
              oerhört anmärkningsvärd.
            </seg>
          </u>
          <u xml:id="i-6a9b10eeaa94e78a-715" prev="i-6a9b10eeaa94e78a-714" who="Q3375136">
            <seg>
              Anne Marie Brodén tog också upp Skapande skola som en fantastisk
              satsning. Men när vi tittar på siffrorna och på hur väl det har
              slagit ut ser vi att det inte har slagit så väl ut. Det är väldigt
              stora brister även där. Ministern har till och med varit här i
              kammaren och erkänt att det inte har blivit den effekt som man
              hade hoppats på.
            </seg>
          </u>
          <u xml:id="i-6a9b10eeaa94e78a-716" prev="i-6a9b10eeaa94e78a-714" who="Q3375136">
            <seg>
              Det finns en kritik mot dagens kulturpolitik, en väldigt skarp
              kritik, som jag vill att de som har majoritet och har makten belyser
              och tar till sig. Det är mitt budskap till Moderaterna.
            </seg>
          </u>
          <note type="speaker">
            Anf. 115 ANNE MARIE BRODÉN (M) replik:
          </note>
          <u xml:id="i-6a9b10eeaa94e78a-717" next="i-6a9b10eeaa94e78a-720" who="Q4768600">
            <seg>
              Herr talman! Det är givet att man kan önska sig mer uppräkning.
              Men jag tror att uppräkningen med 2,8 procent, som ändå har gjorts
              mellan åren, inte på något sätt är lägre än tidigare utan tvärtom.
            </seg>
          </u>
          <u xml:id="i-6a9b10eeaa94e78a-718" prev="i-6a9b10eeaa94e78a-717" who="Q4768600">
            <seg>
              När det gäller Skapande skola har jag läst en interpellationsdebatt
              med Isak From där man är väldigt negativ från Socialdemokraternas
              sida till Skapande skola, och jag är lite förvånad över det. Det
              är givet att det fortfarande är många barn som inte får del av
              den, om det är det som Agneta Gille hänvisar till. Men det är
              dock 700 000 barn som får del av den. Vi har nu också utökat den
              till skolan. Vi har gjort en särskild satsning med 170 miljoner
              kronor om året, en permanent satsning till mer kultur i skolan,
              och ändå är man inte nöjd. Jag vet att man tidigare har varit
              helt emot det, och nu är man bara lite emot det.
            </seg>
          </u>
          <u xml:id="i-6a9b10eeaa94e78a-719" prev="i-6a9b10eeaa94e78a-717" who="Q4768600">
            <seg>
              Det är givet att vi vill göra mer på det här området och se till
              att alla kommuner och fristående skolor verkligen söker. Vi vet
              att det är 99 procent av kommunerna som har sökt, men alla skolor
              får ändå inte del av det. Det har visat sig att i de kommuner
              som har gjort ett bra jobb, organiserat detta väl och fört ut
              det till skolorna och eleverna fungerar det väldigt väl.
            </seg>
          </u>
          <u xml:id="i-6a9b10eeaa94e78a-720" prev="i-6a9b10eeaa94e78a-717" who="Q4768600">
            <seg>
              Vi har mer att göra, men det innebär inte att vi vill avveckla
              Skapande skola. Min fråga är om Socialdemokraterna vill det.
            </seg>
          </u>
          <note type="speaker">
            Anf. 116 BENGT BERG (V) replik:
          </note>
          <u xml:id="i-6a9b10eeaa94e78a-721" next="i-6a9b10eeaa94e78a-724" who="Q3430804">
            <seg>
              Herr talman! Jag skulle vilja få en liten kommentar från Anne
              Marie Brodén. Skattesänkningarna framjublades ju som en enorm
              kulturreform. Det skulle ge folk så otroligt mycket mer pengar
              att konsumera kultur för, och det är möjligt att de som tjänade
              på skattesänkningarna också gick på operan en och annan gång.
            </seg>
          </u>
          <u xml:id="i-6a9b10eeaa94e78a-722" prev="i-6a9b10eeaa94e78a-721" who="Q3430804">
            <seg>
              När det gäller skatter för kulturskaparna och kulturarbetarna
              vet jag att det har varit ett väldigt krångel. Om en kulturarbetare
              har ett litet rum och där råkar ha en säng diskvalificeras det
              hela till arbetsrum. Det är bara ett exempel på hur man letar
              efter en nål i en höstack.
            </seg>
          </u>
          <u xml:id="i-6a9b10eeaa94e78a-723" prev="i-6a9b10eeaa94e78a-721" who="Q3430804">
            <seg>
              I Irland var det ett väldigt stort experiment med skattebefrielse
              för konstnärer, kanske mest bildkonstnärer. Men det har upphört
              därför att det visade sig gynna grupper som U2 och liknande som
              ändå tjänade ganska mycket.
            </seg>
          </u>
          <u xml:id="i-6a9b10eeaa94e78a-724" prev="i-6a9b10eeaa94e78a-721" who="Q3430804">
            <seg>
              Finns det några tankar om en typ av särskild behandling för kulturskapare
              när det gäller just skatterna?
            </seg>
          </u>
          <note type="speaker">
            Anf. 117 ANNE MARIE BRODÉN (M) replik:
          </note>
          <u xml:id="i-6a9b10eeaa94e78a-725" next="i-6a9b10eeaa94e78a-727" who="Q4768600">
            <seg>
              Herr talman! Tack för frågan! Nej, det vi har gjort är att vi
              har satsat på jobbskatteavdraget och framför allt riktat det till
              låg- och medelinkomsttagare, och det gynnar ju många olika personer
              i samhället. Men det gynnar också många inom kulturområdet, som
              vi har sett.
            </seg>
          </u>
          <u xml:id="i-6a9b10eeaa94e78a-726" prev="i-6a9b10eeaa94e78a-725" who="Q4768600">
            <seg>
              Det andra är att eftersom många har fått mer i plånboken vet
              vi att en stor del av kulturens totala intäkter kommer från privatpersoner,
              från dig och mig. Vi kanske inte går på operan, utan vi kanske
              köper en bok extra eller gör som jag gjorde häromdagen, då jag
              var hos en före detta kollega och köpte två tavlor. Det kan också
              vara något som vi använder vårt jobbskatteavdrag till. Jag tror
              att det är positivt både för den enskilda personen och för de
              som arbetar inom kulturen.
            </seg>
          </u>
          <u xml:id="i-6a9b10eeaa94e78a-727" prev="i-6a9b10eeaa94e78a-725" who="Q4768600">
            <seg>
              När det gäller andra förmåner för ett speciellt område är det
              alltid knepigt att välja ut. Vi har valt att titta på det här
              med avdragsrätt, om det finns möjlighet att utveckla och utvidga
              detta. Det tror jag är en väg som man kan titta vidare på och
              göra ännu mer omkring.
            </seg>
          </u>
          <note type="speaker">
            Anf. 118 BENGT BERG (V) replik:
          </note>
          <u xml:id="i-6a9b10eeaa94e78a-728" next="i-6a9b10eeaa94e78a-731" who="Q3430804">
            <seg>
              Herr talman! Jag ska växla spår lite grann och ställa en ny fråga.
            </seg>
          </u>
          <u xml:id="i-6a9b10eeaa94e78a-729" prev="i-6a9b10eeaa94e78a-728" who="Q3430804">
            <seg>
              I betänkandet står det om Litteraturutredningens förslag om en
              revidering av förordningen för att förenkla systemet med biblioteksersättningen
              och för att minska behoven av detaljstyrning från regeringens
              sida.
            </seg>
          </u>
          <u xml:id="i-6a9b10eeaa94e78a-730" prev="i-6a9b10eeaa94e78a-728" who="Q3430804">
            <seg>
              Då vill jag veta hur det här systemet ska förenklas. Mig veterligen
              har det varit ganska enkelt och välfungerande i decennier. Vad
              är det som man kan förenkla? Det har dessutom tillkommit datahantering
              så att man snabbt och säkert ser hur många utlån det gäller.
            </seg>
          </u>
          <u xml:id="i-6a9b10eeaa94e78a-731" prev="i-6a9b10eeaa94e78a-728" who="Q3430804">
            <seg>
              Det var det ena. Sedan handlade det om att minska behoven av
              detaljstyrning från regeringens sida. Då undrar jag: Är detta
              ett problem objektivt sett, eller har regeringen specifika behov
              av detaljstyrning som man nu befriar regeringen från?
            </seg>
          </u>
          <note type="speaker">
            Anf. 119 ANNE MARIE BRODÉN (M) replik:
          </note>
          <u xml:id="i-6a9b10eeaa94e78a-732" next="i-6a9b10eeaa94e78a-735" who="Q4768600">
            <seg>
              Herr talman! Tack för frågan! Bengt Berg har själv läst vad som
              står i utskottets texter och i betänkandet. Det är väl rimligt
              att tänka sig att det här ska bli en förbättring. Jag tycker också
              att du berörde det i ditt anförande tidigare, att det finns mycket
              kloka saker i det här.
            </seg>
          </u>
          <u xml:id="i-6a9b10eeaa94e78a-733" prev="i-6a9b10eeaa94e78a-732" who="Q4768600">
            <seg>
              När det gäller själva biblioteksersättningen delar jag det som
              sagts i den diskussion som har förekommit och det som vår kulturminister
              har sagt här i kammaren, att det är viktigt att den bibehålls.
            </seg>
          </u>
          <u xml:id="i-6a9b10eeaa94e78a-734" prev="i-6a9b10eeaa94e78a-732" who="Q4768600">
            <seg>
              Du berättade till exempel om en förbättring var det 4 öre per
              bok? och vad den betyder i pengar. Det är en viktig satsning.
              Jag ser inte någon rädsla eller oro i den här texten för att det
              ska bli värre eller sämre utan i stället att det ska bli bättre.
            </seg>
          </u>
          <u xml:id="i-6a9b10eeaa94e78a-735" prev="i-6a9b10eeaa94e78a-732" who="Q4768600">
            <seg>
              Detaljstyrning betyder ofta att man kanske styr för mycket i
              detaljer, sådant som kan skötas på ett mycket bättre sätt. Regeringens
              ambition är att göra detta bättre. Det tycker jag också framgår
              i texten.
            </seg>
          </u>
          <note type="speaker">
            Anf. 120 ULF NILSSON (FP):
          </note>
          <u xml:id="i-6a9b10eeaa94e78a-736" next="i-6a9b10eeaa94e78a-761" who="Q6012166">
            <seg>
              Herr talman! Litteratur, musik och konst, som vi talar om i dag,
              kan i stor utsträckning vara nöje och avkoppling. Men för mig
              är det viktigt att vi förstår att konst, musik och litteratur
              också skapar ny kunskap och ny insikt som inte går att få via
              faktaböcker. All kultur som berör en människa inspirerar till
              nya tankar och livsuppfattningar.
            </seg>
          </u>
          <u xml:id="i-6a9b10eeaa94e78a-737" prev="i-6a9b10eeaa94e78a-736" who="Q6012166">
            <seg>
              Många har försökt svara på den svåra frågan: Vad är egentligen
              konst? För mig är det ett ganska enkelt men samtidigt ganska betydelsefullt
              svar. Det är att böcker, tavlor, filmer och musik som vi på ett
              eller annat sätt blir känslomässigt berörda av gör att vi förändras
              som människor. Det är också en konst som påverkar oss.
            </seg>
          </u>
          <u xml:id="i-6a9b10eeaa94e78a-738" prev="i-6a9b10eeaa94e78a-736" who="Q6012166">
            <seg>
              Annars är det inte politikerna som ska tala om vad som är bra
              kultur. För en kulturpolitiker handlar det om att stödja strukturer
              som uppmuntrar skapande människor och som ger kulturinstitutioner
              bra utvecklingsmöjligheter. Men politiker ska hålla sig så långt
              borta som möjligt från beslut om enskilda författare och konstnärer
              eller om programutbud på teatrar, museer och så vidare. Där har
              vi däremot ett antal kunniga människor inom kulturlivet som kan
              bidra.
            </seg>
          </u>
          <u xml:id="i-6a9b10eeaa94e78a-739" prev="i-6a9b10eeaa94e78a-736" who="Q6012166">
            <seg>
              Naturligtvis är goda villkor för det konstnärliga skapandet en
              av grundförutsättningarna för ett vitalt kulturliv. Kulturskapare
              ska ha goda möjligheter att utveckla sitt konstnärliga skapande
              fritt. Särskilt nyskapande ska gynnas. Det har regeringen också
              satt upp som ett av sina prioriterade områden, att underlätta
              för nyskapande.
            </seg>
          </u>
          <u xml:id="i-6a9b10eeaa94e78a-740" prev="i-6a9b10eeaa94e78a-736" who="Q6012166">
            <seg>
              Jag tycker, nu när vi talar om budget här, även om det egentligen
              inte är en budgetdiskussion i dag, att det finns goda argument
              för att kulturbudgeten behöver stärkas i Sverige, även jämfört
              med i dag. Jag delar den uppfattningen, och Folkpartiet argumenterar
              för en förstärkt kulturbudget de närmaste åren.
            </seg>
          </u>
          <u xml:id="i-6a9b10eeaa94e78a-741" prev="i-6a9b10eeaa94e78a-736" who="Q6012166">
            <seg>
              Men samtidigt konstaterar jag att trots tider av ekonomisk kris
              har regeringen i budgetpropositionerna sedan 2007 stärkt kulturområdet
              och stärkt det mer än vad den förra regeringen gjorde. Det är
              positivt.
            </seg>
          </u>
          <u xml:id="i-6a9b10eeaa94e78a-742" prev="i-6a9b10eeaa94e78a-736" who="Q6012166">
            <seg>
              Det har i de tidigare anförandena talats om en hel del mycket
              uppskattade satsningar som säkert kan utvecklas ytterligare.
            </seg>
          </u>
          <u xml:id="i-6a9b10eeaa94e78a-743" prev="i-6a9b10eeaa94e78a-736" who="Q6012166">
            <seg>
              Vi har talat om satsningen Skapande skola. Och vi har talat om
              den nya så kallade kultursamverkansmodellen. Det är ett ord som
              kan vara obegripligt för den som inte är insatt i det. Men det
              innebär att man ger ett stöd till regionerna samtidigt som man
              försöker föra ut en nationell kulturpolitik.
            </seg>
          </u>
          <u xml:id="i-6a9b10eeaa94e78a-744" prev="i-6a9b10eeaa94e78a-736" who="Q6012166">
            <seg>
              Skapande skola har jag hört väldigt många positiva reaktioner
              på. Det är Kulturrådet som fördelar statsbidrag för den här satsningen,
              och det omfattar som sagt hela grundskolan och numera även förskoleklass.
            </seg>
          </u>
          <u xml:id="i-6a9b10eeaa94e78a-745" prev="i-6a9b10eeaa94e78a-736" who="Q6012166">
            <seg>
              De uppföljningar som har gjorts hittills visar att samarbetet
              och kontakterna mellan skola och kulturliv har blivit mycket bättre
              sedan det här projektet inleddes. Det kan handla om många olika
              saker. Det är det som man gör på skolan. Det handlar om möten
              med författare, musiker och konstnärer. De träffar elever ibland
              en gång, ibland flera gånger och återkommer och inspirerar till
              skapande. Även lärarna själva säger att de ökar sitt kulturintresse
              genom detta.
            </seg>
          </u>
          <u xml:id="i-6a9b10eeaa94e78a-746" prev="i-6a9b10eeaa94e78a-736" who="Q6012166">
            <seg>
              Ett viktigt anslag som förekommer i en del reservationer är anslaget
              om ersättning och bidrag till konstnärer. Det används till ersättning
              inom bild, form, musik, teater, dans och så vidare.
            </seg>
          </u>
          <u xml:id="i-6a9b10eeaa94e78a-747" prev="i-6a9b10eeaa94e78a-736" who="Q6012166">
            <seg>
              Det finns några centrala ersättningsformer här som har nämnts
              flera gånger under debatten. Det är dels medverkans- och utställningsersättningen,
              dels den individuella visningsersättningen, som handlar om att
              konstnärer ska få en rimlig ersättning för att de medverkar, oavsett
              om de har sålt tavlorna eller inte, i utställningar och arrangemang.
            </seg>
          </u>
          <u xml:id="i-6a9b10eeaa94e78a-748" prev="i-6a9b10eeaa94e78a-736" who="Q6012166">
            <seg>
              Sedan har vi biblioteksersättningen, som man kan säga är en liknande
              ersättning för författare. Och vi har enprocentsmålet när det
              gäller konstnärlig gestaltning i kommunerna.
            </seg>
          </u>
          <u xml:id="i-6a9b10eeaa94e78a-749" prev="i-6a9b10eeaa94e78a-736" who="Q6012166">
            <seg>
              De här ersättningarna, herr talman, är väldigt viktiga, för de
              har dubbla mål. De har målet att stärka tillgången till konst
              och kultur för människor i Sverige, men de har också det viktiga
              målet att öka möjligheten för konstnärer att försörja sig på sitt
              arbete.
            </seg>
          </u>
          <note>
            Avtalet som handlar om medverkans- och utställningsersättning
            har upprättats mellan Statens kulturråd och konstnärsorganisationerna.
          </note>
          <u xml:id="i-6a9b10eeaa94e78a-750" prev="i-6a9b10eeaa94e78a-736" who="Q6012166">
            <seg>
              Det är naturligtvis viktigt för konstnärer att de får en rimlig
              ersättning när de lånar ut sin konst till museer och utställningar.
              Därför har regeringen och utskottet uttalat att MU-avtalet, som
              det kallas, ska vara en riktlinje och en förebild också för andra
              utställare.
            </seg>
          </u>
          <u xml:id="i-6a9b10eeaa94e78a-751" prev="i-6a9b10eeaa94e78a-736" who="Q6012166">
            <seg>
              Det görs just nu en översyn av Statens kulturråd. Så småningom
              kommer det ett underlag till ett reviderat avtal. Inriktningen
              är att man ska försöka säga att både statliga och icke-statliga
              institutioner, men som får någon form av statligt bidrag, ska
              följa detta avtal. Det är naturligtvis viktigt att det följs.
            </seg>
          </u>
          <u xml:id="i-6a9b10eeaa94e78a-752" prev="i-6a9b10eeaa94e78a-736" who="Q6012166">
            <seg>
              Kommunala konsthallar och andra ska inte åka snålskjuts genom
              att försöka smita från reella ersättningar till konstnärer. Kulturutskottet
              har också tidigare uttalat att det är viktigt att de här avtalen
              tillämpas, inte bara av statliga institutioner.
            </seg>
          </u>
          <u xml:id="i-6a9b10eeaa94e78a-753" prev="i-6a9b10eeaa94e78a-736" who="Q6012166">
            <seg>
              Nu får vi ta del av hur uppföljningen ser ut och se hur institutionerna
              lever upp till sitt ansvar. Jag är beredd att verka för hårdare
              tag om det skulle visa sig att man inte följer de här avtalen
              eller lever efter dem och att faktiskt driva på att kommunerna
              följer dem bland annat genom hur statliga bidrag fördelas och
              så vidare. Det tycker jag är viktigt.
            </seg>
          </u>
          <u xml:id="i-6a9b10eeaa94e78a-754" prev="i-6a9b10eeaa94e78a-736" who="Q6012166">
            <seg>
              Liknande kan sägas om en annan typ av ersättning som nämns här.
              Det är inte en ersättning, utan det är en utgift som ger skapande
              konstnärer arbete. Det är det här med att 1 procent av byggkostnaderna
              ska avsättas för någon form av konstnärlig gestaltning.
            </seg>
          </u>
          <u xml:id="i-6a9b10eeaa94e78a-755" prev="i-6a9b10eeaa94e78a-736" who="Q6012166">
            <seg>
              Jag har ju varit kommunpolitiker i rätt många år, och jag vet
              av erfarenhet att många, både kommunpolitiker och kommuntjänstemän,
              raljerar över det här enprocentsmålet. De skojar om det och tycker
              att det är en löjlig inriktning.
            </seg>
          </u>
          <u xml:id="i-6a9b10eeaa94e78a-756" prev="i-6a9b10eeaa94e78a-736" who="Q6012166">
            <seg>
              Jag håller inte alls med om det. Så länge det finns en ovilja
              i bland annat kommunerna att satsa på konstnärlig gestaltning
              behövs det en pådrivande uppmaning inte en exakt matematisk beräkning
              men en inriktning att över tid avsätta minst 1 procent av byggkostnaderna
              till kulturell gestaltning.
            </seg>
          </u>
          <u xml:id="i-6a9b10eeaa94e78a-757" prev="i-6a9b10eeaa94e78a-736" who="Q6012166">
            <seg>
              Även här har Konstnärsnämnden och Statens Konstråd påbörjat en
              studie för att se efter hur man lever upp till den här regeln
              i dag. Det blir också någonting som vi får ta tag i och se om
              det behöver kompletteras. Utskottet uttalar också i betänkandet
              att det är väsentligt att det här fortsätter och fungerar bra.
            </seg>
          </u>
          <u xml:id="i-6a9b10eeaa94e78a-758" prev="i-6a9b10eeaa94e78a-736" who="Q6012166">
            <seg>
              Biblioteksersättningen har vi talat om. Jag ska inte upprepa
              allt som har sagts men vidhåller fortfarande att en ersättning
              inte är ett bidrag eller ett stipendium och att den ska vara relaterad
              till antalet utlånade böcker. Jag vidhåller också att Folkpartiet
              arbetar för att man ska behålla förhandlingsrätten. Det är viktigt.
              Just i år såg vi också exempel på en bra förhandling mellan Författarfonden
              och regeringen som ledde till en höjning som är acceptabel.
            </seg>
          </u>
          <u xml:id="i-6a9b10eeaa94e78a-759" prev="i-6a9b10eeaa94e78a-736" who="Q6012166">
            <seg>
              Det som står här är delvis ett referat av Litteraturutredningens
              kommentarer, men som vi har hört i interpellationsdebatten där
              kulturministern deltog uttalade hon också att hon värnar biblioteksersättningen
              och att översättare, tecknare, fotografer och så vidare självklart
              ska ersättas för att de låter sina verk lånas ut till bibliotek.
              Det är bra. Svaret på hur det kommer att se ut kommer så småningom
              i en proposition med anledning av Litteraturutredningen, men utgångspunkten
              är klar, och jag tycker att det känns bra att ministern också
              har deklarerat det.
            </seg>
          </u>
          <u xml:id="i-6a9b10eeaa94e78a-760" prev="i-6a9b10eeaa94e78a-736" who="Q6012166">
            <seg>
              Avslutningsvis, herr talman, tycker jag som sagt att vi ska ha
              en tydlig nationell kulturpolitik. Det finns och har historiskt
              funnits olika sorters kultursyner med olika politisk bakgrund.
              Det finns som vi vet olika argument både för och emot en nationell,
              statlig kulturpolitik. Några menar att kulturen inte tillhör statens
              kärnuppgifter. Men det finns också de som vill ha en väldigt aktiv
              kulturpolitik för att fostra rätt sorts människa. De vill ofta
              stödja kultur som strävar efter en viss politisk linje.
            </seg>
          </u>
          <u xml:id="i-6a9b10eeaa94e78a-761" prev="i-6a9b10eeaa94e78a-736" who="Q6012166">
            <seg>
              Folkpartiet liberalerna avfärdar båda dessa riktningar. Vi vill
              se en aktiv kulturpolitik, men vårt viktigaste skäl för en aktiv
              kulturpolitik är att en sådan politik ökar människans frihet.
              Jag yrkar bifall till förslaget i betänkandet och avslag på motionerna.
            </seg>
          </u>
          <note type="speaker">
            Anf. 121 PER LODENIUS (C):
          </note>
          <u xml:id="i-6a9b10eeaa94e78a-762" next="i-6a9b10eeaa94e78a-776" who="Q5962258">
            <seg>
              Herr talman! Vi vet att kulturen bidrar till ett mer tolerant
              samhälle. Vi kan se hur kulturen har betydelse för hälsa och välbefinnande.
              Vi ser också hur kulturen bidrar till personlig och samhällelig
              bildning och till utmaning av konventioner.
            </seg>
          </u>
          <u xml:id="i-6a9b10eeaa94e78a-763" prev="i-6a9b10eeaa94e78a-762" who="Q5962258">
            <seg>
              I Centerpartiet ser vi kulturens betydelse i många dimensioner.
              Vi ser också dess unika värde för oss som enskilda människor.
              Det är en del. Men hela samhället har behov av ett brett och omfattande
              kulturliv.
            </seg>
          </u>
          <u xml:id="i-6a9b10eeaa94e78a-764" prev="i-6a9b10eeaa94e78a-762" who="Q5962258">
            <seg>
              Vi är mångfasetterade både som människor och samhälle och vet
              att vi lockas och inspireras av de mest skilda kulturella uttrycken.
              De professionella kulturskaparna är våra vägledare på denna resa
              genom dimensionerna. Kulturskaparen är vår lärare och mentor som
              roar oss men som också kan skapa oro så att vi måste tänka till
              och ta ställning.
            </seg>
          </u>
          <u xml:id="i-6a9b10eeaa94e78a-765" prev="i-6a9b10eeaa94e78a-762" who="Q5962258">
            <seg>
              Konstnärer är en ofta högutbildad grupp i vårt samhälle som utför
              viktiga gärningar genom sitt konstnärliga skapande. Det är ett
              arbete som inte alltid får den ekonomiska uppskattning det faktiskt
              är värt.
            </seg>
          </u>
          <u xml:id="i-6a9b10eeaa94e78a-766" prev="i-6a9b10eeaa94e78a-762" who="Q5962258">
            <seg>
              Samtidigt blir de kulturella och kreativa näringarnas betydelse
              för nationell och regional tillväxt, jobb och innovationer allt
              tydligare. Ett livskraftigt kulturliv bidrar till en orts eller
              regions attraktionskraft både vad gäller att locka till sig nya
              invånare och industrier och företag. Det finns också stora vinster
              i en ökad kulturturism.
            </seg>
          </u>
          <u xml:id="i-6a9b10eeaa94e78a-767" prev="i-6a9b10eeaa94e78a-762" who="Q5962258">
            <seg>
              Samtidigt har kulturen och kulturskaparna en stor betydelse för
              innovationer och entreprenöriell utveckling i ett större perspektiv.
              Entreprenörskap och konstnärskap har många beröringspunkter. Båda
              handlar ytterst om att tänka och skapa nytt. Därför finns det
              också mycket att vinna på att utveckla mötet mellan just kultur
              och näringsliv. Det är också därför som Centerpartiet i regeringen
              har tagit fram en handlingsplan för de kulturella och kreativa
              näringarna. Målet är att göra det enklare för konstnärer och kulturskapare
              att leva på sitt skapande.
            </seg>
          </u>
          <u xml:id="i-6a9b10eeaa94e78a-768" prev="i-6a9b10eeaa94e78a-762" who="Q5962258">
            <seg>
              En annan fråga som är av stor vikt för många verksamma entreprenörer
              inom de kulturella och kreativa näringarna är införandet av en
              avdragsrätt för företag på förstahandsinköp av konst. En sådan
              avdragsrätt skulle stärka många konstnärers möjlighet att leva
              på sitt skapande.
            </seg>
          </u>
          <u xml:id="i-6a9b10eeaa94e78a-769" prev="i-6a9b10eeaa94e78a-762" who="Q5962258">
            <seg>
              Jag vill med det här, herr talman, ha sagt att det inte enbart
              är kulturpolitiken som påverkar konstnärers möjligheter. Flera
              andra politikområden spelar in, till exempel förenklade regler
              för småföretagare som Anne Marie Brodén tidigare tog upp.
            </seg>
          </u>
          <u xml:id="i-6a9b10eeaa94e78a-770" prev="i-6a9b10eeaa94e78a-762" who="Q5962258">
            <seg>
              För att återgå till kulturutskottets område vill jag lyfta fram
              kultursamverkansmodellen som en viktig motor för att utveckla
              kulturen och samarbetet mellan olika aktörer som finns i en region.
              För att detta ska fungera är det viktigt att den dialog som regionen
              för med kommunerna, det fria kulturlivet, organisationerna, studieförbunden,
              de ideella kulturorganisationerna och inte minst de professionella
              aktörerna blir så bra som möjligt. Med en väl genomförd dialog
              och ett gott samarbete inom regionen får också kulturlivet och
              de professionella kulturskaparna ett tydligt uppsving.
            </seg>
          </u>
          <u xml:id="i-6a9b10eeaa94e78a-771" prev="i-6a9b10eeaa94e78a-762" who="Q5962258">
            <seg>
              Skapande skola är ytterligare ett mycket bra exempel på hur kultur
              ger mervärde. Professionella kulturutövare och skapare delar där
              med sig av sin kunskap för att inspirera barn och ungdomar. Samtidigt
              får kulturskaparen en inkomst och en möjlighet att använda, utveckla
              och sprida sitt kunnande.
            </seg>
          </u>
          <u xml:id="i-6a9b10eeaa94e78a-772" prev="i-6a9b10eeaa94e78a-762" who="Q5962258">
            <seg>
              Herr talman! Jag vill avslutningsvis kommentera motionerna i
              dagens betänkande som rör Svenskt Rockarkiv i Hultsfred. Jag måste
              erkänna att formuleringen i utskottets ställningstagande kan uppfattas
              som lite missvisande.
            </seg>
          </u>
          <u xml:id="i-6a9b10eeaa94e78a-773" prev="i-6a9b10eeaa94e78a-762" who="Q5962258">
            <seg>
              Jag vill vara tydlig med att för mig är Svenskt Rockarkiv i Hultsfred
              inte enbart en regional angelägenhet. Fram till 2003 förvaltades
              detta kulturarv här i Stockholm. Jag tror inte att någon då tvivlade
              på att det var en nationell angelägenhet. Sedan 2003 är det Rock
              City som förvaltar Rockarkivet, som för övrigt inte bara innehåller
              rockminnen. Ett mera riktigt namn skulle vara Populärmusikarkivet.
              Nu är dock namnet Rockarkivet så etablerat att ett namnbyte inte
              är aktuellt.
            </seg>
          </u>
          <u xml:id="i-6a9b10eeaa94e78a-774" prev="i-6a9b10eeaa94e78a-762" who="Q5962258">
            <seg>
              Att arkivet nu ligger i Hultsfred och inte i Stockholm kan ju
              inte innebära att det plötsligt har blivit en regional angelägenhet.
              Allt av riksintresse måste väl inte ligga i Stockholm? Här har
              vi faktiskt en arbetsuppgift att utföra.
            </seg>
          </u>
          <u xml:id="i-6a9b10eeaa94e78a-775" prev="i-6a9b10eeaa94e78a-762" who="Q5962258">
            <seg>
              Herr talman! Centerpartiet vill värna kulturens egenvärde och
              förstår dess betydelse som samhällsberättare och aktiv part i
              samhällsutvecklingen en samhällsutveckling där våra kulturskapare
              är centrala och betydande färger på samhällets palett.
            </seg>
          </u>
          <u xml:id="i-6a9b10eeaa94e78a-776" prev="i-6a9b10eeaa94e78a-762" who="Q5962258">
            <seg>
              Med det vill jag yrka bifall till utskottets förslag till beslut
              och avslag på motionerna.
            </seg>
          </u>
          <note type="speaker">
            Anf. 122 LARS-AXEL NORDELL (KD):
          </note>
          <u xml:id="i-6a9b10eeaa94e78a-777" next="i-6a9b10eeaa94e78a-786" who="Q6014428">
            <seg>
              Herr talman! Ledamöter! Vi har säkert alla som deltar i den här
              debatten mer eller mindre rika erfarenheter av hur det ser ut
              för kulturskapare när det gäller att kunna leva på sin konst.
              Min egen son till exempel målar i olja och är en mycket produktiv
              och driven konstnär. Men han kan inte leva på sitt konstnärliga
              skapande utan arbetar deltid inom hemtjänsten för att försörja
              sig.
            </seg>
          </u>
          <u xml:id="i-6a9b10eeaa94e78a-778" prev="i-6a9b10eeaa94e78a-777" who="Q6014428">
            <seg>
              Min far var däremot professionell skulptör och finns representerad
              i Sverige med ett sextiotal monumentalskulpturer i utomhusmiljöer
              från Malmö i söder till Luleå i norr. Han blev mest känd för sin
              barnvänliga konst där man inte bara får titta på konsten utan
              även känna, klättra, klänga och rutscha och på så vis uppleva
              konsten med hela kroppen. Som ni förstår är det framför allt barnen
              som uppskattar det men också en del vuxna. Framför allt uppskattades
              det av blinda och synskadade elever på Tomtebodaskolan i Stockholm,
              som fick denna möjlighet. Min far brann för att förmedla konstnärlig
              utövning till andra och var bland annat slöjdlärare för vår nuvarande
              kung under tidigt 50-tal.
            </seg>
          </u>
          <u xml:id="i-6a9b10eeaa94e78a-779" prev="i-6a9b10eeaa94e78a-777" who="Q6014428">
            <seg>
              Jag fick tidigt lära känna andra konstnärer och lära mig om konstens
              betydelse för vår livskvalitet. Jag fick också lära mig om realism,
              impressionism, expressionism och surrealism. Jag kunde inte heller
              undgå att väldigt tidigt lära mig vad enprocentsregeln är för
              något: att åtminstone 1 procent av byggkostnaden ska användas
              till konstnärlig utsmyckning. Som vi ser i betänkandet har denna
              regel för konstnärlig gestaltning i offentliga miljöer funnits
              sedan 30-talet. Den har gett viktiga förutsättningar för att skapa
              arbetstillfällen för bildkonstnärer. Det är väldigt bra att enprocentsregeln
              alltjämt finns som en viktig riktlinje.
            </seg>
          </u>
          <u xml:id="i-6a9b10eeaa94e78a-780" prev="i-6a9b10eeaa94e78a-777" who="Q6014428">
            <seg>
              Som framgår av betänkandet har Konstnärsnämnden och Statens konstråd
              inlett en kartläggning av i vilken omfattning som kommuner, landsting,
              regioner och stat i dag ger konstnärer uppdrag som är byggnadsanknutna
              samt hur dessa uppdrag administreras och finansieras. Det är en
              mycket angelägen undersökning, vars resultat jag, och säkert många
              med mig, ser fram emot att ta del av. Men samtidigt tror jag att
              vi kan vara överens om att konstinköpen i första hand ska grunda
              sig på en mer kulturpolitisk bedömning snarare än att kopplas
              till dagens prisnivåer på byggmaterial eller hur stora byggprojekten
              är vid en viss tidpunkt.
            </seg>
          </u>
          <u xml:id="i-6a9b10eeaa94e78a-781" prev="i-6a9b10eeaa94e78a-777" who="Q6014428">
            <seg>
              Herr talman! Om vi sedan går över till den så kallade kultursamverkansmodellen
              kan vi konstatera att den vilar på en viktig maktfördelningsprincip
              som heter subsidiaritetsprincipen. Den handlar om att vi bygger
              samhället nedifrån och upp och inte tvärtom, om att beslut ska
              ske på lägsta möjliga ändamålsenliga nivå och att nivåer ovanför
              har understödjande uppgifter. Det är så det fungerar i dag när
              det gäller kultursamverkansmodellen. Det är också denna princip
              som tillämpas när det gäller frågan om medverkans- och utställningsavtalet,
              det så kallade MU-avtalet, ett ramavtal för konstnärers medverkan
              och ersättning vid utställningar. Statens kulturråd verkar för
              att samtliga regioner som ingår i kultursamverkansmodellen ska
              skriva in i sina respektive kulturplaner att de avser att följa
              avtalet. Det är viktigt.
            </seg>
          </u>
          <u xml:id="i-6a9b10eeaa94e78a-782" prev="i-6a9b10eeaa94e78a-777" who="Q6014428">
            <seg>
              Trots att oppositionen, för att inte tala om flertalet kulturskribenter,
              vill utmåla regeringen som närmast kulturfientlig är det i sammanhanget
              viktigt att påpeka vilket Ulf Nilsson också gjorde för en stund
              sedan att man kan läsa svart på vitt att regeringen i sina budgetpropositioner
              alltsedan 2007 stärkt kulturområdet. Med tidigare regeringar skedde
              inte samma utveckling.
            </seg>
          </u>
          <u xml:id="i-6a9b10eeaa94e78a-783" prev="i-6a9b10eeaa94e78a-777" who="Q6014428">
            <seg>
              Det är viktigt med tillgång till konst och kultur för att en
              region ska utvecklas och vara attraktiv. De kulturella och kreativa
              näringarna är en viktig del av detta. Alla regioner i Sverige
              har utarbetat egna planer eller program för de kulturella och
              kreativa näringarna, och inom EU-samarbetet lyfts dessa sektorer
              fram som väsentliga.
            </seg>
          </u>
          <u xml:id="i-6a9b10eeaa94e78a-784" prev="i-6a9b10eeaa94e78a-777" who="Q6014428">
            <seg>
              Herr talman! Genom Skapande skola har möjligheten ökat för eleverna
              att få del av kulturella upplevelser, oavsett bakgrund och oavsett
              vilka förutsättningar de har. Sedan årsskiftet finns nu Skapande
              skola även för elever i förskoleklass. När jag varit ute i landet
              har det här lyfts fram av kulturarbetare och människor som jobbar
              med kulturens utveckling, av lärare och politiker. Man ser det
              här som något väldigt positivt. Vi kristdemokrater tycker att
              detta är en stor framgång för oss.
            </seg>
          </u>
          <u xml:id="i-6a9b10eeaa94e78a-785" prev="i-6a9b10eeaa94e78a-777" who="Q6014428">
            <seg>
              Forskning har visat att barn som regelbundet har kontakt med
              kulturell verksamhet får en större förmåga att känna igen och
              uttrycka sina känslor. Den förmågan är avgörande för att förstå
              andra människors känslor och känna empati. På så sätt utvecklas
              barnets kognitiva kompetens. Införandet av såväl kultursamverkansmodellen
              som Skapande skola har kunnat genomföras och har visat sig vara
              viktigt för kulturskaparna.
            </seg>
          </u>
          <u xml:id="i-6a9b10eeaa94e78a-786" prev="i-6a9b10eeaa94e78a-777" who="Q6014428">
            <seg>
              I det långsiktiga arbetet är en ansvarsfull ekonomisk politik
              med en budget i balans en garant för kulturskaparnas villkor.
              Sänkta inkomstskatter leder också till att konstnärernas ekonomiska
              situation förbättras, samtidigt som hushållens ekonomiska utrymme
              att ta del av viktiga kulturupplevelser ökar.
            </seg>
          </u>
          <note>
            Med det, herr talman, yrkar jag bifall till förslaget i utskottets
            betänkande.
          </note>
          <note>
            Överläggningen var härmed avslutad.
          </note>
          <note>
            13 § Bemanningen av marinens och flygvapnets stående insatsförband
          </note>
          <note>
            Föredrogs
          </note>
          <note type="speaker">
            Anf. 123 JOHAN FORSSELL (M):
          </note>
          <u xml:id="i-6a9b10eeaa94e78a-787" next="i-6a9b10eeaa94e78a-802" who="Q5737622">
            <seg>
              Herr talman! Sveriges försvar fortsätter att förändras. Sedan
              snart tre år tillbaka är värnplikten vilande och ersatts av en
              frivillig rekrytering, med möjlighet att återta den ifall det
              skulle bli påkallat. Det är såklart en omfattande förändring som
              berör alla i Försvarsmakten, liksom naturligtvis också samhället
              i stort. Hela Sverige behövs för att få reformen på plats. Myntets
              andra sida är att reformen påverkar långt många fler än bara dem
              som är anställda i försvaret. Många orter runt om i Sverige är
              fortsatt präglade av en stor militär närvaro och påverkas av de
              beslut som vi fattar.
            </seg>
          </u>
          <u xml:id="i-6a9b10eeaa94e78a-788" prev="i-6a9b10eeaa94e78a-787" who="Q5737622">
            <seg>
              Den här diskussionen tar sin utgångspunkt i en rapport från Riksrevisionen.
              Det är naturligtvis bra att Riksrevisionen kommer med synpunkter
              på dessa viktiga områden. Vi välkomnar det. Sedan kan man ibland
              landa i delvis olika slutsatser, men i grunden är det alltid bra
              att viktiga politikområden genomlyses och att vi får en diskussion
              om hur vi kan ta ansvar för reformen.
            </seg>
          </u>
          <u xml:id="i-6a9b10eeaa94e78a-789" prev="i-6a9b10eeaa94e78a-787" who="Q5737622">
            <seg>
              I diskussionerna om bemanning och tillgänglighet kan det ibland
              vara lätt att tappa den övergripande bilden. Alliansen tillträdde
              regeringsmakten i ett läge där tidigare S-regeringar avvecklat
              fler än 60 militära förband och enheter över hela Sverige. Huvuddelen
              av förbanden i arméns insatsorganisation hade mellan ett och tre
              års beredskapskrav. Med låga eller alls inga inställelsekrav på
              dem som fullgjort värnpliktstjänstgöringen hade värnplikten i
              praktiken förvandlats till en rekryteringsbas för förbanden i
              utlandsstyrkan. Till detta ska läggas det faktum att den nationella
              försvarsplaneringen hade upphört att gälla. Så såg det ut. Det
              var ett försvar där bästföredatumet för länge sedan hade passerats,
              ett försvar som i praktiken inte kunde användas.
            </seg>
          </u>
          <u xml:id="i-6a9b10eeaa94e78a-790" prev="i-6a9b10eeaa94e78a-787" who="Q5737622">
            <seg>
              Mycket har hänt sedan dess. Många beslut har fattats i den här
              kammaren som lägger grunden för någonting nytt och bättre. Vi
              är ännu inte framme vid målet; det ska vi heller inte vara enligt
              planeringen. Men trots att det finns gott om utmaningar, till
              och med problem ibland, ser vi nu att försvarsförmågan i Sverige
              faktiskt har ökat.
            </seg>
          </u>
          <u xml:id="i-6a9b10eeaa94e78a-791" prev="i-6a9b10eeaa94e78a-787" who="Q5737622">
            <seg>
              Herr talman! Riksrevisionen pekar i sin rapport på bemanningssituationen
              inom de stående insatsförbanden hos marinen och flygvapnet. Det
              går inte att kommentera precis allting, och mycket av det som
              förs fram är ju känt sedan tidigare. Ett viktigt klargörande behöver
              dock göras: Sverige befinner sig inte i krig. Med andra ord har
              vi inte heller ett beslut om höjd beredskap. I stället har vi
              ett beredskapssystem som är anpassat efter den omvärld och de
              uppgifter vi ser i dag. Systemet innebär att delar av insatsorganisationen
              är omedelbart tillgängliga och möjliggör dessutom att huvuddelen
              av den kan vara tillgänglig inom några dagar efter att ett sådant
              beslut fattats. Med andra ord finns här en mycket viktig skillnad
              mellan den personaluppfyllnad förbanden har i fredstid och den
              uppfyllnad de kommer att ha efter ett eventuellt beslut om höjd
              beredskap.
            </seg>
          </u>
          <u xml:id="i-6a9b10eeaa94e78a-792" prev="i-6a9b10eeaa94e78a-787" who="Q5737622">
            <seg>
              Varför finns då denna skillnad? Den finns därför att det inte
              skulle vara vare sig effektivt eller någon särskilt sund ekonomisk
              hushållning att lösa Försvarsmaktens fredstida uppgifter med den
              bemanning som gäller i krig. Det innebär att vissa befattningar
              kan befinna sig på utbildning för att utvecklas i sina respektive
              yrkesroller eller vara utlånade till andra förband där de behövs
              bättre. Det är i grund och botten en klok princip, som innebär
              att Försvarsmakten kan lägga sina resurser där de gör störst nytta.
              Det är också värt att understryka att de uppgifter som Försvarsmakten
              har i fredstid kan lösas med delar av insatsorganisationen.
            </seg>
          </u>
          <u xml:id="i-6a9b10eeaa94e78a-793" prev="i-6a9b10eeaa94e78a-787" who="Q5737622">
            <seg>
              När tillgängligheten diskuteras bör också ett antal andra faktorer
              lyftas fram. Tillgängligheten kommer att förbättras i takt med
              att de värnpliktiga i krigsförbanden ersätts med anställda soldater.
              Införandet av ett tvåbefälssystem är en stor men positiv förändring
              för Försvarsmakten, och det kommer att ta viss tid innan den får
              fullt genomslag.
            </seg>
          </u>
          <u xml:id="i-6a9b10eeaa94e78a-794" prev="i-6a9b10eeaa94e78a-787" who="Q5737622">
            <seg>
              Att Försvarsmakten nu genomför en sammanhållen försvarsplanering
              och krigsplacerar både personal och materiel ökar beredskapen
              och tillgängligheten. Till detta ska läggas att det pågår ett
              förbättringsarbete inom ramen för ordinarie bemanningsarbete.
            </seg>
          </u>
          <u xml:id="i-6a9b10eeaa94e78a-795" prev="i-6a9b10eeaa94e78a-787" who="Q5737622">
            <seg>
              En sak som vi ofta påtalat är att grundrekryteringen måste öka.
              Det måste bli mer attraktivt att vara såväl skyttesoldat som stridspilot.
              Det är ett omfattande arbete som inte bara handlar om kronor och
              ören utan också om hur samhället i stort värderar arbete inom
              Försvarsmakten. Här kan vi bli bättre, och det finns fortsatt
              mycket att göra.
            </seg>
          </u>
          <u xml:id="i-6a9b10eeaa94e78a-796" prev="i-6a9b10eeaa94e78a-787" who="Q5737622">
            <seg>
              Herr talman! Riksrevisionen påtalar också vikten av att försvarsutskottet
              får adekvat information om bemanningsläget med rekommendationer
              till regeringen att utveckla denna där så är möjligt. Det kan
              man ha förståelse för. Något märkligare är dock ansatsen i det
              tillkännagivande som S, V och MP har formulerat. Att kritisera
              regeringen för brister i bemanningen är en smula uppseendeväckande
              med tanke på det försvar som nämnda partier lämnat efter sig.
            </seg>
          </u>
          <u xml:id="i-6a9b10eeaa94e78a-797" prev="i-6a9b10eeaa94e78a-787" who="Q5737622">
            <seg>
              När det gäller återrapporteringen till riksdagen ska först och
              främst konstateras att riksdagen har informerats löpande genom
              budgetpropositionerna. Därtill har det funnits många möjligheter
              för försvarsutskottet att begära in ytterligare information om
              dessa frågor. Såväl försvarsministern som ÖB har besökt utskottet
              löpande under året med gott om möjligheter också för oppositionen
              att ställa frågor. Med andra ord har utskottet kontinuerligt fått
              information om just utvecklingen inom insatsorganisationen.
            </seg>
          </u>
          <u xml:id="i-6a9b10eeaa94e78a-798" prev="i-6a9b10eeaa94e78a-787" who="Q5737622">
            <seg>
              Vi vet också att regeringen har för avsikt att återkomma med
              en sammanhållen redovisning av personalförsörjningen i dess helhet
              i kommande budgetproposition. Det är med andra ord inte bara bemanningen
              inom Marinen och Flygvapnet som diskussionen gäller. Den gäller
              inte heller enbart personaluppfyllnad utan också det viktiga rekryteringsarbetet.
            </seg>
          </u>
          <u xml:id="i-6a9b10eeaa94e78a-799" prev="i-6a9b10eeaa94e78a-787" who="Q5737622">
            <seg>
              Detta är naturligtvis ett arbete som måste ske noggrant och inte
              minst kopplat till den sekretess som omger frågorna. Det är rimligt
              att i det här läget invänta en sådan redovisning innan krav ställs
              på ytterligare fördjupningar.
            </seg>
          </u>
          <u xml:id="i-6a9b10eeaa94e78a-800" prev="i-6a9b10eeaa94e78a-787" who="Q5737622">
            <seg>
              Det är i det här sammanhanget också viktigt att påpeka att här
              ligger ett visst mått av eget ansvar att ställa frågor och vara
              en aktiv ledamot. Som ledamöter fokuserar vi på olika frågor och
              har därmed också olika intressen av att få olika information.
              Det kan gälla rekrytering, materielplanering, internationella
              samarbeten eller något annat.
            </seg>
          </u>
          <u xml:id="i-6a9b10eeaa94e78a-801" prev="i-6a9b10eeaa94e78a-787" who="Q5737622">
            <seg>
              Det perfekta informationsdokumentet som täcker samtliga faktauppgifter
              om varje aspekt av alla ledamöters olika intresseområden kommer
              nog att dröja. Det är då desto större skäl att ställa egna frågor
              vid något av de många tillfällen som givits utskottet och som
              fortsatt kommer att ges.
            </seg>
          </u>
          <u xml:id="i-6a9b10eeaa94e78a-802" prev="i-6a9b10eeaa94e78a-787" who="Q5737622">
            <seg>
              Herr talman! Med detta yrkar jag bifall till vår gemensamma reservation.
            </seg>
          </u>
          <note type="speaker">
            Anf. 124 STAFFAN DANIELSSON (C):
          </note>
          <u xml:id="i-6a9b10eeaa94e78a-803" next="i-6a9b10eeaa94e78a-811" who="Q5616883">
            <seg>
              Herr talman! Riksrevisionen är en viktig myndighet som regelbundet
              granskar bland annat det svenska försvaret och Försvarsmakten.
              I dagens debatt diskuterar vi den granskning som har gjorts av
              marinens och flygvapnets insatsförband.
            </seg>
          </u>
          <u xml:id="i-6a9b10eeaa94e78a-804" prev="i-6a9b10eeaa94e78a-803" who="Q5616883">
            <seg>
              Riksrevisionen anser att det finns brister och bedömer att förbanden
              till skillnad mot vad som ska vara fallet inte har beredskap med
              hög tillgänglighet. Man menar att det finns allvarliga brister.
              Dock anser man att förbanden har goda förutsättningar att snabbt
              bli bemannade.
            </seg>
          </u>
          <u xml:id="i-6a9b10eeaa94e78a-805" prev="i-6a9b10eeaa94e78a-803" who="Q5616883">
            <seg>
              Riksrevisionen menar att regeringen har ställt krav och vidtagit
              åtgärder så att en bättre insatsberedskap borde ha varit möjlig
              för Försvarsmakten att leverera. Riksrevisionen menar att informationen
              från Försvarsmakten och regeringen är komplex och i vissa delar
              motsägelsefull. Mot den bakgrunden rekommenderar Riksrevisionen
              Försvarsmakten bland annat att prioritera att bemanna förbanden
              fullt ut.
            </seg>
          </u>
          <u xml:id="i-6a9b10eeaa94e78a-806" prev="i-6a9b10eeaa94e78a-803" who="Q5616883">
            <seg>
              Försvarsmaktens uppfattning är att den har informerat regeringen
              om bristerna och menar att man löser sina uppgifter givet som
              Johan Forssell var inne på den situation som i dag är i vår omvärld.
              Vi har en fredlig omvärld och långt till något annat.
            </seg>
          </u>
          <u xml:id="i-6a9b10eeaa94e78a-807" prev="i-6a9b10eeaa94e78a-803" who="Q5616883">
            <seg>
              Regeringen delar den bedömningen och anser att Riksrevisionen
              har fokuserat på bemanningsgraden och inte på hur uppgifterna
              har lösts. Regeringen delar inte Riksrevisionens syn att Försvarsmakten
              ständigt ska ha full bemanning på samtliga enheter och förband,
              vilket enligt regeringen skulle vara ineffektivt och kostsamt.
            </seg>
          </u>
          <u xml:id="i-6a9b10eeaa94e78a-808" prev="i-6a9b10eeaa94e78a-803" who="Q5616883">
            <seg>
              Allianspartierna delar regeringens bedömning och anser liksom
              regeringen att det är Försvarsmaktens ansvar att fullgöra insatsberedskapen
              inom de ramar som regeringen anvisar. Försvarsmakten och regeringen
              har också på olika sätt inom de ramar som sekretessen kräver informerat
              om dessa frågor.
            </seg>
          </u>
          <u xml:id="i-6a9b10eeaa94e78a-809" prev="i-6a9b10eeaa94e78a-803" who="Q5616883">
            <seg>
              Socialdemokraterna, Miljöpartiet och Vänsterpartiet fick majoritet
              i utskottet för sin uppfattning att insatsberedskapen borde vara
              bättre. Man vill att riksdagen tillkännager regeringen att informationen
              till riksdagen varit för otillräcklig och kräver att regeringen
              måste garantera mer tillfredsställande information och insyn.
              Dock menar man samtidigt att det är svårt att veta vilken information
              som ska efterfrågas, särskilt eftersom mycket är omgärdat av sträng
              sekretess.
            </seg>
          </u>
          <u xml:id="i-6a9b10eeaa94e78a-810" prev="i-6a9b10eeaa94e78a-803" who="Q5616883">
            <seg>
              Det blir en grannlaga uppgift för regeringen, men det går säkert
              att göra saker och ting ändå lite bättre. Det får vi se.
            </seg>
          </u>
          <u xml:id="i-6a9b10eeaa94e78a-811" prev="i-6a9b10eeaa94e78a-803" who="Q5616883">
            <seg>
              Det vore intressant att veta hur långt de tre partierna vill
              förstärka insatsberedskapen i riktning mot ständigt full bemanning.
            </seg>
          </u>
          <note>
            Herr talman! Med detta yrkar jag bifall till reservation 1.
          </note>
          <note type="speaker">
            Anf. 125 MIKAEL JANSSON (SD):
          </note>
          <u xml:id="i-6a9b10eeaa94e78a-812" next="i-6a9b10eeaa94e78a-822" who="Q563289">
            <seg>
              Herr talman! Jag ska börja med att yrka bifall till reservation
              2.
            </seg>
          </u>
          <u xml:id="i-6a9b10eeaa94e78a-813" prev="i-6a9b10eeaa94e78a-812" who="Q563289">
            <seg>
              Vår debatt i dag handlar om bemanningen inom marinen och flygvapnet.
              Riksrevisionen har gjort en granskning och kommit fram till att
              det finns allvarliga brister. Bemanningen är inte tillräckligt
              robust.
            </seg>
          </u>
          <u xml:id="i-6a9b10eeaa94e78a-814" prev="i-6a9b10eeaa94e78a-812" who="Q563289">
            <seg>
              När man sparar på försvaret kors och tvärs, och man gör det så
              gott som vid varje ny budget, är det naturligt att verksamheten
              till sist urholkas. Ett problem är att soldatlönerna är för låga
              så det är svårt att rekrytera och behålla kontraktsanställda.
              Ett annat problem är att materielbudgeten har ett stort underskott.
            </seg>
          </u>
          <u xml:id="i-6a9b10eeaa94e78a-815" prev="i-6a9b10eeaa94e78a-812" who="Q563289">
            <seg>
              Nu får vi veta att bemanningen är för tunn vid marinens och flygvapnets
              insatsförband. Detsamma gäller insatsstaberna vid högkvarteret.
              Bara en av dessa saker är nog problematisk, men tillsammans skapar
              de en mycket bekymmersam bild som vi politiker måste svara på.
            </seg>
          </u>
          <u xml:id="i-6a9b10eeaa94e78a-816" prev="i-6a9b10eeaa94e78a-812" who="Q563289">
            <seg>
              Närmast är det vi försvarspolitiker som måste kunna bedöma det
              effektiva utfallet av försvarsanslaget. Vi måste kunna bedöma
              den militära förmågan vi får ut för de pengar vi satsar. Då är
              det inte bara antal och typ av förband och deras beväpning som
              är nyckelfaktorer, utan bemanningen är naturligtvis också en faktor
              i ekvationen.
            </seg>
          </u>
          <u xml:id="i-6a9b10eeaa94e78a-817" prev="i-6a9b10eeaa94e78a-812" who="Q563289">
            <seg>
              För den politiska bedömningen i riksdagen allmänt och i budgetarbetet
              särskilt är riktiga underlag viktiga. Bemanning och personaluthållighet
              för marinen och flygvapnet är viktiga nyckeldata för bedömningen
              av Försvarsmaktens verkliga förmåga. För att inte riksdagen ska
              fatta dåligt underbyggda beslut är det avgörande att bemanningsdata
              tydligt, relevant och kontinuerligt tillhandahålls av Försvarsmakten
              och departementet. Den information som ges i dag ger inte hela
              bilden.
            </seg>
          </u>
          <u xml:id="i-6a9b10eeaa94e78a-818" prev="i-6a9b10eeaa94e78a-812" who="Q563289">
            <seg>
              Riksrevisionen konstaterar att det är resursslöseri när dyra
              materielsystem inte nyttjas fullt ut på grund av avsaknad av redundans
              i personalen. Marinens fartyg och stridsflygplanen är dyra materielsystem
              med hög militär effekt i krig och krislägen. Det är inte kostnadseffektivt
              att ha för lite personal placerad på dessa enheter och därigenom
              minska tillgängligheten.
            </seg>
          </u>
          <u xml:id="i-6a9b10eeaa94e78a-819" prev="i-6a9b10eeaa94e78a-812" who="Q563289">
            <seg>
              Marinens fartyg har bara en besättning och blir underutnyttjade.
              Enligt Riksrevisionen genererar marinens korvetter därför i dag
              endast 2030 procent av den potential som finns av ett sjödygn
              i jämförelse med Kustbevakningen som genererar 70 procent. Särskilt
              begränsande är om personal med kritisk kompetens inte dubbleras.
            </seg>
          </u>
          <u xml:id="i-6a9b10eeaa94e78a-820" prev="i-6a9b10eeaa94e78a-812" who="Q563289">
            <seg>
              Herr Talman! Vi föreslår alltså två saker.
            </seg>
          </u>
          <u xml:id="i-6a9b10eeaa94e78a-821" prev="i-6a9b10eeaa94e78a-812" who="Q563289">
            <seg>
              För det första föreslår vi en utredning om ökad redundans för
              kritiska positioner inom marinen och flygvapnet.
            </seg>
          </u>
          <u xml:id="i-6a9b10eeaa94e78a-822" prev="i-6a9b10eeaa94e78a-812" who="Q563289">
            <seg>
              För det andra föreslår vi en bättre redovisning till riksdagen
              från Försvarsmakten och departementet av bemanningsläget.
            </seg>
          </u>
          <note type="speaker">
            Anf. 126 CLAS-GÖRAN CARLSSON (S):
          </note>
          <u xml:id="i-6a9b10eeaa94e78a-823" next="i-6a9b10eeaa94e78a-843" who="Q4887285">
            <seg>
              Herr talman! Låt mig börja med att yrka bifall till försvarsutskottets
              förslag till beslut i betänkande 2012/13:FöU9.
            </seg>
          </u>
          <u xml:id="i-6a9b10eeaa94e78a-824" prev="i-6a9b10eeaa94e78a-823" who="Q4887285">
            <seg>
              Herr talman! Bakgrunden till det ärende vi debatterar här i kväll
              är en i raden av mängder av revisionsrapporter från Riksrevisionen.
              Revisionsrapporter tycks åtminstone för mig och mitt liv vara
              en gemensam nämnare oavsett var jag befinner mig just för stunden.
              Så har det varit från 1980-talets arbete på bank via min roll
              som ansvarig för familjens företag från 1992 till rollen som kommunstyrelseordförande
              hemma i Ljungby fram till uppdraget som riksdagsledamot här och
              nu.
            </seg>
          </u>
          <u xml:id="i-6a9b10eeaa94e78a-825" prev="i-6a9b10eeaa94e78a-823" who="Q4887285">
            <seg>
              På banken gällde devisen att varje mening som förekom i revisionsberättelsen
              förutom standardmallen innebar en oren revisionsberättelse och
              i princip kraftiga åtgärder mot låntagaren eller företaget i fråga.
              På samma sätt är det när det gäller familjeföretaget, fast då
              med den egna framtiden som insats.
            </seg>
          </u>
          <u xml:id="i-6a9b10eeaa94e78a-826" prev="i-6a9b10eeaa94e78a-823" who="Q4887285">
            <seg>
              Däremot blev min syn på revisionsrapporter med tiden annorlunda
              under min tid i kommunal verksamhet. Med betoningen på verksamhetsrevision
              tycker jag att ansatsen blir en helt annan. I stället för att
              man fastnar i vem som har gjort rätt eller fel kan rapporterna
              oftast med fördel användas för att bestämma vad vi tillsammans
              kan göra bättre. Man kan använda revisionen som en konsult i ständiga
              förbättringar i stället för att primärt leta syndabockar.
            </seg>
          </u>
          <u xml:id="i-6a9b10eeaa94e78a-827" prev="i-6a9b10eeaa94e78a-823" who="Q4887285">
            <seg>
              Herr talman! Vilken inställning har då regeringen och allianspartierna
              till Riksrevisionen och dess rapporter? Rätta mig om jag har fel,
              men för mig låter det för det mesta som om även på detta område
              infinner sig den gren som åtminstone för närvarande vinns överlägset
              av Alliansen och dess regering.
            </seg>
          </u>
          <u xml:id="i-6a9b10eeaa94e78a-828" prev="i-6a9b10eeaa94e78a-823" who="Q4887285">
            <seg>
              Vilken gren tänker jag då på? Jo, herr talman, jag tänker på
              nånannanismen. Utgångspunkten i den är ungefär som följer.
            </seg>
          </u>
          <u xml:id="i-6a9b10eeaa94e78a-829" prev="i-6a9b10eeaa94e78a-823" who="Q4887285">
            <seg>
              För det första: Det är inget problem.
            </seg>
          </u>
          <u xml:id="i-6a9b10eeaa94e78a-830" prev="i-6a9b10eeaa94e78a-823" who="Q4887285">
            <seg>
              För det andra: Om det skulle råka vara ett problem är det förmodligen
              Socialdemokraternas fel från tiden före det borgerliga tillträdet
              hösten 2006.
            </seg>
          </u>
          <u xml:id="i-6a9b10eeaa94e78a-831" prev="i-6a9b10eeaa94e78a-823" who="Q4887285">
            <seg>
              För det tredje: Om det nu skulle vara ett problem som inte kan
              lastas på Socialdemokraternas ansvarskonto så är det förmodligen
              kopplat till den största ekonomiska krisen sedan den stora depressionen
              på 30-talet.
            </seg>
          </u>
          <u xml:id="i-6a9b10eeaa94e78a-832" prev="i-6a9b10eeaa94e78a-823" who="Q4887285">
            <seg>
              För det fjärde: Om det inte kan skyllas på socialdemokrater eller
              på den ekonomiska krisen är det förmodligen fel som kan härledas
              till den myndighet som rapporten i fråga handlar om.
            </seg>
          </u>
          <u xml:id="i-6a9b10eeaa94e78a-833" prev="i-6a9b10eeaa94e78a-823" who="Q4887285">
            <seg>
              För det femte: Åtminstone i det här fallet skulle man kunna använda
              förklaringsmodellen att riksdagens ledamöter själva borde ha förstått
              att de givetvis skulle ha ställt just de frågor som Riksrevisionen
              påpekar att bristen består av.
            </seg>
          </u>
          <u xml:id="i-6a9b10eeaa94e78a-834" prev="i-6a9b10eeaa94e78a-823" who="Q4887285">
            <seg>
              Jag skulle kunna spä på listan med statsministerns senaste uttalande
              om att det är Husbyinvånarnas ansvar att ta tag i situationen
              med de upplopp som vi har sett den senaste veckan. Men jag lämnar
              det därhän så länge.
            </seg>
          </u>
          <u xml:id="i-6a9b10eeaa94e78a-835" prev="i-6a9b10eeaa94e78a-823" who="Q4887285">
            <seg>
              Nånannanismen det skulle vara klädsamt med en något mer ödmjuk
              inställning från den borgerliga sidan. Varför inte bejaka de rapporter
              som läggs på bordet framför oss med ansatsen att det här ska vi
              kunna förbättra eller tack för tipsen från läktaren och från coachen?
            </seg>
          </u>
          <u xml:id="i-6a9b10eeaa94e78a-836" prev="i-6a9b10eeaa94e78a-823" who="Q4887285">
            <seg>
              Låt mig hellre förekomma än förekommas. Givetvis kommer mina
              kolleger i sina repliker att säga att så här var det också när
              sossarna regerade. Det är mycket möjligt. Men låt mig då i förväg
              be mina kolleger att när vi väl sitter vid rodret igen vara vänliga
              att påminna mig om jag mot förmodan skulle glömt bort det att
              ha en något mer ödmjuk inställning till Riksrevisionens synpunkter
              och förbättringsförslag.
            </seg>
          </u>
          <u xml:id="i-6a9b10eeaa94e78a-837" prev="i-6a9b10eeaa94e78a-823" who="Q4887285">
            <seg>
              Kom ihåg: Det är inte någon annans ansvar. Det är ditt och mitt,
              och vårt ansvar tillsammans att förbättra de ansvarsområden vi
              har.
            </seg>
          </u>
          <u xml:id="i-6a9b10eeaa94e78a-838" prev="i-6a9b10eeaa94e78a-823" who="Q4887285">
            <seg>
              Herr talman! Jag konstaterar att Riksrevisionen framför följande
              kritik och/eller förbättringspotential.
            </seg>
          </u>
          <u xml:id="i-6a9b10eeaa94e78a-839" prev="i-6a9b10eeaa94e78a-823" who="Q4887285">
            <seg>
              För det första: Försvarsmaktens stående förband inom marin- och
              flygstridskrafterna saknar en tillräckligt robust bemanning.
            </seg>
          </u>
          <u xml:id="i-6a9b10eeaa94e78a-840" prev="i-6a9b10eeaa94e78a-823" who="Q4887285">
            <seg>
              För det andra och här kommer åtminstone lite av att stryka medhårs:
              Regeringen har förbättrat förutsättningarna för robust bemanning.
              Trots detta kvarstår brister.
            </seg>
          </u>
          <u xml:id="i-6a9b10eeaa94e78a-841" prev="i-6a9b10eeaa94e78a-823" who="Q4887285">
            <seg>
              För det tredje: Riksdagen har inte fått en helt rättvisande samlad
              återrapportering.
            </seg>
          </u>
          <u xml:id="i-6a9b10eeaa94e78a-842" prev="i-6a9b10eeaa94e78a-823" who="Q4887285">
            <seg>
              Förslaget till förbättring när det handlar om regeringens handhavande
              lyder: Se till att utveckla den öppna återrapporteringen om insatsförbanden,
              särskilt med hänsyn till bemanningen, inom ramen för vad som är
              möjligt i förhållande till vad sekretessen medger.
            </seg>
          </u>
          <u xml:id="i-6a9b10eeaa94e78a-843" prev="i-6a9b10eeaa94e78a-823" who="Q4887285">
            <seg>
              Vår utgångspunkt är den vi har framfört i utskottets ställningstagande:
              Det är regeringens ansvar att garantera tillfredsställande information
              och insyn i frågor om bemanning av och tillgänglighet till de
              stående insatsförbanden.
            </seg>
          </u>
          <note type="speaker">
            Anf. 127 JOHAN FORSSELL (M) replik:
          </note>
          <u xml:id="i-6a9b10eeaa94e78a-844" next="i-6a9b10eeaa94e78a-849" who="Q5737622">
            <seg>
              Herr talman! Jag uppskattar Clas-Göran Carlssons personliga anekdoter
              om revision. Jag delar hans uppfattning att det är viktigt.
            </seg>
          </u>
          <u xml:id="i-6a9b10eeaa94e78a-845" prev="i-6a9b10eeaa94e78a-844" who="Q5737622">
            <seg>
              Min uppfattning är däremot att också historien är viktig. Det
              går inte att komma runt det. Den situation som vi har i dag beror
              på beslut som har fattats tidigare. Den situation som vi kommer
              att ha i morgon beror på beslut som vi fattar i dag. Hur mycket
              man än vill går det inte att komma runt detta faktum.
            </seg>
          </u>
          <u xml:id="i-6a9b10eeaa94e78a-846" prev="i-6a9b10eeaa94e78a-844" who="Q5737622">
            <seg>
              Så här var det tidigare också, säger Clas-Göran Carlsson. Nej,
              så var det inte. Jag har försökt göra en kort exposé av hur det
              var tidigare, med 60 nedlagda militära förband och enheter etcetera.
              Det var betydligt sämre om man nu vill använda det uttrycket förr.
              Tillgängligheten har också ökat. Det är inte jag som säger det,
              utan det har Försvarsmakten själv konstaterat. Det är ett viktigt
              medskick att ta med sig i diskussionen, och jag tycker att Clas-Göran
              Carlsson borde fånga upp det.
            </seg>
          </u>
          <u xml:id="i-6a9b10eeaa94e78a-847" prev="i-6a9b10eeaa94e78a-844" who="Q5737622">
            <seg>
              Vi har tittat på Riksrevisionens rapport. Vi har analyserat den.
              Mycket av det som sägs kan vi hålla med om; vi tror att informationen
              kan utvecklas. Jag noterar att Clas-Göran Carlsson inte nämnde
              det, men vi erfar att regeringen kommer att utveckla detta i budgetpropositionen
              för 2014. Det handlar inte bara om de punkter som denna diskussion
              gäller utan om bemanningen och rekryteringen i sin helhet.
            </seg>
          </u>
          <u xml:id="i-6a9b10eeaa94e78a-848" prev="i-6a9b10eeaa94e78a-844" who="Q5737622">
            <seg>
              Jag tycker att det kan vara en ganska rimlig inställning att
              vi inväntar den utvecklade rapporteringen och ser vad den för
              med sig. Efter detta kan vi eventuellt ta ställning till om den
              behöver utvecklas ytterligare.
            </seg>
          </u>
          <u xml:id="i-6a9b10eeaa94e78a-849" prev="i-6a9b10eeaa94e78a-844" who="Q5737622">
            <seg>
              Om Socialdemokraterna är missnöjda med tillgängligheten och bemanningen
              i stort blir man nyfiken på vilka deras förslag är för att förbättra
              den ytterligare.
            </seg>
          </u>
          <note type="speaker">
            Anf. 128 CLAS-GÖRAN CARLSSON (S) replik:
          </note>
          <u xml:id="i-6a9b10eeaa94e78a-850" next="i-6a9b10eeaa94e78a-852" who="Q4887285">
            <seg>
              Herr talman! Johan Forssell påpekar vikten av att blicka bakåt
              i historien. Även jag skulle kunna blicka tillbaka i historien
              och exempelvis ta utgångspunkt i ett antal borgerliga regeringsår
              under början av 90-talet som sedan medförde att vi fick ta ansvar
              för att sanera statens ekonomi tillsammans med Staffan Danielssons
              centerparti under några år mot slutet av 90-talet. Men det blir
              en debatteknik som är ganska trist.
            </seg>
          </u>
          <u xml:id="i-6a9b10eeaa94e78a-851" prev="i-6a9b10eeaa94e78a-850" who="Q4887285">
            <seg>
              Denna regering har haft regeringsansvaret sedan 2006 och är ansvarig
              för den situation vi har i dag. Jag tror att Johan Forssell missuppfattade
              vad det var jag kommenterade och där tidigare socialdemokratiska
              regeringar hade varit lika goda kålsupare. Det handlade nämligen
              om att även vi säkerligen bortsåg från Riksrevisionen och tog
              den inte till oss på samma sätt på samma sätt som den nuvarande
              regeringen gör.
            </seg>
          </u>
          <u xml:id="i-6a9b10eeaa94e78a-852" prev="i-6a9b10eeaa94e78a-850" who="Q4887285">
            <seg>
              Det vanliga svaret för tillfället från allianspartierna är att
              man erfar att regeringen håller på att arbeta med att utveckla
              det ena området efter det andra. Det kommer att förbättras, säger
              de. Det är säkerligen så att man arbetar med att förbättra informationsgivningen
              till riksdagen. Men det är också viktigt att vi härifrån riksdagen
              understryker att det är vad vi förväntar oss. Det räcker inte
              att lova i utskottsbetänkanden och säga att man erfar att regeringen
              kommer att förbättra informationsgivningen. Vi vill se betydligt
              bättre underlag från regeringen.
            </seg>
          </u>
          <note type="speaker">
            Anf. 129 JOHAN FORSSELL (M) replik:
          </note>
          <u xml:id="i-6a9b10eeaa94e78a-853" next="i-6a9b10eeaa94e78a-857" who="Q5737622">
            <seg>
              Herr talman! Man måste ha respekt för att det här är komplicerad
              materia. Här finns också, vilket vi har varit inne på i den här
              diskussionen, ett visst mått av sekretess. En sådan här utvecklad
              rapportering är ingenting man trollar fram direkt, utan den kräver
              sitt analysarbete. Det ska göras grundligt, noga och samlat. Budgetpropositionen
              är ett lämpligt instrument för detta.
            </seg>
          </u>
          <u xml:id="i-6a9b10eeaa94e78a-854" prev="i-6a9b10eeaa94e78a-853" who="Q5737622">
            <seg>
              Om den nu kommer att utvecklas på flera områden än vad det här
              tillkännagivandet gäller, kanske också när det gäller bemanningen
              och rekryteringen i sin helhet, tycker jag att det är en ganska
              lämplig gång att först invänta den. Sedan kan vi se vad det ger
              vid handen.
            </seg>
          </u>
          <u xml:id="i-6a9b10eeaa94e78a-855" prev="i-6a9b10eeaa94e78a-853" who="Q5737622">
            <seg>
              Man kan naturligtvis hålla på hur länge som helst och prata om
              historien. Nu var det i och för sig inte statens finanser som
              vi diskuterade utan just Försvarsmakten och dess bemanning och
              rekrytering. Jag tycker att Socialdemokraterna gör det lite väl
              enkelt för sig när de låtsas att tiden startade 2006 och att det
              inte fanns någonting före det.
            </seg>
          </u>
          <u xml:id="i-6a9b10eeaa94e78a-856" prev="i-6a9b10eeaa94e78a-853" who="Q5737622">
            <seg>
              Den organisation som vi ärvde då var resultatet av de beslut
              som hade fattats innan dess. Det fritar inte oss från ansvar,
              tvärtom. Vi tar det varje dag i försvarsutskottet. Regeringen
              tar det genom sina beslut. Men nog påverkas vi också av de beslut
              som har fattats tidigare. Det är inte konstigare än så.
            </seg>
          </u>
          <u xml:id="i-6a9b10eeaa94e78a-857" prev="i-6a9b10eeaa94e78a-853" who="Q5737622">
            <seg>
              Jag undrar fortfarande om Socialdemokraterna är missnöjda med
              den bemanning som finns i dag. I så fall är jag väldigt nyfiken
              på att höra hur förslagen att förbättra den ser ut.
            </seg>
          </u>
          <note type="speaker">
            Anf. 130 CLAS-GÖRAN CARLSSON (S) replik:
          </note>
          <u xml:id="i-6a9b10eeaa94e78a-858" next="i-6a9b10eeaa94e78a-860" who="Q4887285">
            <seg>
              Herr talman! För mig hänger statens finanser intimt samman med
              möjligheten att finansiera Försvarsmaktens verksamhet. Om staten
              hade urusla finanser i början av 90-talet påverkade de förmodligen
              utformningen av Försvarsmakten åren därefter.
            </seg>
          </u>
          <u xml:id="i-6a9b10eeaa94e78a-859" prev="i-6a9b10eeaa94e78a-858" who="Q4887285">
            <seg>
              När det gäller frågan om sekretess vill jag säga att vi bara
              några dagar efter larmrapporterna om att ryskt flyg närmade sig
              Sverige under påskhelgen och vi inte hade någon incidentberedskap
              fick en sekretessklassad dragning inför utskottet. Finns viljan
              att lämna sekretessbelagda uppgifter finns det säkerligen också
              ett utskott som är berett att lyssna på de redovisningarna. Det
              tror jag inte är något bekymmer.
            </seg>
          </u>
          <u xml:id="i-6a9b10eeaa94e78a-860" prev="i-6a9b10eeaa94e78a-858" who="Q4887285">
            <seg>
              När det gäller bemanningen skulle jag vilja understryka att vi
              har träffat ett antal överenskommelser under de senaste åren med
              de borgerliga partierna för att förbättra exempelvis personalförsörjningen.
              Vilket avstamp vi kommer att göra framöver är för tillfället en
              fråga för den försvarsberedning som jobbar nu. Jag vill inte föregripa
              de resultat som den kommer fram till. Vi har ambitionen, och det
              tycker jag att vi har visat i akt och mening, att sträva efter
              breda överenskommelser för att lösa uppgifterna för Försvarsmakten
              in i framtiden.
            </seg>
          </u>
          <note type="speaker">
            Anf. 131 STAFFAN DANIELSSON (C) replik:
          </note>
          <u xml:id="i-6a9b10eeaa94e78a-861" next="i-6a9b10eeaa94e78a-866" who="Q5616883">
            <seg>
              Herr talman! Jag uppskattar att debattera med Clas-Göran Carlsson
              som har en konstruktiv debatteknik. Han kommer med kritik men
              motiverar den.
            </seg>
          </u>
          <u xml:id="i-6a9b10eeaa94e78a-862" prev="i-6a9b10eeaa94e78a-861" who="Q5616883">
            <seg>
              Jag håller med om att verksamhetsrevision är något annat än revision
              i bank och familjeföretag. Revision ska självfallet syfta till
              att vi kan göra saker bättre. Men regeringen och Försvarsmakten
              har diskuterat Riksrevisionens kritik. Regeringskansliet för en
              kontinuerlig dialog med Försvarsmakten vad gäller löpande redovisning
              av bemanningsläget. Både Försvarsmakten och regeringen bedömer
              att man har tillräcklig information, vilket man redovisar här.
            </seg>
          </u>
          <u xml:id="i-6a9b10eeaa94e78a-863" prev="i-6a9b10eeaa94e78a-861" who="Q5616883">
            <seg>
              Vad gäller bemanningen av stående förband har Försvarsmakten
              informerat regeringen om svårigheterna och de brister som finns.
              Försvarsmakten ser över grundrekryteringen. Det är regeringens
              bedömning att de åtgärder som myndigheten vidtar är tillräckliga.
              Man redovisar detta.
            </seg>
          </u>
          <u xml:id="i-6a9b10eeaa94e78a-864" prev="i-6a9b10eeaa94e78a-861" who="Q5616883">
            <seg>
              Även vad gäller bemanningsnivå och om det ständigt ska vara full
              bemanning, som Riksrevisionen egentligen utgår ifrån, är det både
              Försvarsmaktens och regeringens uppfattning att det ligger på
              en godtagbar nivå. Försvarsmakten vidtar åtgärder för att förbättra
              det hela och anpassa det till eventuella nya ageranden från omvärlden.
              Regeringen bedömer att det är på gång, och man kommer att fortsätta
              att följa frågan.
            </seg>
          </u>
          <u xml:id="i-6a9b10eeaa94e78a-865" prev="i-6a9b10eeaa94e78a-861" who="Q5616883">
            <seg>
              Visst har den här rapporten tjänat sitt syfte, och vi tycker
              att det kunde räcka med det.
            </seg>
          </u>
          <u xml:id="i-6a9b10eeaa94e78a-866" prev="i-6a9b10eeaa94e78a-861" who="Q5616883">
            <seg>
              Jag vill fråga Clas-Göran Carlsson: Ska det vara en ständigt
              full insatsberedskap? Menar även ni tre partier detta i det fredliga
              läge som vi har i vår omvärld?
            </seg>
          </u>
          <note type="speaker">
            Anf. 132 CLAS-GÖRAN CARLSSON (S) replik:
          </note>
          <u xml:id="i-6a9b10eeaa94e78a-867" next="i-6a9b10eeaa94e78a-870" who="Q4887285">
            <seg>
              Herr talman! Låt mig börja med att kvittera vänligheten. Jag
              uppskattar Staffan Danielsson på andra sidan i debatten.
            </seg>
          </u>
          <u xml:id="i-6a9b10eeaa94e78a-868" prev="i-6a9b10eeaa94e78a-867" who="Q4887285">
            <seg>
              Staffan Danielsson säger att Försvarsmakten och regeringen har
              tillräcklig information, och det är just det som är pudelns kärna
              i revisionsrapporten. Försvarsmakten och regeringen har tillräcklig
              information, men utskottet har inte fått tillräcklig information.
              Det är just den bristen som Riksrevisionen framför i sin kritik.
            </seg>
          </u>
          <u xml:id="i-6a9b10eeaa94e78a-869" prev="i-6a9b10eeaa94e78a-867" who="Q4887285">
            <seg>
              Om man har en positiv ansats till revisionsrapporterna tjänar
              de definitivt sitt syfte, men om ryggradsreflexen är att man slår
              ifrån sig kritiken och säger att arbetet med att rätta till det
              som kritiken framförs emot redan pågår tycker jag inte att det
              blir den eftertänksamhet som krävs när man läser revisionsrapporterna.
              Om regeringens besked är att den här redovisningen kommer att
              förbättras kommer vi att vara nöjda i den delen.
            </seg>
          </u>
          <u xml:id="i-6a9b10eeaa94e78a-870" prev="i-6a9b10eeaa94e78a-867" who="Q4887285">
            <seg>
              När det gäller frågan om bemanningen tycker jag att det för närvarande
              är lämpligt att Försvarsberedningen slutför sitt arbete i båda
              delarna och kommer med de rekommendationer till den framtida organisationen
              som både Staffan Danielsson och jag ser fram emot.
            </seg>
          </u>
          <note type="speaker">
            Anf. 133 STAFFAN DANIELSSON (C) replik:
          </note>
          <u xml:id="i-6a9b10eeaa94e78a-871" next="i-6a9b10eeaa94e78a-876" who="Q5616883">
            <seg>
              Herr talman! Det är helt rätt att det är olika nivåer här. Det
              är Försvarsmakten som under ansvar svarar för beredskapen inom
              vissa ramar som regeringen sätter upp och som vi inte har full
              insyn i, eftersom det måste vara en viss sekretess.
            </seg>
          </u>
          <u xml:id="i-6a9b10eeaa94e78a-872" prev="i-6a9b10eeaa94e78a-871" who="Q5616883">
            <seg>
              Regeringen och Försvarsmakten har gemensamt uppfattningen att
              de har en bra dialog och vet om varandras uppfattningar. De bedömer
              att det är saker på gång för att förbättra det som behöver förbättras.
              Det finns motiv för varför man har haft den beredskapsgrad som
              man har haft. Jag tycker att det är bra att man klarar ut det.
            </seg>
          </u>
          <u xml:id="i-6a9b10eeaa94e78a-873" prev="i-6a9b10eeaa94e78a-871" who="Q5616883">
            <seg>
              Regeringen menar att man redovisar detta i budgetpropositionen
              inom ramen för sekretess. Vi har träffar både med Försvarsmakten
              och med regeringen, där det är ett ömsesidigt givande och tagande
              i frågor och dialog. Regeringen säger klart att man vill att återrapporteringen
              ska vara så öppen och bra som möjligt. Det har regeringen försökt
              att göra, och det kommer man att fortsätta att försöka göra.
            </seg>
          </u>
          <u xml:id="i-6a9b10eeaa94e78a-874" prev="i-6a9b10eeaa94e78a-871" who="Q5616883">
            <seg>
              Jag tycker att det är bra att Riksrevisionen fokuserar på detta
              och för fram sina synpunkter. Det är också bra att vi får diskutera
              det här och att regeringen och Försvarsmakten får kommentera det.
            </seg>
          </u>
          <u xml:id="i-6a9b10eeaa94e78a-875" prev="i-6a9b10eeaa94e78a-871" who="Q5616883">
            <seg>
              En viktig grundpoäng i Riksrevisionens kritik som regeringen
              kritiserar är att Riksrevisionen förutsätter att Försvarsmakten
              ständigt ska ha full bemanning på samtliga enheter och förband
              i beredskap. Det skulle kosta väldigt mycket pengar och vara en
              mycket stark åtgärd i den fredligare tid som vi har nu jämfört
              med kalla kriget.
            </seg>
          </u>
          <u xml:id="i-6a9b10eeaa94e78a-876" prev="i-6a9b10eeaa94e78a-871" who="Q5616883">
            <seg>
              När Socialdemokraterna i det här förslaget säger att det är för
              dålig beredskap är frågan: Delar ni Riksrevisionens bedömning
              att det borde vara full insatsberedskap? Det vore kostsamt, Clas-Göran.
            </seg>
          </u>
          <note type="speaker">
            Anf. 134 CLAS-GÖRAN CARLSSON (S) replik:
          </note>
          <u xml:id="i-6a9b10eeaa94e78a-877" next="i-6a9b10eeaa94e78a-879" who="Q4887285">
            <seg>
              Herr talman! Vi konstaterar att Riksrevisionens granskning belyser
              tydliga brister i bemanningen, Staffan Danielsson. Det är så långt
              vi sträcker oss i den delen. Om Staffan Danielsson läser betänkandet
              ytterligare en gång kan han se att vi har riktat in oss på informationsunderskottet
              till utskottet i förhållande till regeringen. Det är där vi riktar
              in den kraftigaste kritiken.
            </seg>
          </u>
          <u xml:id="i-6a9b10eeaa94e78a-878" prev="i-6a9b10eeaa94e78a-877" who="Q4887285">
            <seg>
              Låt mig citera vad Riksrevisionen skriver: Riksrevisionen bedömer
              därför att riksdagen riskerar få ett otillräckligt beslutsunderlag
              när det gäller att besluta om Försvarsmaktens organisation och
              uppgifter. Om riksdagen inte får grundläggande och saklig information
              om ett område där riksdagen har ett beslutsmandat, leder detta
              till ett informationsunderskott. Underskottet i sig försvårar
              för berörda riksdagsledamöter att ställa relevanta frågor till
              företrädare för Försvarsmakten eller regeringen. Enligt Riksrevisionens
              mening riskerar därför riksdagen att fatta strategiskt betydelsefulla
              beslut för Försvarsmakten, utan att känna till tillståndet inom
              marinen och flygvapnet och förutsättningarna för att kunna nå
              en fullt bemannad insatsorganisation.
            </seg>
          </u>
          <u xml:id="i-6a9b10eeaa94e78a-879" prev="i-6a9b10eeaa94e78a-877" who="Q4887285">
            <seg>
              Det är där vi riktar in vår kritik. Riksdagen har inte fått tillräckligt
              med information. Det är det kritiken handlar om.
            </seg>
          </u>
          <note type="speaker">
            Anf. 135 TORBJÖRN BJÖRLUND (V):
          </note>
          <u xml:id="i-6a9b10eeaa94e78a-880" next="i-6a9b10eeaa94e78a-888" who="Q5578151">
            <seg>
              Herr talman! Det här betänkandet som specifikt handlar om marinens
              och flygvapnets stående insatsförband menar jag har kopplingar
              även till andra saker. Personalförsörjningen inom försvaret är
              och har länge varit ett pågående problem. Det har varit så sedan
              reformen som beslutades för fyra fem år sedan genomfördes när
              man gick från ett värnpliktsförsvar till en yrkesarmé. En sådan
              stor förändring måste man förbereda och jobba med ständigt för
              att hitta vägar när det gäller just personalförsörjningen. Att
              gå från ett värnpliktssystem där man nästan lite grann har ett
              gratis underlag för sin personal till en helt annan situation
              måste grundläggas på ett helt annat sätt.
            </seg>
          </u>
          <u xml:id="i-6a9b10eeaa94e78a-881" prev="i-6a9b10eeaa94e78a-880" who="Q5578151">
            <seg>
              Ett av de uttryck som det tar sig är att man får problem även
              när det gäller flyget och marinen. Riksrevisionens rapport riktar
              in sig just på de bitarna. När det gäller punkt 1 är det något
              som Vänsterpartiet har påpekat i flera olika sammanhang och även
              här, nämligen att Försvarsmaktens stående förband inte har tillräckligt
              robust bemanning. Robust bemannning är ett rätt viktigt begrepp,
              för det innebär att man har ett antal olika varianter och har
              backup på olika sätt som gör att man kan se till att bemanningen
              är pågående.
            </seg>
          </u>
          <u xml:id="i-6a9b10eeaa94e78a-882" prev="i-6a9b10eeaa94e78a-880" who="Q5578151">
            <seg>
              Jag menar att regeringen och de borgerliga partierna måste ta
              till sig det här och åtgärda det. Jag tycker att man här i debatten
              gärna slår ifrån sig och, som Clas-Göran Carlsson var inne på,
              talar om vems fel det är utom ens eget, för den ödmjukheten har
              man inte.
            </seg>
          </u>
          <u xml:id="i-6a9b10eeaa94e78a-883" prev="i-6a9b10eeaa94e78a-880" who="Q5578151">
            <seg>
              Även när det gäller redovisningen och diskussionen med oss i
              oppositionen brister det, vilket Riksrevisionen påpekar. Det finns
              stora brister i redovisningen till andra partier i riksdagen än
              regeringspartierna. Det får konsekvenser för alla riksdagsbeslut
              som tas både i utskott och i kammaren när det gäller försvarspolitiken.
            </seg>
          </u>
          <u xml:id="i-6a9b10eeaa94e78a-884" prev="i-6a9b10eeaa94e78a-880" who="Q5578151">
            <seg>
              Man rekommenderar att rapporteringen måste utvecklas inom ramen
              för vad sekretessen medger, som det står här. Det är ett viktigt
              påpekande, och det var vi inne på förut. Man kan ge bättre information
              oavsett om det är sekretessbelagt eller inte. Det är också en
              punkt. Clas-Göran Carlsson var inne på att det går att ge sekretessbelagd
              information i försvarsutskottet bakom stängda dörrar. Det går
              alltså att göra det på ett bra sätt ändå. Det måste man ta till
              sig.
            </seg>
          </u>
          <u xml:id="i-6a9b10eeaa94e78a-885" prev="i-6a9b10eeaa94e78a-880" who="Q5578151">
            <seg>
              Jag vill som riksdagsledamot i försvarsutskotten kunna vara med
              och ta bra beslut. Kan jag inte det känns det otillfredsställande.
              Det måste man ta till sig från de borgerliga partiernas sida.
              I försvars- och säkerhetspolitiken har vi en ansats att göra breda
              lösningar och hitta en samsyn när det gäller de här problemen
              som finns just för att det är långsiktiga beslut som fattas.
            </seg>
          </u>
          <u xml:id="i-6a9b10eeaa94e78a-886" prev="i-6a9b10eeaa94e78a-880" who="Q5578151">
            <seg>
              Även tidigare, tycker jag, har det funnits en tendens hos de
              borgerliga partierna och regeringen att ge en positiv bild som
              inte alltid stämmer. Man ger alltså en något falsk bild som är
              mer positiv än hur det egentligen är. Det är inte bara i det här
              sammanhanget man gör så utan även i många andra sammanhang. Det
              kanske är för att man vill skyla över att vissa beslut går väldigt
              fort.
            </seg>
          </u>
          <u xml:id="i-6a9b10eeaa94e78a-887" prev="i-6a9b10eeaa94e78a-880" who="Q5578151">
            <seg>
              Jag brukar säga att den här regeringen i olika sammanhang gör
              fort men också fel. Det är för att de har för bråttom och inte
              har is i magen att ta vissa riktiga beslut och vänta in saker
              för att få det att fungera. Så var det förra gången då man inte
              väntade in Försvarsberedningens rapporter när det gällde ändringen
              av Försvarsmakten. Det är återigen ett bevis på att det här är
              något som man inte har tagit till sig, utan man borde fundera
              på hur man ska göra.
            </seg>
          </u>
          <u xml:id="i-6a9b10eeaa94e78a-888" prev="i-6a9b10eeaa94e78a-880" who="Q5578151">
            <seg>
              Jag hoppas att rapporten från Riksrevisionen ger regeringspartierna
              en tankeställare och att man, framför allt när det gäller återrapportering,
              gör om och gör rätt och gör bättre i framtiden.
            </seg>
          </u>
          <note type="speaker">
            Anf. 136 JOHAN FORSSELL (M) replik:
          </note>
          <u xml:id="i-6a9b10eeaa94e78a-889" next="i-6a9b10eeaa94e78a-891" who="Q5737622">
            <seg>
              Herr talman! Jag konstaterar att Alliansen nyss fick kritik för
              att vi gör saker och ting för fort. Tidigare fick vi från ett
              annat oppositionsparti höra att det går för sakta. Det kanske
              säger en hel del om oppositionens hållning i de här frågorna.
            </seg>
          </u>
          <u xml:id="i-6a9b10eeaa94e78a-890" prev="i-6a9b10eeaa94e78a-889" who="Q5737622">
            <seg>
              När det gäller Riksrevisionens rapport i just bemanningsfrågan
              har vi en delvis annan uppfattning. Vi tycker att det är rimligt
              att vi inte bemannar organisationen i fredstid med den organisation
              som gäller i krigstid. Det finns flera skäl till det. Dels kan
              de uppgifter som ska lösas i fredstid lösas med delar av insatsorganisationen,
              dels vore det inte ekonomiskt försvarbart eller ens effektivt
              att i fredstid ha den krigsorganisation som gäller efter beslut
              om höjd beredskap. Vi skiljer oss åt i synen på det.
            </seg>
          </u>
          <u xml:id="i-6a9b10eeaa94e78a-891" prev="i-6a9b10eeaa94e78a-889" who="Q5737622">
            <seg>
              Torbjörn Björlund sade att han uppfattar att bemanningen inte
              är tillräckligt robust i de stående insatsförbanden. Jag kan ha
              full respekt för den uppfattningen, men följdfrågan till Torbjörn
              Björlund blir: Vilka förslag har du och Vänsterpartiet för att
              göra bemanningen mer robust i de stående insatsförbanden? Särskilt
              nyfiken blir man mot bakgrund av att Vänsterpartiet historiskt
              och alltjämt i dag möter väljarna med omfattande besparingar på
              Försvarsmakten.
            </seg>
          </u>
          <note type="speaker">
            Anf. 137 TORBJÖRN BJÖRLUND (V) replik:
          </note>
          <u xml:id="i-6a9b10eeaa94e78a-892" next="i-6a9b10eeaa94e78a-895" who="Q5578151">
            <seg>
              Herr talman! Jag tror att det finns en tanke bakom det att det
              går fort och fel. Det handlar inte bara om försvarspolitik, utan
              det handlar om andra saker också. Men även när det gäller reformen
              som har genomförts finns den här tanken. Man genomförde en reform
              som man inte hade stöd för i befolkningen eller på annat sätt,
              utan man gjorde det med enkel majoritet i förra riksdagen. I dagens
              riksdag finns inte det stödet. Jag menar att det är tecken på
              att man har bråttom att göra saker för att man vill ha dem på
              ett visst sätt. Man lyssnar inte, och man är inte beredd att göra
              en bred lösning.
            </seg>
          </u>
          <u xml:id="i-6a9b10eeaa94e78a-893" prev="i-6a9b10eeaa94e78a-892" who="Q5578151">
            <seg>
              När det gäller det här med robust vi har använt det ordet i Vänsterpartiet
              rätt mycket handlar det om att man ska ha reserver och möjlighet
              att vidta åtgärder så att man faktiskt får personal på plats.
              Jag menar inte att man alltid ska ha täckning för något slags
              incidentberedskap, vilket jag har sagt i olika sammanhang, i till
              exempel tidningar. Det här handlar inte om det, utan det handlar
              mer om att man måste bygga en organisation som fungerar även utifrån
              vardagliga uppgifter. Det är det inte säkert att det här gör.
              Man ska öva, och man ska göra andra saker också.
            </seg>
          </u>
          <u xml:id="i-6a9b10eeaa94e78a-894" prev="i-6a9b10eeaa94e78a-892" who="Q5578151">
            <seg>
              Det menar jag är Riksrevisionens poäng när det gäller de här
              bitarna. Vad handlar det om när jag säger att det ska vara robust?
              Jo, att man har en uppbackning. Man kanske till exempel har flera
              besättningar på båtar som kan gå in och ta det här för att man
              ska öva och man ska ha något slags förberedelse inför det som
              kommer, om det kommer några kriser och sådant. Det är inte bara
              ryssarna som kan komma, utan andra kan också komma. Det menar
              jag är den ena stora biten.
            </seg>
          </u>
          <u xml:id="i-6a9b10eeaa94e78a-895" prev="i-6a9b10eeaa94e78a-892" who="Q5578151">
            <seg>
              Den andra biten är just att om vi ska fatta beslut i försvarsutskottet
              och sedan i kammaren och ha en bred uppslutning där vi i oppositionen
              ställer upp på det som ska göras för jag menar att vi behöver
              ha en bra personalförsörjning oavsett vilket system vi har måste
              man ge oss rätt information, fyllig information och information
              som vi kan använda i debatten, i diskussionen och i beslutsunderlaget.
              Riksrevisionen pekar på att det inte är så.
            </seg>
          </u>
          <note type="speaker">
            Anf. 138 JOHAN FORSSELL (M) replik:
          </note>
          <u xml:id="i-6a9b10eeaa94e78a-896" next="i-6a9b10eeaa94e78a-900" who="Q5737622">
            <seg>
              Herr talman! Torbjörn Björlund beklagar sig över att vi inte
              fattar besluten i full enighet. Jag kan hålla med om att det vore
              väldigt trevligt om vi alltid kunde göra det i den här kammaren.
              Problemet är bara att Vänsterpartiet står för en linje som de
              är ensamma om. Den linjen innebär till exempel att vi ska återinföra
              värnplikten, göra kraftfulla reduceringar av försvarsanslagen,
              avbryta viktiga materielprojekt, försämra försvarsindustrins förutsättningar
              att verka i Sverige och så vidare. Det är Vänsterpartiets politik.
            </seg>
          </u>
          <u xml:id="i-6a9b10eeaa94e78a-897" prev="i-6a9b10eeaa94e78a-896" who="Q5737622">
            <seg>
              Jag kan som sagt ha full respekt för att Vänsterpartiet driver
              den linjen. Men det blir lite märkligt att man gör det samtidigt
              som man står i riksdagens talarstol och försöker ge sken av att
              man har högre ambitioner på en massa områden.
            </seg>
          </u>
          <u xml:id="i-6a9b10eeaa94e78a-898" prev="i-6a9b10eeaa94e78a-896" who="Q5737622">
            <seg>
              Då tycker jag att en mer ärlig linje från Torbjörn Björlunds
              sida hade varit att säga: Vi står för tydliga reduktioner. Det
              kommer att medföra en sämre bemanning. Vi jobbar på ett delvis
              annorlunda sätt, vi avbryter materielprojekt, etcetera. Men det
              går faktiskt inte att både äta kakan och ha den kvar.
            </seg>
          </u>
          <u xml:id="i-6a9b10eeaa94e78a-899" prev="i-6a9b10eeaa94e78a-896" who="Q5737622">
            <seg>
              Om vi ska ta ytterligare en historia när det gäller det personalförsörjningssystem
              som vi har i dag var det faktiskt så att man i den förra Försvarsberedningen
              ändå formulerade sig gemensamt om att man framöver bör bemanna
              insatsorganisationen på frivillig grund. Att det har drivits igenom
              med strid på kniven stämmer faktiskt inte riktigt.
            </seg>
          </u>
          <u xml:id="i-6a9b10eeaa94e78a-900" prev="i-6a9b10eeaa94e78a-896" who="Q5737622">
            <seg>
              Återigen vill jag föra tillbaka frågan till Torbjörn Björlund.
              Om det är så att man har högre ambitioner kring bemanningen, var
              är då förslaget till det?
            </seg>
          </u>
          <note type="speaker">
            Anf. 139 TORBJÖRN BJÖRLUND (V) replik:
          </note>
          <u xml:id="i-6a9b10eeaa94e78a-901" next="i-6a9b10eeaa94e78a-905" who="Q5578151">
            <seg>
              Herr talman! Vi har som sagt en annorlunda syn på det här. Vi
              var emot att man tog bort värnpliktsförsvaret. Vi vet att det
              finns företrädare inom regeringspartierna som förespråkar en återgång
              till kanske en partiell värnplikt för att lösa problemen. Det
              finns de som säger det.
            </seg>
          </u>
          <u xml:id="i-6a9b10eeaa94e78a-902" prev="i-6a9b10eeaa94e78a-901" who="Q5578151">
            <seg>
              När det gäller pengar har vi också ett annat sätt att se. Vi
              lägger inte 100 miljarder på JAS. De pengarna skulle kunna användas
              till personal till exempel. Vi har ett bra flygförsvar med de
              plan vi har, och vi behöver ha pengarna till annat än JAS E. Det
              är en sådan sak som vi definitivt har varit tydliga med. Det här
              gör vi i stället för att lägga så mycket pengar på JAS. Det gör
              inte regeringen, för de lägger pengarna på sådana saker och ser
              till att det inte finns folk att flyga planen. Det är en sådan
              sak som är uppenbar.
            </seg>
          </u>
          <u xml:id="i-6a9b10eeaa94e78a-903" prev="i-6a9b10eeaa94e78a-901" who="Q5578151">
            <seg>
              När det gäller materielprojekt tycker jag nog att Johan Forssell
              ska vara försiktig med att uttala sig, för också där har det förts
              fram väldigt mycket kritik mot hur regeringen har hanterat saken.
              Man har haft beställningar som man har avbrutit för att ta upp
              igen. Det har vi också haft uppe i riksdagens kammare förut. Hur
              ser det ut i den biten? Det har varit fördyringar och många sådana
              saker som har påverkat ekonomin även för Försvarsmakten och de
              förband som finns där.
            </seg>
          </u>
          <u xml:id="i-6a9b10eeaa94e78a-904" prev="i-6a9b10eeaa94e78a-901" who="Q5578151">
            <seg>
              Det menar jag är någonting som man ska vara väldigt noga med.
              Lägger man materielbeställningar är det på lång sikt, utifrån
              en plan som man har. När riksdagsbeslutet togs var det faktiskt
              med enkel majoritet. Det är det vi går på. Att Försvarsberedningen
              föreslår saker som sedan ska bli verklighet är en annan sak, men
              riksdagsbeslutet var just det.
            </seg>
          </u>
          <u xml:id="i-6a9b10eeaa94e78a-905" prev="i-6a9b10eeaa94e78a-901" who="Q5578151">
            <seg>
              Där menar jag att man gjorde fel. Man skulle ha grundat beslutet
              på ett helt annat sätt, väntat in en utredning, väntat in mycket
              mer av vad som krävs för att bland annat få en personalförsörjning
              som funkar i en yrkesarmé. Därigenom menar jag att man igen har
              gjort fort, och det har blivit fel.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Interparlamentariska unionen (IPU)
          </note>
          <note>
            Föredrogs
          </note>
          <note type="speaker">
            Anf. 140 KRISTER ÖRNFJÄDER (S):
          </note>
          <u xml:id="i-6a9b10eeaa94e78a-906" next="i-6a9b10eeaa94e78a-934" who="Q3845415">
            <seg>
              Herr talman! Jag vill inledningsvis tacka utrikesutskottet för
              den positiva uppfattning vad gäller IPU:s arbete som de ger uttryck
              för i betänkandet. Det värmer verkligen.
            </seg>
          </u>
          <u xml:id="i-6a9b10eeaa94e78a-907" prev="i-6a9b10eeaa94e78a-906" who="Q3845415">
            <seg>
              Jag vill också passa på tillfället att understryka att Sidas
              samarbete med IPU gör att Sverige är största bidragsgivare när
              det gäller frivilliga bidrag. Det är ett arrangemang som gynnar
              både IPU och Sverige när det gäller att få ett bra utfall på våra
              gemensamma internationella åtaganden och mål.
            </seg>
          </u>
          <u xml:id="i-6a9b10eeaa94e78a-908" prev="i-6a9b10eeaa94e78a-906" who="Q3845415">
            <seg>
              Herr talman! I takt med att världen integreras alltmer genom
              globaliseringens utveckling blir internationell samverkan allt
              viktigare. Sverige är som ett av 162 länder världen över medlem
              i Interparlamentariska unionen, IPU, världens äldsta multilaterala
              organisation, som bildades 1889. Många gränsöverskridande frågor
              kräver att länder samarbetar, och IPU fyller en mycket viktig
              funktion i det avseendet. Från svensk sida driver vi på och spelar
              en aktiv roll.
            </seg>
          </u>
          <u xml:id="i-6a9b10eeaa94e78a-909" prev="i-6a9b10eeaa94e78a-906" who="Q3845415">
            <seg>
              Herr talman! IPU är en världsomspännande organisation, i vilken
              Sveriges riksdag har varit medlem sedan 1894. Antalet medlemmar
              har mer än fördubblats under de senaste 30 åren. IPU har till
              syfte att främja fred och internationell säkerhet, hållbar utveckling,
              handel, mänskliga rättigheter och inte minst jämställdhet och
              kvinnors deltagande i politiken. Att hjälpa till med att bygga
              upp fungerande parlament är en stor och växande del av IPU:s arbete.
              Representanter för medlemsländernas parlament möts vid större
              återkommande möten två gånger per år. IPU har sitt sekretariat
              i Genève. IPU har också ett kontor i New York, som permanent observatör
              i FN.
            </seg>
          </u>
          <u xml:id="i-6a9b10eeaa94e78a-910" prev="i-6a9b10eeaa94e78a-906" who="Q3845415">
            <seg>
              När riksdagens IPU-delegation veckan före påsk deltog i den Interparlamentariska
              unionens årliga vårförsamling i Quito, Ecuador den 128:e i ordningen
              antogs flera viktiga resolutioner, bland annat en resolution om
              krisen i Syrien. Resolutionerna inom IPU är inte bindande för
              medlemsstaterna men är kraftfulla rekommendationer som parterna
              kommer överens om att följa och som följs upp av sekretariatet
              för rapportering till framtida församlingar. I resolutionen om
              Syrien, som antogs i Quito, enades medlemsländerna om parlamentens
              skyldighet att skydda civila liv i krig och vid kriser och uttryckte
              sitt stöd för den syriska befolkningen. I resolutionen, som initierats
              av parlamentet i Jordanien, underströks parlamentens roll när
              det gäller att trycka på regeringarna i Syriens grannländer att
              ta emot de syriska flyktingar som söker sig dit. Det här var en
              viktig överenskommelse som IPU:s medlemsländer slöt, att gemensamt
              trycka på Syriens regim i denna oerhört viktiga fråga.
            </seg>
          </u>
          <u xml:id="i-6a9b10eeaa94e78a-911" prev="i-6a9b10eeaa94e78a-906" who="Q3845415">
            <seg>
              Herr talman! IPU arbetar med en rad frågor. Användandet av medier,
              inklusive sociala medier, för att öka medborgarnas engagemang
              och främja demokratin, rättvis handel och innovativa finansmekanismer
              för hållbar utveckling var andra frågor som stod i fokus vid församlingen
              i Quito, och resolutioner antogs bland annat på dessa teman.
            </seg>
          </u>
          <u xml:id="i-6a9b10eeaa94e78a-912" prev="i-6a9b10eeaa94e78a-906" who="Q3845415">
            <seg>
              Inom området mänskliga rättigheter fortsätter IPU att fokusera
              på skyddandet av parlamentariker. Kommittén för parlamentarikers
              mänskliga rättigheter har under året sett närmare på ett ökat
              antal fall, genomfört flera fältstudier och givit assistans till
              flera parlament i kapacitetsuppbyggande inom området mänskliga
              rättigheter, vilket min kollega Ulf Nilsson senare kommer att
              redovisa.
            </seg>
          </u>
          <u xml:id="i-6a9b10eeaa94e78a-913" prev="i-6a9b10eeaa94e78a-906" who="Q3845415">
            <seg>
              Kommittén för Mellanösternfrågor, där Monica Green är medlem,
              är just nu inne i ett intensivt arbete där de i slutet av juni,
              för tredje gången sedan nyår, har möten med olika parter på plats
              i regionen, allt i syfte att påverka den rådande situationen i
              en positiv riktning. Mötet med kvinnliga parlamentariker och Kommittén
              för främjande av respekt för internationell humanitär rätt är
              andra kommittéer som bedriver ett ovärderligt arbete och som min
              kollega Ulrika Karlsson senare kommer att informera om.
            </seg>
          </u>
          <u xml:id="i-6a9b10eeaa94e78a-914" prev="i-6a9b10eeaa94e78a-906" who="Q3845415">
            <seg>
              Under förra året blev min kollega Anti Avsan medlem i den parlamentariska
              styrgruppen för WTO som arbetar med de gemensamma aktiviteter
              som IPU och WTO anordnar för parlamentariker över hela världen.
              Själv har jag förmånen att vara vice ordförande i exekutivkommittén
              och ordförande för dess finansutskott. Det innebär att vi fem
              som finns i riksdagens ständiga delegation alla har uppdrag utöver
              de två årliga träffarna, vilket vi betraktar som en framgång för
              den svenska riksdagen och dess arbete internationellt.
            </seg>
          </u>
          <u xml:id="i-6a9b10eeaa94e78a-915" prev="i-6a9b10eeaa94e78a-906" who="Q3845415">
            <seg>
              Herr talman! IPU har en stor roll vad gäller framtagandet av
              de nya utvecklingsmålen. Parlamenten kan påverka många viktiga
              beslut. Huvudtemat som diskuterades i generalförsamlingen handlade
              om hållbar utveckling, framtagandet av FN:s nya millenniemål och
              de nya utvecklingsmålens betydelse för att bekämpa fattigdom när
              de nuvarande millenniemålen löper ut 2015 samt hur en demokratisk
              samhällsstyrning kan integreras i den nya globala utvecklingsagendan.
            </seg>
          </u>
          <u xml:id="i-6a9b10eeaa94e78a-916" prev="i-6a9b10eeaa94e78a-906" who="Q3845415">
            <seg>
              Vikten av att parlamentens expertis och kunskap utnyttjas och
              integreras i konsultationerna inför arbetet med den nya utvecklingsagendan
              betonades. IPU enades om att demokratisk samhällsstyrning bör
              vara ett av de nya post-2015-målen. Välstånd kan inte existera
              i ett samhälle utan respekt för de universella värdena demokrati,
              rättssäkerhet och mänskliga rättigheter.
            </seg>
          </u>
          <u xml:id="i-6a9b10eeaa94e78a-917" prev="i-6a9b10eeaa94e78a-906" who="Q3845415">
            <seg>
              Vi i den svenska IPU-delegationen från Sveriges riksdag som deltog
              i Quito tog även tillfället i akt att hålla bilaterala möten med
              delegationer från andra länder, bland annat från Ecuador och Iran,
              för att diskutera aktuella politiska frågor. Studiebesök genomfördes
              också med fokus på yttrandefrihet, flyktingfrågor och rättsväsen.
              Programmet innehöll bland annat besök vid Högsta domstolen, tidningen
              La Vanguardia, UNHCR Ecuador och Nationella juridiska rådet.
            </seg>
          </u>
          <u xml:id="i-6a9b10eeaa94e78a-918" prev="i-6a9b10eeaa94e78a-906" who="Q3845415">
            <seg>
              Det är av yttersta vikt att IPU:s ovärderliga arbete uppmärksammas
              världen över. Vid IPU:s vårförsamling 2014 ska en ny generalsekreterare
              för IPU väljas. Det är ett viktigt arbete som IPU nu står inför
              att utse en ny generalsekreterare som tillsammans med parlamentariker
              världen över ska arbeta vidare med IPU för att möta framtidens
              utmaningar.
            </seg>
          </u>
          <note>
            Anf. 141 ULRIKA KARLSSON i Uppsala (M):
          </note>
          <u xml:id="i-6a9b10eeaa94e78a-919" prev="i-6a9b10eeaa94e78a-906" who="Q3845415">
            <seg>
              Herr talman! Jag vill börja med att uttrycka min tacksamhet för
              de uppmuntrande orden från utrikesutskottet om den svenska IPU-delegationens
              arbete. Det är mycket skönt att ha utrikesutskottets och riksdagens
              stöd i ryggen och att vi i IPU-delegationen uppmuntras att fortsätta
              det aktiva arbete vi för i fråga om svenskt inflytande internationellt.
            </seg>
          </u>
          <note>
            Den fasta IPU-delegationen förstärks varje år den fasta IPU-delegationen
            består av fem ledamöter, som Krister Örnfjäder berättade till
            vårförsamlingen med två sakkunniga rikdagsledamöter från olika
            utskott samt en av talmännen som leder delegationen. Tredje vice
            talmannen var själv närvarande och ledde delegationen vid vårförsamlingen
            detta år i Ecuador.
          </note>
          <u xml:id="i-6a9b10eeaa94e78a-920" prev="i-6a9b10eeaa94e78a-906" who="Q3845415">
            <seg>
              Interparlamentariska unionen, IPU, är parlamentens globala organisation
              med 162 av världens länder som medlemmar. Som ni förstår är det
              lite bökigt när det är demokratier och mindre demokratiska stater
              som ska komma överens. Som Krister Örnfjäder betonade har samtalet
              och kontakterna ett egenvärde.
            </seg>
          </u>
          <u xml:id="i-6a9b10eeaa94e78a-921" prev="i-6a9b10eeaa94e78a-906" who="Q3845415">
            <seg>
              Det som bygger upp och är grundpelarna för IPU och hela verksamheten
              är för det första att främja demokrati, för det andra att främja
              mänskliga rättigheter och för det tredje att bygga och stärka
              parlamentarismen. IPU bistår i uppbyggnaden av demokratiska funktioner
              och fungerande parlament. Årligen beslutar vi om tre resolutioner,
              en i vardera av de tre utskotten. Resolutionerna är inte bindande
              för staterna, men de är viktiga. I flera länder har IPU mycket
              hög status.
            </seg>
          </u>
          <u xml:id="i-6a9b10eeaa94e78a-922" prev="i-6a9b10eeaa94e78a-906" who="Q3845415">
            <seg>
              En allt större del av IPU:s arbete består i att driva jämställdhetsfrågor
              och kvinnors deltagande i politiken. Tillsammans med FN ger IPU
              årligen ut en karta som jag tar tillfället i akt att visa här
              i talarstolen. Kartan visar det kvinnliga deltagandet i politiken
              i parlamenten världen över.
            </seg>
          </u>
          <u xml:id="i-6a9b10eeaa94e78a-923" prev="i-6a9b10eeaa94e78a-906" who="Q3845415">
            <seg>
              I dag år 2013, mina vänner, finns det för första gången någonsin
              mer än 20 procent valda kvinnliga parlamentariker, närmare bestämt
              20,3. IPU arbetar mot målet 30 procent kvinnlig representation.
              Det är lite lågt, kan man tycka, med svenska mått mätt, men likväl
              är det en stor utmaning och tragiskt nog ett högt satt mål internationellt.
            </seg>
          </u>
          <u xml:id="i-6a9b10eeaa94e78a-924" prev="i-6a9b10eeaa94e78a-906" who="Q3845415">
            <seg>
              Under verksamhetsåret 2012 kom mycket av arbetet i IPU att kretsa
              kring kvinnors ökade deltagande i politiken och kvinnors rättigheter.
              Vi behandlade två resolutioner. Den första gällde kvinnors och
              barns hälsa. Den andra gällde en handbok om gender-sensitive parliaments.
              Under vårförsamlingen i Uganda 2012 behandlade vi resolutionen
              om kvinnors och barns hälsa med avstamp i att bekämpa mödradödlighet.
              Det är ett faktum att varje år dör 350 000 kvinnor i samband med
              graviditet och förlossning. Jag och flera med mig arbetade intensivt
              med resolutionen i mer än ett års tid. Det var särskilt viktigt
              för oss att knyta upp parlamentarikerna kring konkreta åtaganden
              i denna fråga. Vi vet vad som behöver göras det har vi vetat en
              längre tid men trots det har det inte blivit gjort.
            </seg>
          </u>
          <u xml:id="i-6a9b10eeaa94e78a-925" prev="i-6a9b10eeaa94e78a-906" who="Q3845415">
            <seg>
              Tidigt i processen fick vi gehör för de svenska ståndpunkterna
              att i grund och botten handlar det om mänskliga rättigheter och
              att vi, världens parlamentariker, har ett ansvar att lagstifta
              emot och bekämpa barnäktenskap och könsstympningar. När vi kom
              till Uganda återstod fyra svenska krav. Det första kravet var
              tillgång till och utbildning av barnmorskor. Det andra kravet
              var tillgång till sexualundervisning. Det tredje kravet var tillgång
              till preventivmedel. Det fjärde kravet som vi drev från svensk
              sida var rätt till säkra aborter och eftervård i samband med abort.
            </seg>
          </u>
          <u xml:id="i-6a9b10eeaa94e78a-926" prev="i-6a9b10eeaa94e78a-906" who="Q3845415">
            <seg>
              Det var lite kontroversiellt, men jag hade förmånen att från
              svensk sida leda dessa mycket tuffa förhandlingar. Glädjande nog
              fick vi gehör för alla våra svenska krav. Resolutionen antogs
              enhälligt av generalförsamlingen. Efterbörden av resolutionen
              är att Uruguay tack vare resolutionen har avkriminaliserat abort
              och att Uganda tack vare resolutionen har öronmärkt medel i budgeten
              för att bekämpa mödradödlighet.
            </seg>
          </u>
          <u xml:id="i-6a9b10eeaa94e78a-927" prev="i-6a9b10eeaa94e78a-906" who="Q3845415">
            <seg>
              Herr talman! Som Krister Örnfjäder nämnde sitter jag i kommittén
              inom IPU för att bevaka den humanitära internationella rätten.
              Det är ett mycket problematiskt område i dagsläget. Under 2012
              hanterade vi i kommittén frågor som rör de ökade attackerna mot
              hälso- och sjukvårdspersonal i konfliktområden. Allt fler vapen
              finns i entréer till sjukhus. Allt fler ambulanser med personal
              kidnappas och används för oklara syften. Allt fler i sjukvårdspersonalen
              dödas och mördas i konfliktsituationer.
            </seg>
          </u>
          <u xml:id="i-6a9b10eeaa94e78a-928" prev="i-6a9b10eeaa94e78a-906" who="Q3845415">
            <seg>
              Den andra frågan som har lyfts upp är statslösas situation. Den
              tredje frågan är flyktingsituationen i världen.
            </seg>
          </u>
          <u xml:id="i-6a9b10eeaa94e78a-929" prev="i-6a9b10eeaa94e78a-906" who="Q3845415">
            <seg>
              Tillsammans med Röda Korset har vi arbetat fram en handbok om
              internationell humanitär rätt för parlamentariker. Vi har också
              haft mycket stora diskussioner och tagit del av flera återrapporter
              om den mycket problematiska situationen i Syrien.
            </seg>
          </u>
          <u xml:id="i-6a9b10eeaa94e78a-930" prev="i-6a9b10eeaa94e78a-906" who="Q3845415">
            <seg>
              På mitt initiativ åker kommittén tillsammans med UNHCR till Jordanien
              om ett par veckor för att studera och granska förhållandena i
              flyktinglägren och träffa flyktingar från krigets Syrien.
            </seg>
          </u>
          <u xml:id="i-6a9b10eeaa94e78a-931" prev="i-6a9b10eeaa94e78a-906" who="Q3845415">
            <seg>
              Förra våren, herr talman, valdes jag in i styrelsen för världens
              kvinnliga parlamentariker. I det uppdraget har jag försökt att
              fånga upp och driva frågan om att andelen valda kvinnliga parlamentariker
              behöver och måste öka, liksom andelen valda kvinnor till högre
              positioner. Det handlar dels om ett ordinarie ledamotskap, inte
              att bara vara suppleant, dels om att fler kvinnor utses och väljs
              till ordförande i utskott, inte bara i utskott som hanterar frågor
              om kvinnor och barn.
            </seg>
          </u>
          <u xml:id="i-6a9b10eeaa94e78a-932" prev="i-6a9b10eeaa94e78a-906" who="Q3845415">
            <seg>
              Likaså behöver vi arbeta globalt för att bygga upp strukturer
              inom parlament så att kvinnor de facto kan utföra och fullfölja
              sina uppdrag. Alltför många parlament i världen tillåter inte
              ledighet vid barnafödande, har inte bestämda voteringstider, tar
              inte hänsyn till restider eller håller med ett dagis som vi gör
              i Sveriges riksdag. I många avseenden utgör Sverige en modell,
              och i många avseenden och av många personer lyfts Sverige fram
              som ett föredöme och en god förebild.
            </seg>
          </u>
          <u xml:id="i-6a9b10eeaa94e78a-933" prev="i-6a9b10eeaa94e78a-906" who="Q3845415">
            <seg>
              Under höstförsamlingen i Kanada hade jag förmånen att leda arbetet
              med att nå en global överenskommelse om en handbok om gender-sensitive
              parliaments och, mer specifikt, nå en global överenskommelse om
              kvotering. Vi landade i att inte förorda lagstiftad kvotering
              men menar att kvotering kan vara och är ofta ett verksamt och
              viktigt instrument i många mindre jämställda länder för att nå
              en större könsbalans och ett mer jämställt parlament.
            </seg>
          </u>
          <u xml:id="i-6a9b10eeaa94e78a-934" prev="i-6a9b10eeaa94e78a-906" who="Q3845415">
            <seg>
              Herr talman! Innan jag avslutar vill jag rikta mitt innersta
              tack till internationella kansliet i riksdagen som har gjort ett
              storartat jobb och hjälper oss i den fasta delegationen och i
              IPU-delegationen att arbeta tillsammans. Tillsammans gör vi skillnad,
              och tillsammans förändrar vi världen.
            </seg>
          </u>
          <note type="speaker">
            Anf. 142 CHRISTER WINBÄCK (FP):
          </note>
          <u xml:id="i-6a9b10eeaa94e78a-935" next="i-6a9b10eeaa94e78a-947" who="Q5109205">
            <seg>
              Herr talman! Häromdagen träffade jag Tatsuya Yoshioka, grundaren
              av Peace Boat, som reser jorden runt för att berätta för parlamentariker
              och andra om kärnvapen. Jag lovar att återkomma mer i detalj till
              detta nästa vecka när vi debatterar betänkandet UU11. Han sade:
              När människor pratar med varandra finns det hopp.
            </seg>
          </u>
          <u xml:id="i-6a9b10eeaa94e78a-936" prev="i-6a9b10eeaa94e78a-935" who="Q5109205">
            <seg>
              Det är precis det som Interparlamentariska unionen handlar om,
              att prata med varandra, att få kolleger från andra parlament att
              förstå ens ståndpunkt, helst även gilla den. De personliga mötena
              gör att man lättare kan få kontakt.
            </seg>
          </u>
          <u xml:id="i-6a9b10eeaa94e78a-937" prev="i-6a9b10eeaa94e78a-935" who="Q5109205">
            <seg>
              Fred, frihet, demokrati och samarbete är ledord för IPU. Det
              är vackra ord, något att sträva efter. Det är därför viktigt för
              dem som deltar i sessionerna i IPU och i arbetet däremellan att
              få konkret stöd och konkreta saker att arbeta för, att få alla
              att arbeta för att uppnå de mål som sätts upp.
            </seg>
          </u>
          <u xml:id="i-6a9b10eeaa94e78a-938" prev="i-6a9b10eeaa94e78a-935" who="Q5109205">
            <seg>
              Vid varje session tas det fram uttalanden och deklarationer om
              ett ämne, en process eller en viljeinriktning. Dessa tjänar då
              som stöd till det fortsatta arbetet.
            </seg>
          </u>
          <u xml:id="i-6a9b10eeaa94e78a-939" prev="i-6a9b10eeaa94e78a-935" who="Q5109205">
            <seg>
              Fred är ett område där det finns mycket kvar att göra. Jag ska
              inte gå in på vapen och våld i dag.
            </seg>
          </u>
          <u xml:id="i-6a9b10eeaa94e78a-940" prev="i-6a9b10eeaa94e78a-935" who="Q5109205">
            <seg>
              Frihet, rätten att själv avgöra, förmedla sin ståndpunkt, skriva
              det man vill och möta vem man vill är ett annat viktigt område.
            </seg>
          </u>
          <u xml:id="i-6a9b10eeaa94e78a-941" prev="i-6a9b10eeaa94e78a-935" who="Q5109205">
            <seg>
              Demokrati det handlar om att som medborgare själv få välja sina
              företrädare i val. I veckan hade vi ett seminarium med demokratiförkämpar
              från Kuba. Det finns mycket man skulle vilja göra i länder som
              inte har en fullständig demokrati. Demokrati är grunden för utveckling
              och möjligheter för ett land att självt forma sin framtid.
            </seg>
          </u>
          <u xml:id="i-6a9b10eeaa94e78a-942" prev="i-6a9b10eeaa94e78a-935" who="Q5109205">
            <seg>
              Demokrati och frihet är det viktigaste verktyget för att bekämpa
              fattigdom och skapa utveckling. Demokrati skapar också stabilitet
              och säkerhet i världen. Som liberaler kan vi aldrig acceptera
              ofriheten, förtrycket, diskrimineringen och lidandet. Demokrati
              är en hörnsten för en långsiktig utveckling som ökar människors
              möjlighet att försörja sig.
            </seg>
          </u>
          <u xml:id="i-6a9b10eeaa94e78a-943" prev="i-6a9b10eeaa94e78a-935" who="Q5109205">
            <seg>
              I brist på ett FN som har en parlamentarisk församling av folkvalda,
              något som en del av oss gärna utvecklar vid ett annat tillfälle,
              tjänar IPU som den globala arenan för att mötas och utbyta idéer
              och tankar om just det som nämnts. Organisationen har dessutom,
              som vi hört, observatörsstatus i FN och kan på så sätt följa diskussioner
              och förhandlingar på plats.
            </seg>
          </u>
          <u xml:id="i-6a9b10eeaa94e78a-944" prev="i-6a9b10eeaa94e78a-935" who="Q5109205">
            <seg>
              Många goda ord har sagts om IPU, och jag ska inte upprepa dem.
              Jag har själv haft förmånen att delta några gånger, vid något
              tillfälle som delegat, vid andra som representant för en adjungerad
              organisation. Där har jag haft förmånen att inför Första kommittén,
              som behandlar freds- och säkerhetsfrågor, få lyfta fram problemen
              med den okontrollerade spridningen av vapen. Där sade jag det
              igen; jag säger rätt ofta, mina vänner. Väpnat våld underminerar
              möjligheterna till utveckling. Frihet från våld i alla former
              måste vara en viktig beståndsdel för arbetet framöver.
            </seg>
          </u>
          <u xml:id="i-6a9b10eeaa94e78a-945" prev="i-6a9b10eeaa94e78a-935" who="Q5109205">
            <seg>
              Jag nämnde adjungerade organisationer, och dem finns det många
              av. Jag tycker att det är extra intressant att så många civilsamhällesorganisationer
              ständigt är inbjudna att närvara och delta i många av diskussionerna.
              Särskilt roligt är det naturligtvis att vi i många år haft en
              generalsekreterare som är svensk, Anders B Johnsson, även om vi
              nu hörde att det är dags för honom att stiga åt sidan.
            </seg>
          </u>
          <u xml:id="i-6a9b10eeaa94e78a-946" prev="i-6a9b10eeaa94e78a-935" who="Q5109205">
            <seg>
              IPU borde ges en mer framträdande plats i den politiska bevakningen
              och den politiska agendan. Nästa år fyller organisationen 125
              år. Jag säger grattis i förskott.
            </seg>
          </u>
          <u xml:id="i-6a9b10eeaa94e78a-947" prev="i-6a9b10eeaa94e78a-935" who="Q5109205">
            <seg>
              Även jag vill rikta ett tack till riksdagens internationella
              kansli för det stöd det ger i både det arbete vi bedriver i RIK
              och det Nordenarbete som jag är djupt engagerad i. Ett stort tack
              alltså till kansliet! I övrigt, herr talman, längtar jag efter
              att få höra fortsatta diskussioner om IPU och andra internationella
              organisationer.
            </seg>
          </u>
          <note type="speaker">
            Anf. 143 ROBERT HALEF (KD):
          </note>
          <u xml:id="i-6a9b10eeaa94e78a-948" next="i-6a9b10eeaa94e78a-955" who="Q5783589">
            <seg>
              Herr talman! Kristdemokraterna ställer sig bakom utrikesutskottets
              betänkande om Interparlamentariska unionens och den svenska IPU-delegationens
              arbete under år 2012. Genom debatter som denna om IPU ges vi ledamöter
              tillfälle till öppet informationsutbyte om hur riksdagens internationella
              verksamhet och engagemang integreras i riksdagens övriga arbete.
            </seg>
          </u>
          <u xml:id="i-6a9b10eeaa94e78a-949" prev="i-6a9b10eeaa94e78a-948" who="Q5783589">
            <seg>
              Herr talman! Sedan 1889 har IPU verkat för global fred, säkerhet
              och hållbar utveckling, detta framför allt genom att stärka samarbetet
              mellan världens parlamentariska församlingar. Till dess uppgifter
              hör att främja parlamentsledamöters personliga kontaktnät samt
              bistå i uppbyggandet av demokratiska funktioner och fungerande
              parlament, inte minst hos de medlemmar som saknar demokratiskt
              tillsatta parlament. Organisationen har 162 nationella parlament
              som medlemmar. Det är glädjande att så många länder är medlemmar
              i IPU, som dessutom har observatörsstatus i FN:s generalförsamling.
            </seg>
          </u>
          <u xml:id="i-6a9b10eeaa94e78a-950" prev="i-6a9b10eeaa94e78a-948" who="Q5783589">
            <seg>
              Interparlamentariska unionen är ett värdefullt forum för att
              påverka internationella processer. Genom sin biståndsverksamhet
              främjar IPU dagligen demokratisk utveckling, mänskliga fri- och
              rättigheter och jämställdhet världen över.
            </seg>
          </u>
          <u xml:id="i-6a9b10eeaa94e78a-951" prev="i-6a9b10eeaa94e78a-948" who="Q5783589">
            <seg>
              För oss kristdemokrater är detta arbete av särskilt stor vikt.
              Främjandet av demokrati och de mänskliga fri- och rättigheterna
              samt fattigdomsbekämpningen är för oss självklara. Där människor
              tillåts rösta och kandidera i fria och öppna val, där yttrandefrihet
              och åsiktsfrihet respekteras, där människor inte diskrimineras
              på grund av kön, etnisk tillhörighet, trosuppfattning med mera,
              ökar möjligheterna till effektiv fattigdomsbekämpning och en globalt
              hållbar utveckling.
            </seg>
          </u>
          <u xml:id="i-6a9b10eeaa94e78a-952" prev="i-6a9b10eeaa94e78a-948" who="Q5783589">
            <seg>
              Herr talman! Den svenska IPU-delegationen bör fortsätta att arbeta
              med sina kärnvärden och även främja frågor som rör arbetet för
              globala miljö- och klimatfrågor samt främja kvinnors rättigheter
              och deltagande. I tillägg till sina utvecklingsfrämjande insatser
              har IPU mandat att genom åtgärdsförslag och resolutioner ta ställning
              i aktuella internationella frågor. Även om IPU inte har mandat
              att fatta några för de 162 medlemsländerna bindande beslut är
              IPU:s observatörsstatus i FN ett tydligt tecken på unionens alltmer
              viktiga roll under de senaste åren i arbetet för global fred och
              säkerhet.
            </seg>
          </u>
          <u xml:id="i-6a9b10eeaa94e78a-953" prev="i-6a9b10eeaa94e78a-948" who="Q5783589">
            <seg>
              Herr talman! Vi kristdemokrater delar utrikesutskottets uppfattning
              om det mervärde som den svenska delegationen skapar genom sitt
              aktiva engagemang i IPU. Sverige är den största bilaterala givaren
              till IPU, och Sidas frivilliga bidrag på 15 miljoner kronor är
              välbehövligt.
            </seg>
          </u>
          <u xml:id="i-6a9b10eeaa94e78a-954" prev="i-6a9b10eeaa94e78a-948" who="Q5783589">
            <seg>
              Den svenska delegationens aktiva engagemang i IPU:s olika kommittéer
              är lovvärt och ger oss goda möjligheter att påverka globalt.
            </seg>
          </u>
          <u xml:id="i-6a9b10eeaa94e78a-955" prev="i-6a9b10eeaa94e78a-948" who="Q5783589">
            <seg>
              Det är bara att gratulera den svenska representationen för det
              arbete de gör och hoppas att de fortsätter sitt aktiva arbete
              för svenskt inflytande och för att säkerställa fred, säkerhet
              och hållbar utveckling.
            </seg>
          </u>
          <note type="speaker">
            Anf. 144 ULF NILSSON (FP):
          </note>
          <u xml:id="i-6a9b10eeaa94e78a-956" next="i-6a9b10eeaa94e78a-965" who="Q6012166">
            <seg>
              Herr talman! Som vi har hört går organisationen IPU:s uppgifter
              bland annat ut på att främja personliga kontakter mellan parlamentsledamöter
              i olika länder och att samtidigt verka för att de parlamentariska
              institutionerna utvecklas. Det handlar också om att hjälpa till
              med att bygga upp demokratiska och fungerande parlament. Den uppgiften
              är en ständigt växande del av IPU:s verksamhet.
            </seg>
          </u>
          <u xml:id="i-6a9b10eeaa94e78a-957" prev="i-6a9b10eeaa94e78a-956" who="Q6012166">
            <seg>
              Man kan säga att IPU verkligen arbetar med ett slags biståndsverksamhet,
              för man hjälper, stöder, bildar nätverk och uppmuntrar på olika
              sätt parlamentariker som hemma försöker utveckla och värna den
              representativa demokratin, mänskliga rättigheter och inte minst
              jämställdhet och kvinnors deltagande i politiken.
            </seg>
          </u>
          <u xml:id="i-6a9b10eeaa94e78a-958" prev="i-6a9b10eeaa94e78a-956" who="Q6012166">
            <seg>
              Som en naturlig anknytning till detta tänkte jag ta upp det som
              Krister Örnfjäder nämnde tidigare, nämligen IPU-kommittén för
              parlamentarikers mänskliga rättigheter.
            </seg>
          </u>
          <note>
            År 2012 och 2013 antog IPU, liksom tidigare år, en resolution
            med en omfattande lista med en detaljerad beskrivning av enskilda
            fall av parlamentsledamöter som på ett eller annat sätt trakasserats
            eller hindrats i sitt arbete. Denna lista väcker stort uppseende
            internationellt, i människorättsorganisationer och i medierna.
          </note>
          <u xml:id="i-6a9b10eeaa94e78a-959" prev="i-6a9b10eeaa94e78a-956" who="Q6012166">
            <seg>
              Jag blev invald i kommittén våren 2012 och har under det ett
              och ett halvt år som gått insett hur intressant och viktigt arbete
              kommittén utför. Den sammanställning som vi får av övergrepp mot
              folkvalda är skrämmande och säger en hel del om bristen på demokrati
              på många håll.
            </seg>
          </u>
          <u xml:id="i-6a9b10eeaa94e78a-960" prev="i-6a9b10eeaa94e78a-956" who="Q6012166">
            <seg>
              Någon kanske frågar varför just en särskild kommitté för parlamentariker,
              om man inte är så insatt i vad IPU:s uppgift är.
            </seg>
          </u>
          <u xml:id="i-6a9b10eeaa94e78a-961" prev="i-6a9b10eeaa94e78a-956" who="Q6012166">
            <seg>
              I verkligheten är det naturligtvis så, herr talman, att om inte
              ens de folkvalda får arbeta fritt politiskt har inte heller folket
              några rättigheter och friheter. Om en parlamentariker kan fängslas
              utan rättegång undrar man vad som kan hända en strejkande arbetare
              eller en journalist.
            </seg>
          </u>
          <u xml:id="i-6a9b10eeaa94e78a-962" prev="i-6a9b10eeaa94e78a-956" who="Q6012166">
            <seg>
              Kommitténs arbete består av att gå igenom enskilda fall, samla
              rapporter och fakta till grund för beslut. Mellan de stora IPU-mötena
              har kommitténs tjänstemän och politiker särskilda möten, förutom
              de stora kongresserna. Dessutom gör vi resor till länder för att
              ställa frågor till politiker, myndigheter och domstolar. Samtidigt
              som vi har de stora IPU-mötena blir det väldigt många uppvaktningar
              av denna kommitté som har åtskilliga sammanträden under en IPU-vecka.
              Uppvaktningarna sker dels av företrädare för drabbade parlamentariker,
              dels av företrädare för regimen som ska försvara sitt handlande
              och försöka övertala kommittén om att de inte alls behöver stå
              med på listan eftersom de bara följt lagen. Om lagen sedan säger
              att det är dödsstraff på att vara homosexuell finns det politiker
              och regeringar som hävdar att man bara har följt lagen, och då
              har vi inte mer att göra.
            </seg>
          </u>
          <u xml:id="i-6a9b10eeaa94e78a-963" prev="i-6a9b10eeaa94e78a-956" who="Q6012166">
            <seg>
              Det fina är att trots att vi, som vi alla vet, har skiftande
              demokratisk standard i världens länder är det ytterst få, mer
              än det utpekade landet, som röstar emot en sådan här resolution,
              utan alla resolutioner har ett brett stöd i IPU:s beslutande församling.
            </seg>
          </u>
          <u xml:id="i-6a9b10eeaa94e78a-964" prev="i-6a9b10eeaa94e78a-956" who="Q6012166">
            <seg>
              Senast i höstas 2012 på mötet i Kanada och i våras på mötet i
              Quito gjordes det resolutioner på ett åttiotal parlamentariker
              som omnämns som exempel från i stort sett alla stora geografiska
              regioner i världen. Det är en mycket engagerande och gripande
              läsning om de här enskilda människorna och deras familjer. Det
              finns exempel på allt från försvinnanden som myndigheterna inte
              har velat utreda, mord, illegalt fängslande, uppenbart falska
              anklagelser och styrda rättegångar till politiker som under pågående
              mandatperioder fråntagits medborgarskapet och därmed naturligtvis
              inte längre har rätt att fungera som parlamentariker och så vidare.
              Denna information lämnas som sagt till FN och människorättsorganisationer.
              Jag är övertygad om att detta arbete för demokratin har stor betydelse
              och är en viktig del i IPU:s biståndsarbete för demokrati och
              mänskliga rättigheter.
            </seg>
          </u>
          <u xml:id="i-6a9b10eeaa94e78a-965" prev="i-6a9b10eeaa94e78a-956" who="Q6012166">
            <seg>
              Herr talman! Jag har haft förmånen att delta i IPU:s arbete sedan
              2006. Det innebär förvisso ett merarbete för oss som parlamentariker
              och riksdagsledamöter, men det är ett merarbete som ger en oerhörd
              tillgång. Det skapar engagemang, och man känner att man verkligen
              får ut någonting av det. Jag tycker att jag och alla vi som har
              jobbat med detta har breddat oss som politiker och fått en djupare
              förståelse för de internationella frågorna tack vare det här arbetet.
              Tillsammans med det utmärkta stöd som vi får från riksdagens internationella
              kansli ser jag fram emot att vi kan fortsätta med våra uppdrag
              i IPU följande år.
            </seg>
          </u>
          <note>
            I detta anförande instämde Christer Winbäck (FP).
          </note>
          <note type="speaker">
            Anf. 145 TREDJE VICE TALMANNEN:
          </note>
          <u xml:id="i-6a9b10eeaa94e78a-966" who="unknown">
            <seg>
              Låt mig avslutningsvis få uttrycka min stora uppskattning över
              att ha fått närvara vid vårförsamlingen i Quito och på nära håll
              se vilket arbete som utförs inom IPU och inom den svenska IPU-delegationen.
            </seg>
          </u>
          <note>
            Överläggningen var härmed avslutad.
          </note>
          <note>
            15 § Bordläggning
          </note>
          <note>
            Anmäldes och bordlades
          </note>
          <note>
            16 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 23 maj
          </note>
          <u xml:id="i-6a9b10eeaa94e78a-967" who="unknown">
            <seg>
              Gustav Fridolin
            </seg>
          </u>
          <note>
            Lena Olsson
          </note>
          <note>
            Amineh Kakabaveh
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 28 maj.
          </note>
          <note>
            17 § Anmälan om frågor för skriftliga svar
          </note>
          <u xml:id="i-6a9b10eeaa94e78a-968" who="unknown">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 23 maj
          </note>
          <note>
            Gunilla Svantorp
          </note>
          <note>
            Lena Olsson
          </note>
          <note>
            Eva Sonidsson
          </note>
          <note>
            Johan Löfstrand
          </note>
          <note>
            Johan Löfstrand
          </note>
          <note>
            Peter Persson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 28 maj.
          </note>
          <note>
            18 § Kammaren åtskildes kl. 19.18.
          </note>
          <u xml:id="i-6a9b10eeaa94e78a-969" who="unknown">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
