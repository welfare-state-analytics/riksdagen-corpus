<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--96</head>
          <docDate when="1997-04-25">1997-04-25</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------
          </note>
          <note>
            1 § Meddelande om frågestund
          </note>
          <note>
            Andre vice talmannen meddelade att vid frågestunden tisdagen
            den 29 april kl. 14.00 skulle följande statsråd närvara:
          </note>
          <note>
            Statsrådet Thage G Peterson, socialminister Margot Wallström,
            finansminister Erik Åsbrink, arbetsmarknadsminister Margareta
            Winberg, kommunikationsminister Ines Uusmann, kulturminister Marita
          </note>
          <note>
            Ulvskog, näringsminister Anders Sundström och statsrådet Ylva
            Johansson.
          </note>
          <note>
            2 § Meddelande om inlämning av interpellationer
          </note>
          <note>
            Andre vice talmannen meddelade att talmannen i enlighet med riksdagsordningen
            6.1.1 fastställt att sista dag för inlämnande av interpellationer
            under innevarande riksmöte skulle vara fredagen den
          </note>
          <note>
            16 maj.
          </note>
          <note>
            3 § Svar på interpellation 1996/97:222 om åtgärder för att bryta
            segregation
          </note>
          <note>
            Anf. 1 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Eva Johansson har frågat mig vilka åtgärder regeringen
            är beredd att vidta för att bryta den negativa utvecklingen i
            starkt segregerade och utarmade bostadsområden i storstädernas
            närhet.
          </note>
          <note>
            Bakgrunden till frågan är att det, enligt Eva Johanssons uppfattning,
            sker ideliga beslut om indragningar och stängningar av den dagliga
            servicen i vissa områden i Stockholmsregionen, och att det bör
            övervägas om inte stöd liknande de inom regionalpolitikens glesbygder
            bör komma även dessa tätbefolkade områden till del.
          </note>
          <note>
            Frågan handlar om regionalpolitikens räckvidd.
          </note>
          <note>
            Stora delar av Sverige präglas av en geografi med stora ytor
            och liten befolkningskoncentration. Regionalpolitiken bedrivs
            i syfte att åstadkomma mellanregional balans och samtidigt ge
            förutsättningar för ekonomisk tillväxt i varje region. Glesbygd
            definieras i dessa sammanhang som stora sammanhängande områden
            med gles bebyggelse och långa avstånd till större orter, sysselsättning
            och service.
          </note>
          <note>
            Regeringen har konstaterat att de regionala obalanserna tenderar
            att öka och har därför vidtagit åtgärder, och planerar att vidta
            ytterligare åtgärder, i syfte att motverka denna ökande obalans.
            De direkta medel på statsbudgeten som används för olika regionalpolitiska
            åtgärder brukar kallas för den lilla regionalpolitiken. Dessa
            medel används exempelvis till regionalt utvecklingsstöd, medfinansiering
            av EG:s strukturfonder samt landsbygdsstöd och stöd till kommersiell
            service.
          </note>
          <note>
            Regeringens ambition är att även i framtiden bedriva en effektiv
            glesbygdspolitik.
          </note>
          <note>
            Det exempel som Eva Johansson tar upp är dock ett problem av
            annan karaktär än de som finns i glesbygden. Att en uttunning
            av dagligservicen kan uppstå också i storstadsnära områden är
            dock ingenting som vare sig skall förnekas eller negligeras. I
            syfte att motverka bl.a. detta problem har också regeringen under
            föregående och innevarande budgetår avsatt totalt 250 miljoner
            kronor som skall användas till särskilda insatser i invandrartäta
            bostadsområden.
          </note>
          <note>
            Denna satsning har ytterligare förstärkts av att regeringen i
            vårpropositionen föreslagit riksdagen att 300
          </note>
          <note>
            miljoner kronor avsätts för samma ändamål budgetåret 1998.
          </note>
          <note>
            Utvecklingen av nivån på postservicen i samtliga delar av landet
            följer regeringen noga. Det är också med tillfredsställelse regeringen
            noterat att Posten, enligt ett pressmeddelande från den 9 april,
            beslutat vidta åtgärder för att förbättra servicenivån. Detta
            betyder konkret att Posten bl.a. kommer att arbeta efter målsättningen
            att till år 2000 behålla nuvarande antal serviceställen.
          </note>
          <note>
            Avslutningsvis vill jag slå fast att med de begränsade resurser
            som den lilla regionalpolitiken disponerar kan dock inte inomregionala,
            eller kommunala, problem i storstadsregionerna lösas inom ramen
            för dessa medel. Segregations- och serviceproblem i dessa områden
            måste i första hand lösas med hjälp av de instrument som bl.a.
            integrations-, bostads-, arbetsmarknads- samt socialpolitiken
            har till förfogande. Även insatser inom andra politikområden kan
            bli aktuella.
          </note>
          <note type="speaker">
            Anf. 2 EVA JOHANSSON (s):
          </note>
          <note>
            Fru talman! Jag vill först tacka näringsministern för svaret.
          </note>
          <note>
            Den här interpellationen tar självklart inte sikte på att ta
            pengar från glesbygdsstödet eller att använda samma metoder som
            man där arbetar med. Storstadsproblematiken, som jag har tagit
            upp i min interpellation, är av annan beskaffenhet och kräver
            sina speciella lösningar. Men det krävs insatser för att komma
            till rätta med den.
          </note>
          <note>
            Jag har ställt interpellationen till näringsministern mot bakgrund
            av min syn på regionalpolitik. Det är vårt sätt att bidra till
            att göra livet gott för de människor som lever i bygder som av
            en eller annan anledning inte själva, på rent marknadsmässiga
            grunder -
          </note>
          <note>
            det är det som brukar vara utgångspunkten för vad man betraktar
            som egen styrka - orkar upprätthålla en rimlig service. Sådana
            bygder finns det både i glesbygd och i storstad. Jag tycker att
            vår regionalpolitik, oavsett om det är glesbygdspolitik eller
            storstadspolitik, skall vara till för att tillförsäkra alla människor
            en hyfsad grund för att ordna ett bra liv, för att jämna ut förhållandena.
          </note>
          <note>
            Storstadspolitiken saknar den tydlighet och de mål som glesbygdspolitiken
            har hunnit mejsla ut. Det är många parter som måste samverka för
            att livet skall bli gott i t.ex. Stockholms förorter. Det är en
            ganska ny företeelse. Dessutom ändras den ständigt. Stockholms
            förorter ser inte likadana ut nu som för 25 år sedan eller ens
            för 10 år sedan. Problemen ändras.
          </note>
          <note>
            Såvitt vi kan märka nu blir de alltmer segregerade eller kanske
            t.o.m. alltmer segregerande. De driver själva fram en segregation.
          </note>
          <note>
            Kommunerna gör i dag stora insatser för att bevara service och
            livskraft i de här bostadsområdena. Jag tycker att statens alla
            insatser borde finnas med och bidra, men också naturligtvis privata.
            Men för att det skall vara möjligt tror jag att det är nödvändigt
            med tydligare mål, en tydligare storstadspolitik.
          </note>
          <note>
            Näringsministern nämner de pengar i budgeten, och som även kommer
            att finnas kvar i budgeten, som riktas till områden som är mycket
            invandrartäta. Det är bra. Men de skall just användas i de mest
            invandrartäta områdena för att råda bot på den slags segregation
            och ojämlikhet som har etnisk bakgrund.
          </note>
          <note>
            Den utarmning av bostadsområdena som jag skriver om finns i långt
            större utsträckning. Den är spridd också i många andra bostadsområden,
            där de här pengarna inte kan användas. Jag har tagit upp Posten
            som ett exempel. Men jag vill betona att det är ett exempel. Det
            är bra att det förefaller som om Posten och dess ledning har kommit
            på andra tankar och nu är beredd att medverka till att behålla
            servicen. Men det är inte bra, som jag nu får rapporter om från
            fler och fler håll, att det här går ut på att erbjuda kommunerna
            att vara med och betala för en service som kommer alla andra människor
            till del. Posten är en del av den stora regionalpolitiken, om
            man kan kalla den så.
          </note>
          <note>
            Jag vill mot den här bakgrunden fråga näringsministern om han
            är beredd att medverka till att instruktionerna till statlig verksamhet
            av olika slag blir tydligare när det gäller att markera deras
            ansvar för att bidra till att upprätthålla en god service i storstädernas
            förorter.
          </note>
          <note>
            Jag vill också fråga näringsministern om han är beredd att bidra
            till att vi får en tydligare storstadspolitik över lag.
          </note>
          <note>
            Anf. 3 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! När det gäller mitt svar till Eva Johansson om regionalpolitiken
            och regionalpolitikens uppgifter vill jag säga att vi i vårt land
            har skillnader mellan individer. Vi har skillnader mellan stadsdelar.
          </note>
          <note>
            Vi har skillnader mellan olika delar i en region och vi har skillnader
            mellan regioner. Politiken är till för att utjämna och minska
            dessa skillnader. Dessutom har politikens olika delar olika arbetsuppgifter.
          </note>
          <note>
            Jag vill nog säga att regionalpolitiken är en rätt liten del
            av den totala politiken. Exempelvis bostadspolitiken är ju betydligt
            mer omfattande än den lilla regionalpolitiken. Jag vill göra klart
            att regionalpolitikens roll är att ge regionerna ungefär samma
            förutsättningar. Regionalpolitiken kan aldrig överta uppgiften
            att också inom regionerna fördela resurserna jämnt. Det skulle
            leda till att inte en krona blev kvar till de hårdast utsatta
            regionerna i Sverige. I den meningen är jag alltså i verklig mening
            sektorsföreträdare. Jag anser att regionalpolitiken skall användas
            för att utjämna skillnader mellan regionerna.
          </note>
          <note>
            Sedan är jag den förste att konstatera - det ser jag som utanförstående
            väldigt tydligt - att klyftorna i
          </note>
          <note>
            Stockholmsområdet är större än i någon annan del av landet. Ansvaret
            vilar tungt på oss som är politiskt aktiva, men vi skall komma
            ihåg att Stockholmsregionen också är den rikaste i landet. Det
            är alltså inte så att vi behöver ta resurser från Gotland, Dalarna,
          </note>
          <note>
            Småland, Östergötland och andra delar av landet för att åstadkomma
            en utjämning av skillnaderna i Stockholmsområdet.
          </note>
          <note>
            Framför allt måste varje region själv klara att fördela resurserna
            på ett rättvist sätt, och för det kan det ju behövas politiska
            instrument. Det kan behövas att riksdagen och regeringen ger Stockholmsbefolkningen
            de verktyg som den behöver för att fördela resurserna på ett rättvist
            sätt. Det är dock viktigt att komma ihåg att det då gäller den
            rikaste regionen med de största klyftorna. Det är för mig som
            socialdemokrat otillfredsställande, och problemet löses bäst genom
            att vi ger befolkningen i Stockholmsregionen verktyg för att åstadkomma
            utjämningen.
          </note>
          <note>
            Detta var svaret på frågan om regionalpolitiken.
          </note>
          <note>
            Den andra gällde storstadspolitiken. Jag menar att det behövs
            en tydligare storstadspolitik. Jag delar därvidlag Eva Johanssons
            uppfattning. Denna politik måste utformas framför allt av storstadsbefolkningarna
            själva. Jag anser att ambitionen hos dem som utformar den politiken
            måste vara att vända sig till staten för att få de verktyg som
            behövs för att åstadkomma en utjämning av de resurser som finns
            i den egna regionen.
          </note>
          <note>
            Det är så politiken måste utformas. Resurserna finns i regionen,
            men problemet är att de fördelas ojämnt.
          </note>
          <note>
            Låt mig sedan om Posten säga att jag inte tycker att det är bra
            att den övervältrar dessa kostnader på kommunerna. Jag kan berätta
            för Eva Johansson att jag för mer än 15 år sedan som kommunalpolitiker
            var tvungen att låta kommunen ta över Postverkets kostnader för
            att se till att befolkningen i min hemkommun fick tidningen en
            gång i veckan. I den neddragning som nu sker, under stark bevakning
            från medierna, uppmärksammas denna kvalitetsförsämring, och det
            glädjer mig att så sker. Jag tycker att det är bra att vi tar
            upp en ordentlig diskussion om vår postservice.
          </note>
          <note type="speaker">
            Anf. 4 EVA JOHANSSON (s):
          </note>
          <note>
            Fru talman! Jag vill än en gång med anledning av det som näringsministern
            nu har sagt betona att jag inte är ute efter vare sig en omfördelning
            av glesbygdsstödet eller ett införande i storstäderna av samma
            metoder som används för att upprätthålla livskraft i glesbygden.
            Jag menar att det vore en helt felaktig politik. Vi kan alltså
            föra bort det från den här diskussionen och ägna oss åt det som
            jag tycker är väsentligt, nämligen hur vi skapar bättre villkor
            för människors liv i de förorter till Stockholm där vi har en
            omvänd glesbygdspolitik. Problemet är där inte att det saknas
            människor, utan det är att det trots att det finns väldigt många
            människor saknas sådan service som behövs för ett gott liv.
          </note>
          <note>
            Statens svarar i detta sammanhang bara för en liten del. Kommunerna,
            landstinget och hela den privata servicen står för mycket stora
            och viktiga delar av detta. Jag menar dock att vi i det som vi
            i det här huset ägnar oss åt, dvs. statens hantering av sina resurser,
            gång efter annan har fått se - det kan också tänkas att det tidigare
            har skett i andra delar av landet
          </note>
          <note>
            - att statens service dras in eller dras ned till ett minimum.
          </note>
          <note>
            Jag har pekat på exemplet Posten. Posten säger visserligen nu
            att den inte skall stänga några kontor, men när man börjar skrapa
            på ytan finner man att den avser att ha öppet bara några få timmar
            i veckan och att kommunen sedan, om den vill det, kan fylla på.
          </note>
          <note>
            Det gäller kommuner som redan tidigare är hårt drabbade ekonomiskt
            och vilkas huvudsakliga arbetsuppgifter måste vara andra än att
            tillhandhålla postservice.
          </note>
          <note>
            Jag är också beredd att ta en fight för förhållandena i Piteå,
            om det skulle vara så som Anders Sundström säger, att man också
            där har bekymmer med att
          </note>
          <note>
            Posten inte upprätthåller en service som kan vara rimlig. Men
            det handlar inte om att ta resurser från andra håll. Ett instrument
            som vi skulle vilja ha är tydligare markerade instruktioner till
            statlig verksamhet.
          </note>
          <note>
            Staten bör faktiskt utnyttja både sin roll som ägare och i vissa
            fall kanske också sin roll som kund. Det kan t.ex. gälla beträffande
            banker, där man kan markera de krav som man som kund ställer för
            att stanna kvar som kund. Kunder skall ju ha ett stort inflytande
            i en marknadsekonomi.
          </note>
          <note>
            Jag tycker vidare att det är bra att vi är överens om att det
            behövs en tydligare storstadspolitik. Jag tycker också att det
            är bra att människorna i storstaden är med om att utforma innehållet
            i den politiken och sedan ber om det stöd som de behöver. Jag
            är dock icke alldeles övertygad om att det i varje storstad finns
            sådana resurser som självklart behövs för att genomföra en tydlig
            och bra storstadspolitik. Där finns, precis som i Anders Sundströms
            egen hembygd, människor som är fattiga. Där finns människor som
            inte har styrkan att klara sig på egen hand. De är i behov av
            allas solidaritet i precis samma höga grad som människor uppe
            i Piteå och Norrbotten.
          </note>
          <note>
            Det är egentligen bara en likvärdig behandling som vi är ute
            efter. En sådan skall vi nog kunna utforma, och vi har redan i
            dag många bra synpunkter på vad en tydlig och bra storstadspolitik
            skulle kunna innehålla.
          </note>
          <note>
            Anf. 5 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Två korta synpunkter. Jag tycker för det första att
            det behövs en tydligare storstadspolitik.
          </note>
          <note>
            Jag sade i mitt förra inlägg att Stockholmsområdet är den rikaste
            regionen i landet men också den som har de största klyftorna mellan
            delar av regionen och mellan individer. Det tyder på att det både
            för mig och för Eva Johansson är angeläget att få fram en bättre
            och helt enkelt mer rättvis storstadspolitik. Jag medverkar mycket
            gärna till detta. Jag medverkar också till att det tas fram verktyg
            som gör att man kan åstadkomma denna rättvisa.
          </note>
          <note>
            På en punkt har vi dock - för att hårdra saken litet grand -
            olika uppfattningar. Det är faktiskt så att resurserna finns i
            Stockholmsregionen. Den är den rikaste regionen, och det är faktiskt
            vår oförmåga att fördela rikedomen i Stockholmsregionen på ett
            rättvist sätt som är problemet. Det är det som skiljer vanligt
            solidaritetsarbete från den lilla regionalpolitiken. Den senare
            syftar ju till att omfördela från de rikaste regionerna till de
            fattigaste. Inom de fattiga regionerna skall man sedan försöka
            att fördela resurserna på ett korrekt sätt. Det är viktigt att
            hålla isär dessa två saker.
          </note>
          <note>
            Solidaritetsarbete finns inom alla politikområden
          </note>
          <note>
            - t.ex. inom bostadspolitik, socialpolitik och utbildningspolitik
            - men vi kan inte börja omfördela resurser från de svagaste regionerna
            till de starkaste. Det är inte en vettig regionalpolitik.
          </note>
          <note>
            Vad för det andra gäller frågan om tydligare instruktioner till
            statliga myndigheter vill jag säga att jag har tillsatt en utredning,
            REKO-stat-utredningen, som har tittat närmare på hur staten har
            agerat under
          </note>
          <note>
            90-talet. Den har bl.a. studerat avregleringarna, privatiseringarna
            och det nya statliga styrsystemet. Det är bara att konstatera
            att detta har lett till ett minskat inflytande för politiken och
            ett ökat inflytande för ämbetsverken.
          </note>
          <note>
            Det har också lett till - och det är också viktigt att komma
            ihåg, och jag vill berätta detta för Eva Johansson - att neddragningen
            av statlig verksamhet är kraftigast i de svagaste regionerna.
            Det är inte så att neddragningen är kraftigast i de starkaste
            och rikaste regionerna. Även här har skapats en ökad obalans mellan
            de starka och svaga regionerna.
          </note>
          <note>
            Detta talar för att det Eva Johansson kräver känns riktigt, nämligen
            att åstadkomma en tydligare styrning av statlig verksamhet. Det
            är en viktig uppgift för regeringen. Jag räknar med att kunna
            framföra en del åtgärder i den regionalpolitiska proposition som
            skall läggas fram på riksdagens bord till hösten.
          </note>
          <note type="speaker">
            Anf. 6 EVA JOHANSSON (s):
          </note>
          <note>
            Fru talman! I vissa avseenden har näringsministern naturligtvis
            rätt i att säga att Stockholm är en rik region. Här finns många
            företag. Här finns många som definitivt hör till höginkomsttagarna.
            Men här finns också många människor som definitivt hör till dem
            som har det allra svårast. Utslagningen är tydligare. Jag tror
            också att näringsministern nämnde tidigare att klyftorna är större
            och tydligare än på något annat ställe.
          </note>
          <note>
            Om vi hade effektiva medel att föra över resurser från det som
            brukar kallas den privata marknaden till det jag menar är en viktig
            del i att göra livet bra att leva för alla, vanlig vardaglig service
            och trygghet, vore bilden riktig. Jag menar att politiken skall
            användas för att utjämna livsvillkoren för människor, alldeles
            oberoende av var någonstans de bor.
          </note>
          <note>
            Än en gång: Jag är inte ute efter att ta en enda krona från vare
            sig glesbygden i Piteå eller någon annan glesbygd. Här handlar
            det om att använda samhällets resurser på ett vettigt sätt. Kanske
            vore det en väg att gå, men jag har inte fått något svar, att
            se till att all statlig verksamhet får ett tydligt uppdrag när
            det gäller att dra i denna riktning. Detta skall ske i stället
            för att lägga ned service i de svagaste områdena, men behålla
            service i de områden som är starka.
          </note>
          <note>
            Här syns detta tydligt, eftersom dessa områden inte ligger så
            långt från varandra. Människor jobbar på samma ställen, träffar
            varandra och får kunskap om dessa saker.
          </note>
          <note>
            Anf. 7 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag sade i mitt förra anförande att klyftorna hade
            ökat när det gäller statlig verksamhet.
          </note>
          <note>
            Jag tycker att en viktig del i den regionalpolitiska propositionen
            som läggs fram i höst är att se till att det blir en starkare
            styrning av statlig verksamhet.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1996/97:239 om utvecklings- och produktionscentrum
            på elektronikområdet i Norrköping
          </note>
          <note>
            Anf. 8 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Dan Ericsson har frågat om jag är beredd att medverka
            till att etablera ett forum för analys och diskussion kring samverkan
            mellan Närings- och handelsdepartementet och näringslivet inom
            bl.a.
          </note>
          <note>
            elektronikproduktion, kommunikation och informationsteknik, samt
            om jag är beredd att ta initiativ till att i Norrköping få till
            stånd ett utvecklings- och produktionscentrum på elektronikområdet.
          </note>
          <note>
            Satsningen på den högskoleutbildning i Norrköping som Dan Ericsson
            nämner består bl.a. av tre nya civilingenjörsutbildningar utvecklade
            av Linköpings universitet för att utgöra en del av universitetets
            satsning i Norrköping. Satsningen kommer att förstärka regionens
            kunskapsmiljö inom elektronik, kommunikation och informationsteknik.
            Utbildningen inom de tekniska aspekterna av interaktiva medier
            kommer att ge ett nytt tillskott inom ett område där tillväxten
            är mycket snabb. Även de andra utbildningarna riktar sig mot arbete
            inom starkt växande sektorer. Den nya högskoleutbildningen är
            en förhållandevis stor satsning i Norrköping och kommer redan
            under 1997 att tillföra ca 500 nya platser.
          </note>
          <note>
            När det gäller högskolan föreslår regeringen i vårpropositionen
            resurser för ytterligare 15 000 platser hösten 1998 samt ytterligare
            15 000 platser hösten
          </note>
          <note>
            2000, dvs. sammanlagt 30 000 nya platser.
          </note>
          <note>
            För att skapa ytterligare förutsättningar för regeringen att
            ta ställning till insatser just på elektronikoch IT-områdena,
            gav jag i januari 1997 ett särskilt uppdrag till NUTEK att utarbeta
            ett förslag till en nationell strategi för att öka tillverkningskapaciteten
            på halvledarområdet.
          </note>
          <note>
            En sådan strategi är nödvändig om Sverige skall kunna förmå utländska
            företag att lägga produktion i
          </note>
          <note>
            Sverige. Den är också viktig för att på ett effektivt sätt kunna
            göra insatser som förbättrar förutsättningarna för att hela det
            svenska näringslivet snabbare skall kunna dra nytta av utvecklingen
            på IT-området - i sina produkter, i sin produktion och i sin verksamhet
            i övrigt, inte minst inom marknadsföringen. Detta uppdrag till
            NUTEK skall redovisas till mig senast den 30
          </note>
          <note>
            juni 1997.
          </note>
          <note>
            Jag vill i sammanhanget lyfta fram regeringens planer på att
            skapa ett institut för teknisk forskning och utveckling i Göteborg.
            Förslaget presenterades i forskningspropositionen förra året.
            En utredning om institutets inriktning och organisation har genomförts,
            och utredningen har avlämnat sitt betänkande Ett tekniskt forskningsinstitut
            i Göteborg, SOU 1997:37.
          </note>
          <note>
            Regeringen beräknar att etableringskostnaden för institutet är
            100 miljoner kronor. Enligt utredningen skall institutet arbeta
            inom området tillämpad elektronik och kunna bidra till att utveckla
            olika företagsprodukter med en ökad användning av mikroelektronik.
            Detta institut skall vara en nationell resurs. I
          </note>
          <note>
            Linköping och Stockholm är ett annat institut, industriforskningsinstitutet
            IMC (Industriellt MikroelektronikCentrum) också verksamt inom
            området industriell tillämpning av elektronik. I Linköping finns
            dessutom ett till IMC kopplat utvecklingsbolag, Grindmatriser
          </note>
          <note>
            AB, som arbetar med uppdrag för industrin. Jag har då inte nämnt
            de ganska stora resurser som finns inom flera svenska universitet
            och högskolor, inte minst
          </note>
          <note>
            Linköpings universitet och från i höst även i Norrköping.
          </note>
          <note>
            Jag vill avslutningsvis säga att det är viktigt för mig att föra
            kontinuerliga samtal med företrädare för elektronikindustrin,
            som ju står för en väsentlig del av näringslivets utvecklingspotential.
          </note>
          <note type="speaker">
            Anf. 9 DAN ERICSSON (kd):
          </note>
          <note>
            Fru talman! Jag vill tacka näringsministern för svaret.
          </note>
          <note>
            Jag skrev denna interpellation den 13 mars, för över sex veckor
            sedan. Jag ställde interpellationen mot bakgrund av en tidigare
            debatt. Vi debatterade då näringslivsklimatets betydelse för bl.a.
            Ericssons verksamhet i Norrköping. Jag framförde några förslag
            på hur regeringen skulle kunna skapa förutsättningar för att undvika
            att Ericsson skulle flytta sin verksamhet från Norrköping. I den
            debatten tyckte näringsministern att jag skulle skriva en ny interpellation
            med mina precisa frågeställningar. Det är det jag har gjort.
          </note>
          <note>
            I den förra debatten sade jag att industriell och ekonomisk utveckling
            är beroende av hur snabbt ny teknik och kunskap kan spridas och
            användas i olika verksamheter. Ökad internationalisering och skärpt
            konkurrens medför stora strukturförändringar i näringslivet. Det
            gäller i särskilt hög grad de teknikområden, industribranscher
            och orter där förändringsgraden är hög eller kan förväntas bli
            så.
          </note>
          <note>
            Näringslivet i Norrköpingsregionen har en för svensk del mycket
            hög koncentration av verksamhet inom elektronik och elektromekanik.
            Likartad produktionsteknik leder till verksamheter och produkter
            inom så skilda sektorer som telefon- och kommunikationsteknik,
            fordonselektronik, produkter för administrativ datahantering och
            elektronik för styr- och reglerområdet inom energiproduktionen.
          </note>
          <note>
            Inom området industriell elektronik finns ett omfattande behov
            av kontinuerlig ny kunskap, flexibilitet i resursanvändning samt
            utnyttjande av skalfördelar vid produktion. För närvarande pågår
            ett intensivt arbete inom Linköpings universitet inför starten
            i höst i Norrköping av ett speciellt civilingenjörsprogram -
          </note>
          <note>
            som ministern nämnde. Ministern nämner i svaret den ytterligare
            högskolesatsning som regeringen föreslagit i vårpropositionen.
            Jag undrar på den punkten om
          </note>
          <note>
            Norrköping nu får en avsevärd del av denna satsning?
          </note>
          <note>
            En likadan forskningssatsning som nu ges i Malmö och på Södertörn
            vore mycket angelägen, dvs. ett plus på 15 miljoner årligen under
            kommande fem år. Antalet platser på universitet behöver också
            öka i storleksordningen 2 000-2 500. En sådan satsning skulle
            verkligen handla om framtidsutbildningar med bäring på bl.a. Ericssons
            behov.
          </note>
          <note>
            Situationen i Norrköping, med Ericssons aviserade strukturförändringar,
            ger mycket allvarliga effekter på industriell kapacitet och kompetens
            men också oroande signaler för det industriella samarbetet med
            universitetet. En utbildning och forskning som inte sker i samverkan
            med en industriell bas kommer att behöva vänta kanske i många
            år innan det ger påtagliga effekter för företag, befintliga såväl
            som nytillskapade. Det är därför helt nödvändigt att pröva alla
            vägar för att
          </note>
          <note>
            Ericsson och den verksamhet företaget nu driver i
          </note>
          <note>
            Norrköping skall finnas kvar.
          </note>
          <note>
            Ett första steg för att få ett mildare företagsklimat inom den
            sektor som Ericsson verkar kan vara att snabbt etablera ett forum
            för analys och diskussion kring samverkan mellan Näringsdepartementet
            och näringslivet inom bl.a. elektronikproduktion, kommunikation
            och informationsteknik. Att, som ministern redovisar i svaret,
            invänta ett förslag till strategi från NUTEK på detta område kanske
            är bra, men det är mer bråttom än så. Det är alltså handling nu
            som gäller, inte minst vad gäller Norrköping.
          </note>
          <note>
            Ett fortsatt steg kan vara att tillsammans med näringslivet avdela
            särskilda samhällsresurser för att etablera ett kvalificerat utvecklings-
            och produktionscentrum på elektronikområdet i Norrköping. Det
            räcker inte med insatser i Göteborg, Linköping och
          </note>
          <note>
            Stockholm. Om det skulle vara så att företagen i
          </note>
          <note>
            Norrköpingsregionen ser positivt på en sådan samverkan gäller
            det nu att regeringen skyndsamt skickar de rätta signalerna och
            sedan följer upp med aktiv samverkan också avseende ekonomiska
            resurser. Det räcker inte med att ministern för samtal, utan det
            är handling som krävs.
          </note>
          <note>
            Fru talman! Jag vill bara upprepa min fråga i interpellationen,
            som jag egentligen inte har fått svar på: Är ministern beredd
            att etablera ett forum av det slag jag skisserat och att ta initiativ
            till att i Norrköping få till stånd ett utvecklings- och produktionscentrum
            på elektronikområdet?
          </note>
          <note>
            Anf. 10 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag skall försöka vara kortfattad, eftersom det är
            många interpellationer i dag. Jag skall försöka svara på de frågor
            som Dan Ericsson har ställt.
          </note>
          <note>
            Den första frågan var: Får Norrköping en avsevärd del av de utbildningsplatser
            och forskningsresurser som finns i vårbudgeten? Den frågan kan
            jag inte svara på i dag. Det pågår beredningsarbete i kanslihuset
            om detta, och det kommer att preciseras i budgeten i höst hur
            de här platserna fördelas för 1998 och
          </note>
          <note>
            2000.
          </note>
          <note>
            Den andra frågan gällde samverkan. Jag tycker att jag i svaret
            har redogjort mycket ingående för hur vi nu arbetar med att bygga
            ut kunnande och kompetens på våra högskolor och i våra industriforskningsinstitut
            inom det här området. Den delen av frågan har fått ett ordentligt
            svar.
          </note>
          <note>
            Den andra delen av frågan var om det också behövs något slags
            institutionell form av samverkan mellan den här branschen och
            Närings- och handelsdepartementet. Det behövs i industriforskningsinstitutionernas
            form, och där finns det samarbetet organiserat och etablerat.
          </note>
          <note>
            Annars är min erfarenhet av att samarbeta med olika företag och
            grupper av företag att det sköts bäst utan att det formaliseras
            och utan att det byggs upp byråkrati. I mina samtal med Ericssons
            ledning med anledning av Norrköping har Ericsson inte vid något
            tillfälle framfört att det som planeras i Norrköping har något
            som helst samband med att samhället inte aktivt stöttat Ericsson
            i Norrköpingsområdet.
          </note>
          <note>
            Därför vill jag uppmana Dan Ericsson att snarare ställa frågan:
            Hur stora insatser har samhället gjort för att möjliggöra för
            Ericsson att ha en positiv utveckling i Norrköping? Och vilka
            krav på förbättringar kan man ställa på Ericsson med anledning
            av de mycket stora insatser som under mycket lång tid har gjorts
            i Norrköping av samhället i dialog med Ericsson för att bygga
            upp Ericssons verksamhet?
          </note>
          <note>
            Jag vill betona att det i de samtal som vi har haft inte har
            framförts någon som helst synpunkt eller kritik mot vårt sätt
            att agera för att bygga upp kompetens och kunnande i Norrköpings-
            och Linköpingsområdet.
          </note>
          <note type="speaker">
            Anf. 11 DAN ERICSSON (kd):
          </note>
          <note>
            Fru talman! Först vill jag ta upp det här med universitetssatsningen.
            Det är uppenbart att regeringen vill satsa ytterligare på detta.
            Norrköping har inte stor tradition på det här området utan får
            en nystart, men man är beroende av att få en tydlig profil och
            satsar därför på bl.a. civilingenjörsutbildningarna. I en sådan
            ort är det nödvändigt att få möjligheter, genom att vi verkligen
            går in tungt för att skapa känslan av att här finns en region
            där man satsar på att ta fram kompetens och satsar på utbildning,
            som kan försörja den typ av bransch som vi diskuterar i dag. Vi
            vet ju litet om hur man ser på andra universitet. Jag tycker att
            det är väsentligt att ha en rättvisesyn också på detta och att
            Norrköping får de forskningsresurser som man är berättigad till
            och de platser på universitetet som
          </note>
          <note>
            Norrköping bör ha för att få den ordentliga stadgan och tyngden
            i den här högskolesatsningen.
          </note>
          <note>
            Sedan säger ministern att kontakterna med näringslivet sköts
            bäst utan formalisering. Det är ju bra om ministern för samtal.
            Det är också det han säger i sitt svar. Men är det inte också
            så att näringslivet, de företag som finns inom den här branschen,
            måste se att de får just den här möjligheten till försörjning
            med kompetent personal och får den här typen av science centre
            eller speciellt inriktade utvecklingscentrum vad gäller elektroniken?
            Då har Norrköping en position i dag. Risken är att man tappar
            den positionen och tappar kontakterna med universitetet. Det var
            det jag försökte säga. Om inte den här industriella basen finns
            i botten blir det ökade problem med att få tillväxt i
          </note>
          <note>
            Norrköping. Jag tycker ändå att ministern har en något passiv
            hållning i den här frågan.
          </note>
          <note>
            Sedan är det så att både Ericsson och andra företag mot regeringen
            har markerat mycket tydligt behovet av ett förändrat klimat för
            näringslivet. Det handlar om ett antal punkter. Under de senaste
            månaderna har det varit en intensiv debatt om det, där det har
            riktats mycket stark kritik mot regeringen för att företagsklimatet
            inte är tillräckligt bra. Det gör att man överväger hur man skall
            rationalisera och omstrukturera, och det kan innebära att vi tappar
            jobb i Sverige och i Norrköping. Den debatten kan inte ha gått
            spårlöst förbi.
          </note>
          <note>
            Jag vet inte huruvida ministern hade möjlighet att vara med på
            middagen häromveckan med näringslivsföreträdarna, men också i
            det sammanhanget måste man ha fått klart för sig de krav som näringslivet
            ställer för att kunna få tillväxt, för att kunna anställa fler
            och för att behålla sin verksamhet i Sverige. Annars är det något
            märkligt, inte minst mot bakgrund av de rätt tuffa tongångarna
            från näringslivets sida i den offentliga debatten. Inte säger
            man väl en annan sak när man sitter hos statsministern och näringsministern?
          </note>
          <note>
            Jag efterlyser inte formaliserade historier, men jag efterlyser
            en litet annorlunda syn på företagandet från näringsministerns
            sida, som ett svar på den reaktion som näringslivets företrädare
            har skickat till regeringen.
          </note>
          <note>
            Anf. 12 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! För det första vill jag ta upp argumentationen för
            Norrköping när det gäller utbildningsoch forskningsresurser. Jag
            kan bara säga att jag gläds över att vi inom budgetramen, efter
            ett hårt budgetarbete och en tuff budgetsanering, har kunnat ta
            fram
          </note>
          <note>
            60 000 högskoleplatser i Sverige. Det är klart att de kommer
            också Norrköping till del. Det känns väldigt bra. Jag vill däremot
            inte gå in på hur fördelningen skall se ut. Vi har fördelat 30
            000 platser, och 30 000
          </note>
          <note>
            är ofördelade, och det återkommer vi till.
          </note>
          <note>
            För det andra gäller det utbyggnad av kompetens och kunnande,
            och jag har i svaret redogjort för hur vi tänker oss det med institut
            och högskolesatsningar.
          </note>
          <note>
            Jag förstår att Dan Ericsson också är nöjd med att det viktigaste
            är att samtalen är täta och innehållsrika mellan näringsliv och
            regering, inte formen för detta.
          </note>
          <note>
            Jag vill sluta med att återigen säga att Ericsson inte vid något
            tillfälle i samtal med mig - jag har haft många samtal med Ericsson
            - har framfört som något argument att deras förslag till åtgärder
            i Norrköping bottnar i den svenska politiken, industri- eller
            näringspolitiken. Inte vid något tillfälle har den synpunkten
            framförts. Därför är det viktigt att snarare ställa frågor till
            Ericsson än till mig om de åtgärder som vidtas i Norrköping.
          </note>
          <note type="speaker">
            Anf. 13 DAN ERICSSON (kd):
          </note>
          <note>
            Fru talman! Jag blir något konfunderad över vad näringsministern
            nu säger, med tanke på att jag har tagit del av ett otal artiklar
            med synpunkter, inte minst från chefen för Ericsson, Lars Ramqvist,
            om näringspolitiken och näringslivsklimatets betydelse för viljan
            att satsa på tillväxt och företagande i Sverige. Jag skall nu
            inte citera ur de här artiklarna - det har jag gjort tidigare.
          </note>
          <note>
            Det låter ändå konstigt när ministern säger att den svenska industri-
            och näringspolitiken inte har varit av någon som helst betydelse
            i det nu aktuella fallet,
          </note>
          <note>
            Ericsson i Norrköping. Det är klart att det samlade näringslivsklimatet
            måste ha en oerhörd betydelse för hur företag bedömer investeringar
            och satsningar och hur man får kompetent personal för framtiden.
            Därför kan jag inte förstå det ministern säger om att detta inte
            på någon punkt har varit viktigt i sammanhanget.
          </note>
          <note>
            Säger inte näringslivsföreträdarna samma sak när de träffas enskilt
            med ministrarna som i den offentliga debatten, i artiklar, i uttalanden
            och intervjuer? Det framstår som mycket konstigt.
          </note>
          <note>
            Jag tycker, precis som ministern påpekade i sitt tidigare inlägg,
            att vi skall ställa krav på företagen, bl.a. på Ericsson. I Norrköping
            har kommunen ställt upp i hög grad för att hjälpa till och underlätta
            för
          </note>
          <note>
            Ericssons verksamhet. Då har vi också rätt att ställa krav på
            företagen. Men den här debatten handlar om ministerns och regeringens
            ansvar för att skapa de grundläggande förutsättningarna för företagsamheten
            i
          </note>
          <note>
            Sverige.
          </note>
          <note>
            Jag måste säga, fru talman, att jag inte är helt nöjd med beskedet
            att företaget i samtalen med ministern inte på någon punkt har
            fört fram synpunkter i den riktningen. Det skulle förvåna mig
            oerhört om det vore på det sättet.
          </note>
          <note>
            Anf. 14 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag säger ytterligare en gång: Företrädarna för Ericsson
            har vid de samtal om deras situation i Sverige och situationen
            i Norrköping som jag har haft med dem - och jag har haft flera
            - aldrig framfört att det är näringslivsklimatet i Sverige som
            är motivet till förändringarna av produktionen i Norrköping.
          </note>
          <note>
            Man kan naturligtvis ha synpunkter på de grundläggande förutsättningarna
            för näringslivet att verka i
          </note>
          <note>
            Sverige, och näringslivet har också synpunkter på detta, men
            man kan naturligtvis också titta på hur det går för Sverige. Sverige
            är det land i Europa som har den snabbast växande industriproduktionen.
            Sverige är ett av de mest framstående länderna i Europa när det
            gäller att dra till sig direktinvesteringar från utlandet. Så
            vi växer snabbast, vi har den snabbast växande industrin, och
            vi har i Sverige nästan det största inflödet av industriella investeringar
            från andra delar av världen.
          </note>
          <note>
            Det är klart att man inte är nöjd. Men från att i början av 90-talet
            ha haft en stor utflyttning av industri från Sverige, har vi nu
            den snabbast växande industrin i Europa.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1996/97:255 om företagen och samhället
          </note>
          <note>
            Anf. 15 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Lars Stjernkvist har frågat mig vilka åtgärder jag
            avser att vidta för att stimulera debatten om dels olika företagsstrategier
            och filosofier i vårt land, dels växelspelet mellan företagen
            och det omkringliggande samhället.
          </note>
          <note>
            Det är intressanta och angelägna frågor som Lars
          </note>
          <note>
            Stjernkvist tar upp i sin interpellation, och jag delar uppfattningen
            att de måste diskuteras. Även om Lars
          </note>
          <note>
            Stjernkvist har ställt interpellationen mot en speciell bakgrund
            - den aviserade nedläggningen av Ericssons fabrik i Norrköping
            - bör dessa frågor tas upp ur ett allmängiltigt perspektiv, och
            jag kommer därför i mitt svar inte att direkt beröra detta speciella
            fall. Men jag återkommer säkert till det i den fortsatta debatten.
          </note>
          <note>
            De transnationella företagen, som vi ju har många som är baserade
            i Sverige, lever i dag under ett mycket hårt konkurrenstryck.
            Detta leder till att företagen hela tiden måste ligga väl framme
            inom alla områden för att öka sin produktivitet. Företag har olika
            strategier för att uppnå detta. En av de i dag förhärskande strategierna
            är, som Lars Stjernkvist påpekar, att koncentrera sig på sina
            kärnområden -
          </note>
          <note>
            det kan gälla produkter, produktområden eller tillverkningsteknologier.
            Som Lars Stjernkvist påpekar gäller detta inte bara i Sverige,
            utan det är ett internationellt fenomen. Det beror på att de transnationella
            företagens konkurrensbild numera är global. Det är länder och
            världsdelar som nu konkurrerar om att ge företagen de bästa betingelserna
            att verka i.
          </note>
          <note>
            Jag drar tre viktiga slutsatser av denna utveckling.
          </note>
          <note>
            För det första: Oavsett vilken strategi ett företag antar anser
            jag att det kvarstår ett moraliskt ansvar gentemot de anställda
            och den bygd företaget verkar i.
          </note>
          <note>
            För det andra: Lagstiftningen avseende sociala och arbetsrättsliga
            förhållanden måste förbättras på det internationella planet. I
            dag finns det för stora skillnader inom detta område.
          </note>
          <note>
            För det tredje: I det kunskapsbaserade samhället tenderar banden
            mellan näringsliv och samhälle att bli tätare. Tillväxtmiljön
            runt ett företag har en avgörande betydelse för såväl företagets
            konkurrenskraft som samhällets utveckling. Jag tänker då bl.a.
            på företagens behov av väl utbildad arbetskraft.
          </note>
          <note>
            Sverige har relativt sin storlek ett mycket stort antal transnationella
            företag. Det gäller för Sverige att skapa sådana betingelser att
            näringslivet kan ersätta de arbetstillfällen som försvinner när
            de transnationella företagen tillämpar sina strategier med andra
            typer av jobb. Det gäller också att vi i jämförelse med andra
            länder har så attraktiva förhållanden att företag kan förmås att
            flytta hit.
          </note>
          <note>
            Neddragningen i tillverkningen är en följd av den avveckling
            av hinder för den internationella handeln som lett till att mindre
            kvalificerade tillverkningsjobb försvinner till länder med lägre
            produktionskostnader.
          </note>
          <note>
            Vi kan inte blunda för att det finns sådana länder i vår närhet,
            vilket också gör att produktivitetstrycket ökar i
          </note>
          <note>
            Sverige. Den stora utmaningen för företagen är att ersätta sådana
            arbetstillfällen med nya typer av arbeten med större kunskapsinnehåll.
            Det ställer också krav på samhället.
          </note>
          <note>
            Jag delar Lars Stjernkvists uppfattning att detta är frågor som
            måste debatteras mer än vad som görs i dag. Jag vill dock varna
            för att skapa opinioner för att de stora transnationella företagen
            inte skulle kunna förändra sin produktionsstruktur i Sverige.
            Det skulle långsiktigt kunna leda till motsatt resultat. Vi har
            ju i
          </note>
          <note>
            Sverige haft en mycket god erfarenhet av att strukturomvandlingar
            skett på ett sätt som totalt gagnat såväl företag som samhälle,
            även om jag är medveten om att många kommuner och enskilda människor
            kommit i kläm i denna process. Omvandlingstrycket kommer att bli
            stort även i framtiden. Jag vill understryka vikten av att dessa
            stora transnationella företag tar ett ansvar gentemot de anställda
            som sägs upp och samhället i stort. Ericsson har tidigare tagit
            sådana hänsyn och bl.a. ökat sin sysselsättning i Sverige.
          </note>
          <note>
            Det är väsentligt att det förs en dialog mellan näringsliv och
            samhälle om vad ett sådant ansvar innebär. Jag avser att ta initiativ
            för att förbättra dialogen i dessa frågor. Vi har i Sverige en
            god tradition att kunna föra en sådan dialog - då inte bara mellan
            näringslivet och samhället, utan också mellan fackliga organisationer
            och näringslivet. Detta förhållande är, enligt min bedömning,
            en av de stora fördelar som
          </note>
          <note>
            Sverige har i den internationella konkurrensen.
          </note>
          <note>
            Mitt svar på Lars Stjernkvists båda frågor är således att jag
            kommer att ta initiativ till att dessa frågor debatteras mera
            livligt än hittills.
          </note>
          <note type="speaker">
            Anf. 16 LARS STJERNKVIST (s):
          </note>
          <note>
            Fru talman! Jag tackar för svaret, som jag tycker är ett intressant
            och resonerande svar. Får jag först, innan jag kommenterar framför
            allt en av statsrådets slutsatser, knyta an litet grand till den
            interpellationsdebatt som fördes här tidigare, nämligen om företagsklimatet.
            Jag tycker ändå att det är intressant att stryka under att det
            rimligtvis bara kan vara en oerhört nitisk oppositionspolitiker
            som försöker leda i bevis att det som nu händer i Norrköping är
            ett resultat av ett försämrat företagsklimat. I samma pressmeddelande
            som man berättar om de strukturförändringar som hotar 1 700 jobb
            i Norrköping berättar man att man totalt sett i Sverige skall
            expandera verksamheten med 3 000 jobb. Dessutom, vilket ytterligare
            understryker att det inte handlar om företagsklimat, hade man
            som statsrådet påpekade förut långtgående planer på att expandera
            verksamheten i Norrköping.
          </note>
          <note>
            Nu har man av olika skäl - skäl som man i och för sig inte har
            berättat om - uppenbarligen ändrat strategi.
          </note>
          <note>
            Ingen kan väl rimligtvis säga att företagsklimatet i
          </note>
          <note>
            Sverige eller i Norrköping dramatiskt har försämrats under det
            senaste året. Det är alltså inte det som det handlar om.
          </note>
          <note>
            Jag skulle vilja knyta an till den slutsats som statsrådet drar,
            nämligen behovet av ett ökat samarbete mellan näringsliv och stat.
            Jag tror att det finns en samsyn bland de allra flesta: om vi
            skall konkurrera om det kunskapsintensiva jobben kommer det att
            ställa allt större krav på ett utvecklat samarbete, där vi hjälps
            åt att klara de stora investeringar som behövs i utbildning, infrastruktur
            och annat.
          </note>
          <note>
            Det är mot den bakgrunden som jag tycker att det är intressant
            att diskutera det som nu händer i Norrköping ur ett nationellt
            perspektiv. Jag menar att det av flera skäl finns anledning att
            fråga sig om den utveckling som väldigt många i allmänna ordalag
            stöder - utvecklat samarbete och förbättrat samarbetsklimat mellan
            näringsliv och politik - är hotad, med anledning av det som händer
            i Norrköping. Det ena är naturligtvis ryckigheten. För ett år
            sedan skulle man som sagt expandera. I dag har man ändrat planer.
            Det är klart att vi då måste ställa oss frågan om kommuner och
            stat kommer att våga lita på vad företag säger när de så snabbt
            ändrar sig.
          </note>
          <note>
            Det andra är den övergripande strategi som ligger bakom beslutet
            i Norrköping, dvs. outsourcing eller koncentration på kärnverksamhet.
            Vilka konsekvenser får det för kompetensutveckling i företagen
            som helhet?
          </note>
          <note>
            Jag skall naturligtvis inte tala om för företagare vilket som
            är den klokaste strategin, och besluten skall fattas i företagen,
            men det är klart att vi ändå måste ställa frågan. Finns det inte
            en risk för att en sådan strategi bäddar för ökad ryckighet, om
            man hela tiden skall välja underleverantörer och se kortsiktigt
            på samarbetet med dem?
          </note>
          <note>
            Jag tycker att man måste ställa dessa och andra viktiga frågor.
            Jag tycker att det är självklart att vi som politiker skall fråga
            oss vilka konsekvenser våra beslut får för näringslivet, men då
            måste rimligen också det omvända gälla när företag fattar stora
            dramatiska beslut. De måste rimligen också fråga sig vilka konsekvenser
            besluten får för politiken och det utvecklade samarbete som vi
            behöver mellan politik och näringsliv. Jag som riksdagsman uppfattar
            att den frågan ställs väldigt sällan. Det skrämmer mig.
          </note>
          <note>
            Anf. 17 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Låt oss börja med att konstatera att det i det nya
            kunskapssamhälle som växer fram för det första finns en förändring
            som är positiv i den meningen att individen - den anställde eller
            entreprenören - betyder alltmer, medan kapital och råvaror är
            sådant som går att transportera runt jordklotet ganska fort. Kapital
            går oerhört fort att skicka runt jorden.
          </note>
          <note>
            Det betyder att det för ett land som vill ha en säker och trygg
            utveckling är oerhört viktigt att investera i utbildning och kunnande.
          </note>
          <note>
            Det andra är att vi har en miljö med väldigt mycket av entreprenörskap.
            Har vi de två komponenterna är vi också väldigt starka.
          </note>
          <note>
            Jag hade tidigare i veckan en träff med ett femtontal av de utlandsägda
            företagens ledare, som finns i
          </note>
          <note>
            Sverige. Jag ägnade några timmar åt ett samtal med dem. Det gjorde
            jag mot bakgrund av att jag några dagar tidigare hade suttit med
            de svenska småföretagarna uppe i Sundsvall. Ännu några dagar tidigare
            hade jag suttit med den svenska storindustrin och de transnationella
            bolagens ledningar. Det är ganska intressant att lyssna på dessa
            tre olika grupper och se skillnaden i hur de ser på Sverige. Den
            mest positiva bilden tycker jag att jag fick av de utlandsägda
            företagens verkställande direktörer. De betonade just dessa två
            saker: den svenska flexibiliteten och vår satsning på utbildning
            och kunnande.
          </note>
          <note>
            Därför vill jag säga till Stjernkvist att jag kanske tror att
            det viktigaste när det gäller att stärka samhället är att göra
            oss mindre beroende av sådant som går att bryta ut och skicka
            i väg någon annanstans i världen. Man kan också konstatera att
            det möter motstånd när man skickar omkring jobb hur som helst.
          </note>
          <note>
            Jag var i går på ett ministermöte i Luxemburg. Jag träffade då
            mina belgiska och franska kolleger, som just upplevt debatten
            om flyttning av bilfabriker från
          </note>
          <note>
            Belgien. Vi upplever liknande diskussioner i Norrköping, t.ex.
            Det är bara att konstatera att vi bör komma ihåg att det finns
            en väldigt stark social känsla hos medborgarna i många europeiska
            länder. Jag tror att företagen måste tänka sig för. På samma sätt
            som företagen nu måste ta stor hänsyn till den yttre miljön och
            fundera över hur produktionsprocesser ser ut, hur produkter utvecklas
            och om det sker i harmoni med naturen tror jag också att vi har
            en utveckling där företag som uppträder brutalt faktiskt kommer
            att få problem.
          </note>
          <note>
            Jag träffade en företagsledare i natt på flyget hem från Köpenhamn.
            Det är många som vill ge en goda råd. Han var vd för ett utlandsägt
            företag i Sverige.
          </note>
          <note>
            Han berättade att han kom från en konferens med vd:ar. Där sade
            man att man helt måste byta strategi.
          </note>
          <note>
            Man kan inte säga upp folk. Om man säger upp folk sätter man
            en stämpel på sitt bolag som innebär att man inte är attraktiv
            för det nya samhälle som växer fram.
          </note>
          <note>
            Det finns en motrörelse. Den har samma kraft som miljörörelsen
            har. Jag tycker att det är intressant om vi fångar den.
          </note>
          <note type="speaker">
            Anf. 18 LARS STJERNKVIST (s):
          </note>
          <note>
            Fru talman! Det gläder mig att statsrådet för kreativa nattliga
            samtal med företrädare för näringslivet.
          </note>
          <note>
            Med anledning av det som har hänt i Norrköping följer jag debatten
            mer än vad jag har haft anledning att göra tidigare. Det har slagit
            mig att det bland de anställda har funnits en oro för vad företagets
            övergripande strategi skulle få för konsekvenser, även om företaget
            har sagt att man planerar en expansion i
          </note>
          <note>
            Norrköping. Det har förts en kreativ, sökande och prövande debatt
            bland de anställda. Jag tycker ändå att den har präglats av en
            ganska stor förståelse för företagets villkor, men det har självfallet
            också prövats olika vägar och argument sett ur de anställdas perspektiv.
            Vi som politiker har som bekant ofta delade meningar och prövar
            olika lösningar. Det tillhör självfallet politikens natur.
          </note>
          <note>
            Det som skrämmer mig är att det är som mest tyst inom den sektor
            där man allra mest hyllar personligt ansvar och personlig kreativitet
            och, som statsrådet sade, där entreprenörsandan, självständigheten
            och den personliga kreativiteten kommer att bli allt viktigare.
            Där är debatten och det offentliga prövandet och sökandet mest
            osynligt. Jag förstår att det finns, men det jag inte kan begripa
            är att många näringslivsföreträdare betraktar det som en oerhörd
            svaghet att säga att de har lyssnat på en politiker och tagit
            hänsyn till vad anställda tycker.
          </note>
          <note>
            Det skrämmer mig ännu mer, eftersom vi lever i en tid då vi alla,
            i tal i alla fall, är överens om att det är viktigt att vi faktiskt
            tar hänsyn till varandra och då kommuner och stat samverkar för
            att skapa ett bra klimat för företagen.
          </note>
          <note>
            Det har ju faktiskt kommit en del positiva signaler från Ericsson.
            Vi kan tro och hoppas att man faktiskt har tagit intryck av de
            argument som inte minst de anställda har använt i Norrköping.
            Men trots att man synligt och påtagligt visar att man faktiskt
            har lyssnat vill man inte säga detta offentligt och inte delta
            i samtal. Och, som sagt, det förvånar och skrämmer mig.
          </note>
          <note>
            Det handlar om enskilda händelser som den i
          </note>
          <note>
            Norrköping, men också om det övergripande. Teorin om outsourcing,
            eller koncentration på kärnverksamheten, kan ju rimligen inte
            vara självklar. För inte så hemskt länge sedan hette det ganska
            ofta, när man lyssnade på näringslivsföreträdare, att det var
            oerhört viktigt att man från företagets sida hade kontroll över
            hela produktionsprocessen från ax till limpa. Det var viktigt
            att kompetensen och företagets kännetecken präglade hela produktionsprocessen.
            Då var inte outsourcing den högsta visdomen.
          </note>
          <note>
            I dag är det uppenbarligen många företag som i likhet med Ericsson
            betraktar outsourcing som det självklara och som ledstjärna för
            förändringsarbete.
          </note>
          <note>
            Nu skall man bara koncentrera sig på montering och utveckling
            av produkter, allt det andra kan man överlåta till underleverantörer.
          </note>
          <note>
            Det må vara hänt att man har bytt strategi. Men hur kan det komma
            sig att alla dessa kreativt tänkande, självständiga människor
            samtidigt byter uppfattning utan att det förs någon som helst
            synlig, påtaglig debatt? Det skrämmer mig som medborgare. Vi är
            i högsta grad beroende av att dessa kloka herrar - det är mest
            herrar - och kvinnor fattar rätt beslut.
          </note>
          <note type="speaker">
            Anf. 19 DAN ERICSSON (kd):
          </note>
          <note>
            Fru talman! Jag begärde ordet därför att jag tyckte att Lars
            Stjernkvist kanske något förringade näringslivsklimatets betydelse
            för företagsamheten och för jobben. Det är faktiskt inte länge
            sedan som Lars
          </note>
          <note>
            Ramqvist med flera andra skrev i Dagens Nyheter:
          </note>
          <note>
            Regeringen överger den värdegemenskap som funnits kring betydelsen
            av förnuftstro, tillväxt och ett dynamiskt näringsliv. Ingenting
            riskerar att skada tilltron till förutsättningarna att bedriva
            företagsamheten i
          </note>
          <note>
            Sverige mer.
          </note>
          <note>
            I en intervju med Lars Ramqvist står det:
          </note>
          <note>
            "På senare tid har företaget börjat se ökade svårigheter att
            finna unga, lovande forskare i Sverige.
          </note>
          <note>
            Lars Ramqvist menar att det framför allt beror på höga skatter
            och på en sjunkande kvalitet i utbildningen.
          </note>
          <note>
            Enligt Ericssons VD har värnskatten bidragit till att tretusen
            välutbildade befattningshavare lämnat företagets svenska anläggningar.
            Idag arbetar de för
          </note>
          <note>
            Ericsson i andra länder. Samtidigt gör skattesystemet det nästan
            omöjligt att locka utländska ingenjörer till
          </note>
          <note>
            Sverige.
          </note>
          <note>
            - En skattepolitik som gör att unga, begåvade svenskar hellre
            jobbar utomlands gör mig djupt orolig."
          </note>
          <note>
            Sedan säger han:
          </note>
          <note>
            "För Ericsson spelar det inte någon större roll var de arbetar"
            - det tycker däremot jag - "men för Sverige är utvecklingen synnerligen
            allvarlig. För varje
          </note>
          <note>
            FoU-anställd som lämnar Sverige riskerar tio andra jobb att försvinna.
            - - -
          </note>
          <note>
            - I dag gör skattesystemet att det inte finns någon morot som
            lockar till att läsa vidare."
          </note>
          <note>
            Ramqvist säger också: "Jag har en son som gått på
          </note>
          <note>
            KTH. Han och hans kurskamrater konstaterade att det inte lönar
            sig att utbilda sig till civilingenjörer för att arbeta i Sverige."
          </note>
          <note>
            Fru talman! Jag skulle kunna hålla på rätt länge med att ge exempel.
            Det var det här jag försökte få fram också i den förra debatten.
            Jag förstår inte när
          </note>
          <note>
            Lars Stjernkvist negligerar detta. Näringslivsklimatet har betydelse
            för företagsamheten, och det har även betydelse för företagsamheten
            i Norrköping.
          </note>
          <note>
            Regeringen bär ett delansvar för utvecklingen i
          </note>
          <note>
            Sverige på det här området. På ett år, sedan regeringen Persson
            tillträdde, har vi faktiskt tappat 51 000
          </note>
          <note>
            jobb. Vi har alltså en fallande trend. Det är det allvarliga.
            Varför då inte ta till sig detta? Vi har i andra sammanhang lagt
            fram en rad olika förslag för att få förändringar till stånd,
            för att få ett bättre näringslivsklimat.
          </note>
          <note>
            Men, fru talman, Lars Stjernkvist säger att det här inte är några
            bekymmer. Men den här andra bilden då? Är inte den sann? Är inte
            bilden av alla de förlorade jobben sann? Kan man bortse från vad
            som faktiskt händer i verkligheten? Jag förstår inte hur Lars
          </note>
          <note>
            Stjernkvist på det sättet kan negligera det hela.
          </note>
          <note>
            Det blev inte så mycket polemik mot ministern, och jag beklagar
            det. Men jag vill ändå ställa frågan till Stjernkvist: Har inte
            näringslivsklimatet betydelse för antalet jobb i Sverige?
          </note>
          <note>
            Anf. 20 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag vill säga några ord om näringslivsklimatet. Man
            kan mäta det på litet olika sätt. Ett sätt är att faktiskt titta
            på vad som händer i sak i verkligheten.
          </note>
          <note>
            Sverige hade under början av 90-talet en mycket dålig utveckling.
            Sverige och Finland tappade mer industrijobb än alla andra europeiska
            länder. Sverige är nu det land i Europa där industrin växer snabbast.
          </note>
          <note>
            Det är riktigt att vi fortfarande har en sysselsättningsminskning.
            Men det är inte i näringslivet, utan i den offentliga sektorn,
            som ett resultat av budgetsaneringen. Näringslivet har ett kanske
            bättre klimat i
          </note>
          <note>
            Sverige än i något annat europeiskt land.
          </note>
          <note>
            Det innebär inte att Lars Ramqvist måste säga att allting är
            bra. Jag tror i och för sig att den typ av artiklar som näringslivet
            nu har skrivit går att hitta under årtionden bakåt i tiden, också
            under den tid då
          </note>
          <note>
            Sverige var det kanske rikaste landet i världen. Så det är inte
            någon ovanlig reaktion, utan man måste titta på vad som faktiskt
            händer.
          </note>
          <note>
            Jag skall gå tillbaka till Stjernkvists fråga. Jag tycker att
            den är viktig. Jag redogör i mitt interpellationssvar för tre
            saker som jag tycker att vi skall jobba med.
          </note>
          <note>
            Det första är att betona det moraliska ansvar som också företaget
            har. Jag tror att vägen att gå är den som vi använder oss av i
            miljöarbetet. Jag är övertygad om att det i vår del av världen
            kommer att bli så att de företag som inte sköter sig, i den meningen
            att de inte behandlar de anställda på ett anständigt sätt, också
            kommer att straffas av marknaden. Jag märker i samtal med många
            företag hur den insikten nu växer sig stark.
          </note>
          <note>
            Det andra är att försöka minska klyftorna mellan länderna. Inom
            mindre än en vecka kan vi ha en ny regering i Storbritannien,
            en socialdemokratisk regering som faktiskt skriver på det sociala
            protokollet i
          </note>
          <note>
            EU. Det här kan alltså vara en mycket viktig vecka, då vi äntligen
            får en socialdemokratisk regering i
          </note>
          <note>
            Storbritannien. Därmed får vi bort ett land som nu faktiskt använder
            sig av mycket kraftig pris- och lönedumpning. Det tycker jag är
            bra.
          </note>
          <note>
            Det tredje är det kunskapsbaserade samhället, att göra kunskapen
            viktigare än kapital och råvara. I och med att kunskapen blir
            viktigare blir också omsorgen och beroendet av individen alltmer
            viktigt och betydelsefullt.
          </note>
          <note>
            Jag tycker att det är de här tre linjerna som vi måste jobba
            efter. Man kan naturligtvis fundera över om strategier i företagens
            värld är de rätta. Men det får man väl spara till den dag då man
            har lämnat just det här jobbet. Då får man väl fundera över vad
            som är klokt och bra i just det fallet.
          </note>
          <note type="speaker">
            Anf. 21 LARS STJERNKVIST (s):
          </note>
          <note>
            Fru talman! Det sista var ju också ett svar!
          </note>
          <note>
            Dan Ericsson ställde frågan: Har inte näringslivsklimatet betydelse?
            Jo, självklart har det betydelse. Men däremot hävdar jag bestämt
            att det inte är ett försämrat näringsklimat som ligger bakom problemen
            i Norrköping. Det har blivit billigare att investera, och vi har
            konkurrenskraftiga kostnader och löner i förhållande till jämförbara
            länder. Dessutom har Norrköping haft, och har fortfarande, ett
            bra läge. Det är alltså inte ett försämrat företagsklimat som
            ligger bakom det som händer i dag i Norrköping.
          </note>
          <note>
            Vi har som sagt stora bekymmer. Jag håller med statsrådet om
            att vi i första hand självklart måste ställa krav på att Ericsson
            tar moraliskt ansvar. Jag tycker att man kan kräva av ett företag
            som förra året gick med 10 miljarder kronor i vinst att de låter
            sina anställda i Norrköping vara med om det kompetenslyft och
            den utveckling som företaget nu planerar. Den är bra. Den är vettig.
            Den enda kritiken jag har mot den, och på den punkten är de anställda
            vad jag förstår helt överens med mig, är att man inte låter de
            anställda i
          </note>
          <note>
            Norrköping vara med om det kompetenslyft man nu planerar. Man
            har råd att investera det som behövs för att de skulle kunna vara
            med.
          </note>
          <note>
            Sedan är det klart att det också handlar om statliga insatser.
            Norrköping är, som jag sade, definitivt ingen kriskommun. Det
            finns gynnsamma förutsättningar.
          </note>
          <note>
            Det finns spännande framtidsplaner när det gäller
          </note>
          <note>
            Norrköpings roll i energiomställningen och när det gäller transportcentrum
            och annat. Det är klart att det önskvärt, och att det kommer att
            behövas, statlig näring för att vi skall kunna fortsätta att frodas
            och utvecklas i Norrköping. Till den frågan kommer vi säkert att
            återkomma många gånger. Men i första hand är det mest akuta nu
            att Ericsson tar ett anständigt moraliskt ansvar och låter de
            anställda i Norrköping vara med om den kompetenshöjning vi så
            väl behöver.
          </note>
          <note type="speaker">
            Anf. 22 DAN ERICSSON (kd):
          </note>
          <note>
            Fru talman! Näringsministern säger att det inte är någon ovanlig
            reaktion med den typ av artiklar, uttalanden och kommentarer som
            kommer från näringslivsföreträdare. Det är möjligt att man från
            det hållet alltid försöker kapa åt sig så bra förutsättningar
            som möjligt. Men jag blir litet orolig - inte så litet heller
            -
          </note>
          <note>
            när ministern, tycker jag, bara viftar bort det här och inte
            tar det på allvar. Det här är faktiskt allvarligt. Vi får inte
            civilingenjörer att stanna i Sverige för att utveckla produkter
            här. Vi får inte civilingenjörer att stanna i Sverige för att
            se till att vi kan ha en försörjning till exempelvis elektronikindustrin
            och utvecklingen på det området. Det är det Lars Ramqvist säger.
          </note>
          <note>
            Jag tycker att ministern viftar bort det här litet för enkelt,
            och att han inte tar det riktigt på allvar. Det är ju bara att
            läsa arbetslöshetsstatistiken och konstatera att det inte är några
            ljusa siffror. Vi vet också att det internt inom regeringspartiet
            finns en kritik mot regeringens hantering av företagsfrågorna.
            Inte minst hemma i Östergötland har ju ledande företrädare för
          </note>
          <note>
            Socialdemokraterna mycket tydligt uttryckt detta. Det är alltså
            inte bara näringslivsföreträdarna eller oppositionen som säger
            detta. Denna kritik är också tydlig inom socialdemokratin.
          </note>
          <note>
            Jag såg häromdagen en rubrik i Dagens Industri som handlade om
            Ericsson. Det stod att tusentals jobb är hotade framöver. Då blir
            jag också mycket orolig över att ministern säger att man bara
            för samtal och inte, som framkom i den förra debatten, direkt
            har några konkreta förslag för att ge signaler om att det är viktigt
            att Ericsson kan stanna här och att man skapar förutsättningar
            för Ericsson.
          </note>
          <note>
            Lars Stjernkvist säger att det inte handlar om ett försämrat
            företagsklimat. Men det är väl klart att det gör det om vi inte
            får våra civilingenjörer att stanna i
          </note>
          <note>
            Sverige. Det är ju en del av klimatet för växt och företagande.
            Jag förstår fortfarande inte hur Lars
          </note>
          <note>
            Stjernkvist kan negligera detta.
          </note>
          <note>
            Anf. 23 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag tycker inte att debatten med
          </note>
          <note>
            Stjernkvist behöver fortsätta. Vi är egentligen väldigt överens
            om hur vi vill gå fram. Men Dan Ericsson gick också in i diskussionen.
            Jag blir då och då rätt förvånad över Dan Ericsson. Här avser
            ett stort företag att fatta beslut om att flytta produktion från
            Sverige. Det är rätt uppenbart vilka motiven är. Man behöver inte
            fundera så väldigt länge över världen för att komma fram till
            vilka motiven är. Då använder Dan
          </note>
          <note>
            Ericsson denna situation till att kritisera regeringen.
          </note>
          <note>
            Han gör det trots att han kommer från, och verkar i, den där
            bygden. Det överordnade intresset är att kritisera regeringen
            i stället för att behålla företagen och jobben i Sverige.
          </note>
          <note>
            Det är faktiskt litet tragiskt, Dan Ericsson, att lyssna på detta.
            Ericsson anger mycket tydliga motiv för den här omvälvningen i
            Norrköping. Jag kanske inte har samma åsikter om dessa motiv,
            men de anger inte att det handlar om näringslivsklimatet i Sverige.
          </note>
          <note>
            Det är Dan Ericsson som med något slags underton anger detta
            som motiv. Lars Ramqvist har aldrig till mig angivit detta som
            motiv.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1996/97:258 om utveckling och företagande
            i utsatta förortsområden
          </note>
          <note>
            Anf. 24 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Karin Pilsäter har frågat arbetsmarknadsministern om
          </note>
          <note>
            1. regeringen avser att ålägga staten ett delansvar för levnadsvillkoren
            i utsatta förortsområden,
          </note>
          <note>
            2. regeringen avser att ta initiativ till att de statliga verken,
            myndigheterna och företagen får ändrade direktiv så att hyggliga
            levnads- och utvecklingsvillkor även i utsatta förorter ingår
            i uppdraget och
          </note>
          <note>
            3. vilka övriga åtgärder regeringen är beredd att initiera för
            att förbättra villkoren för jobb och företagande i storstädernas
            utsatta bostadsområden.
          </note>
          <note>
            Interpellationen har överlämnats till mig. Bakgrunden till frågan
            är bl.a. att Posten enligt Karin
          </note>
          <note>
            Pilsäters uppfattning lägger ned verksamheter i rasande tempo
            i utsatta förortsområden. Därigenom riskerar lokal utvecklingskraft
            att gå förlorad.
          </note>
          <note>
            Regeringen har genomfört ett mycket omfattande program för sanering
            av statsbudgeten. Syftet med saneringsprogrammet tål att upprepas.
            Sunda statsfinanser och prisstabilitet är avgörande förutsättningar
            för att landets ekonomi varaktigt skall kunna stärkas.
          </note>
          <note>
            Vid tidpunkten för det senaste regeringsskiftet befann sig Sveriges
            ekonomi i ett mycket svårt läge. Att få bukt med det skenande
            budgetunderskottet krävde därför mycket kraftiga åtgärder. Exempelvis
            har vissa statliga verk haft ett besparingsbeting på upp till
            30 %
          </note>
          <note>
            av utgifterna under denna period. Detta har naturligtvis medfört
            att även sysselsättningen i den statliga sektorn påverkats negativt.
            När nu statens finanser åter är i balans, är den viktigaste frågan
            att skapa förutsättningar för en hög ekonomisk tillväxt och en
            minskad arbetslöshet.
          </note>
          <note>
            Klart är att Karin Pilsäters parti bär en stor del av ansvaret
            för de förändrade förutsättningarna för offentlig verksamhet.
            Vid sidan av urusla statsfinanser, lämnade den borgerliga regeringen
            efter sig effekterna av en avreglerings- och privatiseringspolitik
            som både förslösade statliga resurser genom ideologiskt betingade
            utförsäljningar och satte kommersiella villkor som utgångspunkt
            för offentliga verksamheter utan att väga in nödvändiga sociala
            och regionala fördelningsaspekter. Jag tänker göra mitt bästa
            för att rätta till dessa missgrepp och återkommer med förslag
            i den regionalpolitiska propositionen.
          </note>
          <note>
            Jag vill hänvisa till det nyligen överlämnade betänkandet Regionalpolitik
            för hela Sverige. Utredningen har belyst effekterna av statliga
            verksamheters omorganisation från 1980 och framåt. För närvarande
            är betänkandet ute på remiss för att senare ligga till grund för
            en del av den regionalpolitiska proposition som regeringen avser
            att återkomma med till riksdagen i september.
          </note>
          <note>
            Vidare vill jag lyfta fram den nya regionala näringspolitiken
            som regeringen har initierat, bl.a. i form av uppdraget till landshövdingarna
            hösten 1996.
          </note>
          <note>
            Detta uppdrag innefattade även storstadslänen. Regionerna får
            nu ansvar för att själva i betydligt större omfattning än hittills
            utforma den näringspolitik som är bäst för just respektive region.
            Detta skall ses som den plattform från vilken goda regionala och
            lokala utvecklingsmöjligheter skapas. Staten kan, och skall, ge
            utvecklingsförutsättningarna, men genomförandet måste ske på plats
            i regionerna.
          </note>
          <note>
            I linje med detta synsätt har regeringen under innevarande och
            föregående budgetår avsatt totalt 250
          </note>
          <note>
            miljoner kronor för åtgärder som skall stimulera metodutveckling
            i eftersatta och invandrartäta bostadsområden. Regeringen har
            också särskilt betonat vikten av att ta till vara de boendes initiativ
            och behov i detta utvecklingsarbete.
          </note>
          <note>
            Till detta hör även frågan om den kommunala skatteutjämningen.
            Vid årsskiftet 1995/96 infördes ett nytt statsbidrags- och utjämningssystem.
            Profilen på detta system sattes till att i hög grad kompensera
            kommuner med skeva sociala strukturer. Detta har lett till att
            inte minst kommuner i storstädernas närhet erhållit en god kompensation
            jämfört med det tidigare systemet.
          </note>
          <note>
            Avslutningsvis kan jag försäkra Karin Pilsäter om att regeringen
            noga studerar postservicens omfattning i samtliga delar av landet.
            Det är med tillfredsställelse regeringen noterat att Posten, enligt
            ett pressmeddelande från den 9 april, beslutat att vidta åtgärder
            för att förbättra servicenivån. Detta betyder konkret att
          </note>
          <note>
            Posten bl.a. kommer att arbeta efter målsättningen att till år
            2000 behålla nuvarande antal serviceställen.
          </note>
          <note type="speaker">
            Anf. 25 KARIN PILSÄTER (fp):
          </note>
          <note>
            Fru talman! Jag får tacka för svaret, men det får inskränka sig
            till ett tack för att man från regeringens sida över huvud taget
            har besvärat sig med att svara.
          </note>
          <note>
            Det finns nämligen inget svar på någon av de frågor som jag ställde
            i interpellationen. Det är kanske något freudianskt. Jag ställde
            frågan till arbetsmarknadsministern, och jag har en känsla av
            att hon skulle ha hållit sig för god för den här typen av svar.
          </note>
          <note>
            När jag läste detta svar for två ord genom huvudet: pinsamt och
            patetiskt. Jag tycker att det ligger någonstans mittemellan. Näringsministern
            ägnar halva svaret åt regeringens eviga tröskande om den borgerliga
            regeringens uselhet. Man undrar om de har karbonpapper i munnen.
            Den andra halvan ägnas åt vad som möjligen kan kallas "goddag
            yxskaft". Jag tänker dock inte slösa bort min talartid med att
            prata om historia; jag gissar att meningen var att jag skulle
            göra det. Jag kan berätta litet vid sidan av sedan vad näringsministerns
            partikamrater gjorde i det här huset medan Sundström skötte om
            det kommunala bolagsträsket i Piteå.
          </note>
          <note>
            Jag har ställt den här interpellationen därför att jag är allvarligt
            engagerad i människors levnadsvillkor i storstädernas förorter,
            inte därför att jag vill hålla på med sådant här trams. Posten
            är bara ett exempel av många som jag tar upp i interpellationen.
            Det är bara när det gäller Posten som ministern svarar - dessutom
            felaktigt.
          </note>
          <note>
            Med den här typen av svar på sådana här frågor blir man kanske
            populär i arbetarkommunen Piteå.
          </note>
          <note>
            Men jag kan försäkra Anders Sundström att hans partikamrater
            här inte kommer att tycka detsamma -
          </note>
          <note>
            de kommer också att få se svaret. I morse, på väg till pendeltåget,
            mötte jag Bosse Johansson som är kommunalråd i Botkyrka med ansvar
            för bl.a. de här frågorna. Han blev inte glad när jag visade vad
            som stod i det här svaret. Jag kommer givetvis att i samverkan
            med Sundströms partikamrater fortsätta att driva frågan om att
            det skall bli drägliga levnadsvillkor även i förorterna.
          </note>
          <note>
            Jag hade möjligen väntat mig en spydig kommentar om Storstadskommittén,
            men den nämns inte. Det är kanske symtomatiskt att man inte tar
            någon notis om den. Just nu pågår ett överlämnande av ett delbetänkande
            från Storstadskommittén.
          </note>
          <note>
            Jag vet inte heller varför Eva Johansson och jag fick våra svar
            separat, trots att frågeställningarna var nästintill identiska.
            Men det finns kanske utrymme nu för att ta upp några av de frågeställningarna.
            Anders
          </note>
          <note>
            Sundström sade tidigare i dag att regionalpolitiken innebär att
            man skall utjämna mellan regionerna men inte inom regionerna,
            eftersom resurserna finns i regionen. Men det framgår att de resurserna,
            via det nya skatteutjämningssystemet, dras in till staten och
            ut igen, så att regionen själv inte disponerar dem. Men i stället
            ville Anders Sundström verka för ett system som innebär att regionen
            ges verktyg, så att den själv inom regionen kan fördela de ekonomiska
            resurserna.
          </note>
          <note>
            Då kan ju Anders Sundström börja med att förklara varför man
            har sagt nej till de förslag som har kommit från Stockholms läns
            landsting om att få ett större regionalt självstyre. Han kan också
            tala om varför man från regeringens sida tänker lägga fram ett
            förslag om ett förbud för kommunen att sänka skatten ifall den
            skulle finna att det är ett bra sätt att öka utvecklingskraften.
          </note>
          <note>
            Jag tror att det är möjligt att skapa en hembygd av ett bostadsområde.
            Jag tror att möjligheterna för jobb och företagande är helt avgörande.
            Men om vi skall kunna få en sådan här utveckling måste även den
            del av verksamheten som staten är inblandad i vara med och dra
            åt samma håll. Man måste utgå från de enskilda människorna och
            deras kraft och förmåga, men de statliga inrättningarna har en
            stor betydelse. Utan post, apotek, systembolag, polis, vårdcentral
            och medborgarkontor är det väldigt svårt för banker och vanliga
            affärer att gå ihop och skapa det kommersiella underlag som behövs
            för att företag skall kunna verka.
          </note>
          <note>
            Jag vill återigen ställa de frågor som jag ställde i min interpellation
            och be att jag denna gång skall få ett svar på dem.
          </note>
          <note>
            Anf. 26 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Det är första gången jag träffar Karin
          </note>
          <note>
            Pilsäter. Hon hade en väldigt bestämd uppfattning om mig och
            min historia. Det gläder mig att hon har god kunskap om mig. Jag
            har inte så god kunskap om henne, men jag skall väl lära mig så
            småningom. Jag tycker att vi kan lämna detta med vad vi är för
            personer och var vi råkar bo. I stället skall jag försöka svara
            på de frågor som interpellanten har ställt och tala om det som
            finns bakom dem.
          </note>
          <note>
            Jag har i en tidigare interpellationsdebatt i dag sagt - och
            jag vill gärna upprepa det - att det är ett regionalpolitiskt
            ansvar att fördela resurserna mellan regionerna. Jag har också
            sagt att klyftorna i Stockholmsregionen är större än i någon annan
            region i
          </note>
          <note>
            Sverige. Det handlar om klyftor mellan individer och mellan orter.
            Ansvaret för detta är medborgarnas, i
          </note>
          <note>
            Sverige och i Stockholm. I de flesta regioner har man genom kommunalpolitiken
            och landstingspolitiken förmått fördela resurserna mer jämnt,
            trots att man har haft mindre att fördela.
          </note>
          <note>
            Man kan fundera över varför man just i Stockholmsområdet har
            klarat av detta sämre än i andra delar av landet. En orsak kan
            vara att arbetarrörelsen är svagare i Stockholmsområdet än i andra
            delar av landet. Moderater och folkpartister har en starkare position
            i Stockholmsområdet. Det kan faktiskt finnas ett samband mellan
            vilka värderingar som är förhärskande i en region och hur man
            lyckas fördela resurser inom en region. Jag tror att det finns
            ett samband. I de regioner där det finns en stark solidaritet
            och omtanke lyckas man fördela små resurser bättre än i regioner
            där framför allt moderaterna växer sig starka. Det är en bild
            som är ganska tydlig.
          </note>
          <note>
            Vad har då staten för ansvar för att åstadkomma en bra fördelning?
            Staten har ett ansvar på några områden, dels genom vår rättighetslagstiftning
            som skall skydda individerna i alla delar av landet, dels genom
            ett skatteutjämningssystem som skall ge de olika kommunerna en
            betalningsförmåga som är något så när likvärdig. Det har faktiskt
            skett en omfördelning till de rikare regionerna från de fattigare
            regionerna i skatteutjämningssystemet. Det har inte skett en omfördelning
            från kommunerna till staten, som Karin
          </note>
          <note>
            Pilsäter säger. Sedan har vi naturligtvis också ett intresse
            av att ge verktyg. Karin Pilsäter tar upp försöken i Stockholm
            att få ett utvidgat regionalt självbestämmande. Det är riktigt
            att vi inte har gett den möjligheten till Stockholm. Vi har gett
            den till några andra regioner.
          </note>
          <note>
            Man kan alltid diskutera vilka regioner som skall vara försöksregioner
            när det gäller att åstadkomma en större regional frihet. Jag vill
            bara uttala min principiella uppfattning. Jag hör till dem som
            tror på att vi undan för undan skall flytta beslut från den nationella
            till den regionala och lokala nivån. Det är bra om jag och Karin
            Pilsäter är av samma uppfattning i den frågan. Inom det borgerliga
            blocket är detta inte alldeles givet. Moderaterna har inte varit
            speciellt intresserade av att stärka regionernas roll; det gäller
            särskilt regionernas egen beskattningskraft. Det är alltså bra
            om vi har samma uppfattning om detta.
          </note>
          <note>
            Den andra frågan har jag svarat på. Jag kan svara på den en gång
            till. Vi kommer med en regionalpolitisk proposition i höst som
            handlar om på vilket sätt vi kan styra de statliga verken och
            myndigheterna. Jag kan konstatera att de statliga verken och myndigheterna
            har agerat på ett sådant sätt att klyftorna har ökat mellan rika
            och fattiga regioner och också inom regionerna.
          </note>
          <note>
            När det gäller storstäderna generellt är det viktigaste framför
            allt vår satsning på utbildning, kunnande och infrastruktur.
          </note>
          <note type="speaker">
            Anf. 27 KARIN PILSÄTER (fp):
          </note>
          <note>
            Fru talman! Jag kan konstatera att Anders Sundström har börjat
            närma sig någonting som liknar ett svar, även om han inte kom
            riktigt så nära som man hade kunnat önska sig.
          </note>
          <note>
            Frågan om levnadsvillkoren i utsatta förortsområden skall alltså
            lösas via trygghetssystemen och det kommunala skatteutjämningssystemet.
            Jag tror inte att det räcker, därför att det då handlar just om
            att överföra pengar till individerna. I interpellationen och i
            den här diskussionen talar jag om att skapa förutsättningar för
            utvecklingskraft och om en förändring som kräver annat. Jag trodde
            att vi var överens om att den typen av strukturer också behövdes.
            Det är vi ju i alla fall när det gäller glesbygdsområden eller
            andra sorters regioner i Sverige.
          </note>
          <note>
            Jag kan upplysa näringsministern om att Stockholms läns landsting
            är det enda landsting som har en uttalad inomregional omfördelning.
            Jag kan också tala om att den starkaste orsaken till den kraftiga
            segregation som finns i dag är den bygg- och samhällsplaneringspolitik
            som bedrevs på 60-talet. I det fallet var
          </note>
          <note>
            Anders Sundströms parti i huvudsak drivande, även om de flesta
            partier i de flesta kommuner här också var med på det. Men Anders
            Sundströms partikamrater satt inte på åskådarläktaren. Det kan
            jag försäkra.
          </note>
          <note>
            Jag vill återigen ställa frågan varför Stockholms läns landsting
            inte fick de verktygen. Jag tyckte inte att det var något svar
            att säga att man alltid kan diskutera. Menar man allvar med att
            regionerna skall få verktyg kan man inte säga att vissa regioner
            skall få vänta.
          </note>
          <note>
            Vad gäller utbildningsplatser drog ni ned med 900
          </note>
          <note>
            platser på Stockholms universitet samtidigt som ni öppnade Södertörns
            högskola. Det var jättebra att den öppnade. Vi i Folkpartiet har
            kämpat i den här regionen tillsammans med många andra i decennier
            för
          </note>
          <note>
            Södertörns högskola. Men samtidigt som den kom i gång drog man
            ned på Stockholms universitet, vilket gjorde att det välbehövliga
            tillskott av platser och de nya platser som det skulle innebära
            inte fick full kraft.
          </note>
          <note>
            Det tar jag också upp i interpellationen, som Anders
          </note>
          <note>
            Sundström möjligen har läst.
          </note>
          <note>
            Anders Sundströms partikamrater i Stockholms stadshus har gett
            ut en broschyr. Förra perioden hette den: Stockholmare är också
            människor, fast fler. Den som kom häromdagen från Mats Hulth heter:
            Att bo och leva i storstaden. Den är gjord just därför att man
            menar att det framför allt i riksdag och regering finns alldeles
            för många som inte har någon aning om hur det ser ut här. Eftersom
            jag förstår att Anders Sundström verkligen tillhör målgruppen
            för den vill jag passa på att överlämna broschyren från Mats Hulth,
            så kanske den här typen av diskussioner kan leda litet längre
            i fortsättningen.
          </note>
          <note>
            Vad gäller det kommunala utjämningssystemet tycker jag att det
            är bra. Folkpartiet var också drivande bakom det. Däremot skyllde
            Anders Sundströms partikamrater runt om i buskarna hela tiden
            på just
          </note>
          <note>
            Folkpartiet - om man nu skall göra partipolitik av det hela tiden
            - för att de utsatta förorterna fick för mycket pengar. Problemet
            med det kommunala utjämningssystemet är att pengarna går via staten.
            De går inte till staten, utan via staten. Man har inte i Botkyrka
            några dragningsrätter i Danderyds skatteunderlag. Pengarna går
            via staten, och det är staten beslutar hur systemet skall vara
            utformat.
          </note>
          <note>
            Därför undrar jag återigen: Anser näringsministern eller regeringen
            att staten kan ha en viktig roll när det gäller de utsatta förorterna?
            Jag är inte intresserad av några allmänna ordalag om de regionalpolitiska
            insatserna, speciellt som vi just har fått höra att de inte skall
            gälla inom regioner om det är bra på vissa ställen och dåligt
            på andra ställen. Jag är intresserad av att få ett besked om på
            vilket sätt regeringen tänker jobba med att skapa bra villkor
            för näringsliv och företagande i utsatta förortsområden.
          </note>
          <note>
            Anf. 28 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Det fortsätter att hoppa ut elakheter.
          </note>
          <note>
            Vi som inte bor här har ingen kunskap om hur det ser ut, och
            därför skall vi väl egentligen inte vara här. Det är ungefär vad
            Karin Pilsäter säger.
          </note>
          <note>
            Låt mig försäkra att det i förorterna bor väldigt många människor
            från andra länder och andra kulturer, men också väldigt många
            som kommer från glesbygden, som jag tycker att Karin Pilsäter
            litet grand förhånar. Det har skett en befolkningsomflyttning
            i
          </note>
          <note>
            Sverige under 50 års tid. Kunskapen i de små samhällena i Norrlands
            inland om Stockholms förorter är ofta mycket större än kunskapen
            är på Östermalm,
          </note>
          <note>
            Kungsholmen och Södermalm. Där finns en direkt koppling till
            de människor som har flyttat dit och lämnat sina hembygder. Karin
            Pilsäter skall inte göra det så enkelt för sig.
          </note>
          <note>
            Karin Pilsäter tar upp frågan: Vad kan staten göra mer än vad
            den gör i dag för att stödja förorterna? Det viktigaste som staten
            kan göra är att förbättra och öka resurserna för offentlig verksamhet
            och få ordning på statsfinanserna. Där har vi gjort en del. Vi
            har sparat och gnetat, och vi kan nu öka anslagen till kommunerna.
            Väldigt mycket av förortsproblemen handlar om de offentliga resurserna.
          </note>
          <note>
            En annan elakhet som bara hoppade ut var resonemanget om glesbygdskommuner,
            förortskommuner och skatteutjämningssystemet. Förortskommunerna
            och glesbygdskommunerna var helt överens om hur skatteutjämningssystemet
            skulle se ut. Det fanns igen konflikt mellan dem. De begriper
            bägge två att den typen av orter behöver ett skatteutjämningssystem.
          </note>
          <note>
            Det är en väldigt viktig fråga.
          </note>
          <note>
            En annan viktig fråga är att försöka bryta ned gränserna mellan
            arbetsmarknadspolitik, socialpolitik och försäkringssystemet och
            på det sättet kunna använda de resurser som går in i förortsområden
            på ett effektivt sätt. Där är Storstadskommittén oerhört viktig.
            Jag har tidigare varit arbetsmarknadsminister.
          </note>
          <note>
            Jag har i den rollen kunnat konstatera att det i förorterna finns
            oerhört många resurser. Men de är bundna till olika påsar och
            olika sektorer och går därför inte att använda. Detta är det andra
            området. Jag talade i den förra interpellationsdebatten om det.
            Det handlar inte så mycket om att omfördela, utan det handlar
            om att ge verktyg. Jag hoppas på en utveckling där man får bort
            väldigt mycket av dessa gränsdragningar. Då kan man åstadkomma
            väldigt mycket mer.
          </note>
          <note>
            Det tredje som jag tror har betydelse är - även om
          </note>
          <note>
            Karin Pilsäter ogillar det - vilka värderingar som dominerar
            i regionen. Det är väldigt viktigt att en region som har så stora
            klyftor som man har i Stockholmsområdet mellan fattig och rik,
            mellan rika orter och fattiga orter och mellan rika individer
            och fattiga individer, har ett samhällsklimat som präglas av solidaritet
            och omtanke. Denna region är vår rikaste region och har de flesta
            resurserna men förmår inte fördela dem på ett rättvist sätt.
          </note>
          <note>
            Den typ av initiativ som Mats Hulth tog och broschyren som gavs
            ut är det inte jag som närmast behöver utan faktiskt regionens
            egen rika befolkning.
          </note>
          <note>
            Den kanske behöver den bäst. Man borde använda väldigt mycket
            tid i den här regionen till att ändra sina värderingar och ta
            mer intryck av arbetarrörelsens värderingar om omtanke och solidaritet.
            Det har visat sig att i de regioner vi har det sättet att arbeta
            når vi också en större utjämning mellan rika och fattiga.
          </note>
          <note type="speaker">
            Anf. 29 KARIN PILSÄTER (fp):
          </note>
          <note>
            Fru talman! Det var inte jag som sade att jag tyckte att regeringen
            behövde veta litet bättre, utan det var Mats Hulth som jag citerade.
            Han förekom för övrigt i förrgår på TV ett antal gånger med just
            de uttalandena.
          </note>
          <note>
            Det är möjligt att kunskaperna i Norrlands inland om hur det
            ser ut i Norsborg är större än vad de är på
          </note>
          <note>
            Östermalm. Nu är det inte den jämförelsen jag gör.
          </note>
          <note>
            Jag talar om regeringens kunskaper och insikter, i vart fall
            på vilket sätt de tar sig uttryck i praktiskt politik.
          </note>
          <note>
            Jag har ingen aning om vad Anders Sundström vet, men jag märker
            vad det får för resultat.
          </note>
          <note>
            Det är inte så att vi som bor i Botkyrka kan göra någon dragning
            i Danderyds kassa. Det är redan så att man där för varje extra
            krona man får in i intäkter betalar in mer än en krona till staten
            som går ut igen i systemet. Systemet är inte konstruerat så att
            man kan göra resursöverföringar.
          </note>
          <note>
            Det är inte så att det är några moderatstyrda kommuner som har
            bebyggt andra kommuner i någon sorts kolonialiseringsverksamhet.
            Detta har skett i politisk enighet med arbetarrörelsen som en
            av de absolut mest drivande krafterna. Det är ett väldigt historielöst
            resonemang som näringsministern för fram. Om man inte förstår
            historien kan man inte heller lösa framtidens problem.
          </note>
          <note>
            Problemen med de stora klyftorna framför allt i
          </note>
          <note>
            Stockholms län har helt andra lösningar än något resonemang om
            att fördela resurserna på något annat sätt. Det behöver skapas
            mer resurser. Att Stockholmsregionen är en av de rikaste är till
            nytta för hela landet. Vi måste då se till att skapa möjligheter
            också för jobb och företagande för att människorna skall kunna
            försörja sig själva på eget arbete och ta hand om sig själva och
            sina familjer även på de ställen där förutsättningarna är litet
            sämre.
          </note>
          <note>
            Hur skapar man de förutsättningarna? Det är vad det handlar om.
            Jag tror de förutsättningarna skulle kunna bli bättre om staten
            är med och tar ett delansvar, inte hela ansvaret, just för att
            kunna skapa det företagsklimat eller utvecklingsklimat som bara
            kan finnas om man t.ex. har en levande infrastruktur. Jag hoppas
            att regeringen är beredd att tänka om.
          </note>
          <note>
            Anf. 30 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag har litet svårt att följa Karin Pilsäters resonemang.
            Först säger ni att Stockholm är den rikaste regionen i Sverige.
            Sedan säger ni att Stockholm har de största klyftorna. Slutsatsen
            var att det inte går att åtgärda annat än genom att Stockholm
            blir ännu rikare. Det är en rätt underlig slutsats. Det är den
            vanliga argumentationen, som egentligen inte ni folkpartister
            brukar framföra. Den brukar man höra hos de extremaste moderaterna.
          </note>
          <note>
            Jag vill understryka att jag anser att staten har ett ansvar
            för att också klara förortsområdena. Det är därför vi har en särskilt
            storstadskommitté som jobbar med idéer om hur man skall ta fram
            ett bättre samhälle. Det kan vi framför allt göra genom att utnyttja
            våra resurser effektivare och också genom att fördela dem, ta
            en politisk strid om att höja anslagen till kommunerna med t.ex.
            8 miljarder och fördela dem dels efter skatteutjämningssystemet,
            dels efter befolkningstal för att på det sättet ge extra stöd
            till förorterna i förhållande till andra kommuner. Det finns alltså
            den typen av åtgärder.
          </note>
          <note>
            Men det viktigaste är att Karin Pilsäter för väldigt litet resonemang
            om hur hon anser att man skall fördela resurserna. Det är faktiskt
            den rikaste regionen vi pratar om.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1996/97:268 om svensk formgivning
            och design
          </note>
          <note>
            Anf. 31 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Inger Lundberg har frågat mig om jag är beredd att
            ta initiativ till en helhjärtad satsning på svensk formgivning
            och design.
          </note>
          <note>
            Jag är övertygad om att design blir en allt viktigare konkurrensfaktor.
            Ett medvetet utnyttjande av industriell designkompetens är i dag
            en framgångsfaktor när det gäller att möta de krav som marknaden
            ställer. Näringslivet har därför ett stort intresse av att satsa
            på design. Huvudansvaret för sådana satsningar måste ligga hos
            företagen själva. De statliga insatserna på designområdet kan
            bara vara komplement till näringslivets egna.
          </note>
          <note>
            Betydelsen av design som en viktig strategisk faktor för näringslivets
            konkurrenskraft har under en lång period uppmärksammats i näringspolitiken.
            Insatserna påbörjades redan 1984. I dag lämnas via statsbudgeten
            bidrag till verksamheten inom Stiftelsen
          </note>
          <note>
            Svensk industridesign, SVID. För budgetåret 1997 är bidraget
            8 ½ miljoner kronor.
          </note>
          <note>
            SVID:s verksamhet syftar till att främja, generera och förmedla
            kunskap och kompetens inom industriell design som ett medel för
            att öka konkurrensförmågan och lönsamheten i svenskt näringsliv.
            De små och medelstora företagen uppmärksammas särskilt i detta
            arbete.
          </note>
          <note>
            SVID:s arbete bedrivs i två insatsområden. Inom området kunskap
            och kompetens lämnas stöd till utbildnings- och forskningsinsatser
            inom designområdet. Inom området kontakt och rådgivning ges praktisk
            vägledning till företagen i fråga om användning av industridesign,
            och ökat samarbete mellan designer och företag uppmuntras.
          </note>
          <note>
            För att effektivt nå de små och medelstora företagen har SVID
            fyra regionkontor som samarbetar med
          </note>
          <note>
            Almi Företagspartner. Via Almis 22 dotterbolag finns här goda
            förutsättningar för ett väl fungerande lokalt nätverk för företagskontakter,
            och verksamheten kan anpassas till lokala förhållanden.
          </note>
          <note>
            Som exempel på verksamhet kan nämnas de s.k.
          </note>
          <note>
            designcheckarna, som kan beviljas företag med färre än 250 anställda
            som inte tidigare har anlitat en designer. Vidare genomförs, ofta
            i samarbete med lokala aktörer, uppsökande verksamhet.
          </note>
          <note>
            Som Inger Lundberg nämner uppmärksammas designfrågorna i kulturpropositionen
            (prop.
          </note>
          <note>
            1996/97:3). En interdepartemental arbetsgrupp har inrättats som
            skall utarbeta ett nationellt handlingsprogram för arkitektur
            och formgivning. Diskussioner pågår i denna grupp och med olika
            aktörer och intressenter på designområdet. En hearing med representanter
            för näringslivet, utbildningsinstitutionerna, berörda myndigheter,
            intresseorganisationer m.fl. skall genomföras senare i vår för
            att diskutera svensk formgivning och design. Vad detta arbete
            kommer att resultera i är dock för tidigt att säga.
          </note>
          <note>
            Jag vill också erinra om att riksdagen på initiativ av Utbildningsdepartementet
            nyligen anvisat medel för samarbetsprojekt mellan de konstnärliga
            och de tekniska högskoleutbildningarna och näringslivet i syfte
            att förbättra svensk designs konkurrenskraft.
          </note>
          <note>
            Jag tycker att min genomgång visar att regeringen, inom de mycket
            snäva ramar som är tillgängliga, vidtar en hel del åtgärder i
            syfte att med design stärka det svenska näringslivets konkurrenskraft.
          </note>
          <note type="speaker">
            Anf. 32 INGER LUNDBERG (s):
          </note>
          <note>
            Fru talman! Jag vill tacka näringsministern för svaret och framför
            allt för markeringen av designens betydelse.
          </note>
          <note>
            Näringslivet har huvudansvaret för de industriella satsningarna
            på design och formgivning, men samhällets ansvar får inte bara
            vara marginellt. Den nationella profilen är viktig. Design och
            form är säkert ett av de områden där den nationella attityden
            och statliga stimulansåtgärder kan spela en väldigt stor roll.
          </note>
          <note>
            Svensk form var en gång i tiden ett världsbegrepp.
          </note>
          <note>
            Danskarnas, finländarnas och italienarnas framgångar beror väldigt
            mycket på att man fått en nationell samling kring formfrågorna
            och att man medvetet och långsiktigt använder designen i den internationella
            industriprofilen.
          </note>
          <note>
            Sverige hamnade i bakvattnet på 70-talet. Formfrågorna tappades
            bort i slit-och-släng-eran, och vi tappade väldigt mycket när
            det gällde konsumtionsvaror. Men det finns lysande exempel kvar.
            Ett är IKEA, där just användningen av de bästa formgivarna har
            spelat stor roll för världsframgångarna.
          </note>
          <note>
            Marknads- och designfrågor måste få en starkare roll i Sverige.
            Vi är duktiga på teknisk utveckling, men vi satsar väldigt marginellt
            på marknad och design. Det är för ensidigt. I takt med att kvalitet
            spelar större roll kommer också begrepp som användarvänlighet
            och skönhet att bli viktiga.
          </note>
          <note>
            Sverige har en stark tradition. Vi har en blond och sparsmakad
            formgivartradition. Den stämmer överens med de formideal som börjar
            växa fram över hela världen. Vi har utbildningar i världsklass,
            men vi har alldeles för litet kontakt mellan näringsliv och design.
          </note>
          <note>
            Regeringen har tagit ett par viktiga initiativ de senaste åren.
            Ett är samordning mellan Närings- och
          </note>
          <note>
            Kulturdepartementet; ett är den satsning utbildningsministern
            gör på samverkan mellan utbildningar och mellan utbildningar och
            näringsliv. Men det behövs mer. Jag skulle vilja ge några exempel.
          </note>
          <note>
            Det behövs mycket klara uttalanden och markeringar från regeringen
            i samarbete med näringslivet.
          </note>
          <note>
            Det behövs regler för statlig och kommunal upphandling där man
            beaktar formfrågorna. Det är sådant som sätter fart på näringslivet.
            Det behövs regionala konferenser för att stärka det lokala företagandet.
            Varför tar vi inte fram svensk form och design som en huvudfråga
            under kulturhuvudstadsåret? Vi måste fortsätta prioritera formutbildningarna
            och framför allt föra dem närmare teknik- och ekonomutbildningarna.
          </note>
          <note>
            Vi måste stödja initiativ som det i Ljusnarsberg, där man vill
            utveckla utbildning på designområdet och visning av svensk design,
            samt skapa utvecklingsmöjligheter för småföretagare och formgivare.
            Framför allt måste vi internationellt ta fasta på Sveriges formgivartraditioner.
          </note>
          <note>
            Sverige har kompetens på designområdet. Vi har trovärdighet i
            en gammal formtradition, och vi har bra utbildningar. Vi kan komma
            igen. Men det behövs en mycket klar inriktning - både ekonomiskt
            och attitydmässigt - från statens sida. Det är bra att vi satsar
          </note>
          <note>
            8 ½ miljon på svensk industridesign. Designcheckarna gör nytta.
            1 ½ miljon från Kulturrådet till svensk form är också viktigt.
            Men ministern måste väl ändå instämma i att det är ganska marginellt
            när företagsstödet omfattar några miljarder, när vi i vårpropositionen
            gör en femmiljarderssatsning på stimulansåtgärder på miljöområdet
            och när vi i sysselsättningspropositionen tar fram 3 000 miljoner
            till nya satsningar på jobb i näringslivet. När Sverige gör kraftsamlingar
            för nya jobb i näringslivet borde designen få en mycket större
            tyngd än vad den har fått hittills.
          </note>
          <note>
            Fru talman och herr näringsminister! Jag ser fram emot hearingen.
            Jag hoppas att den leder till att man hittar nya grepp och att
            vi blir än tydligare i att Sverige kommer igen, att vi återtar
            vår position som en ledande nation på design- och formområdet.
          </note>
          <note type="speaker">
            Anf. 33 CARINA HÄGG (s):
          </note>
          <note>
            Fru talman! Näringsministern och interpellanten!
          </note>
          <note>
            Den småländska industrin i t.ex. glas- och möbelbranschen arbetar
            på en hög konstnärlig nivå och har uppnått världsrykte. Men huvudparten
            av industrin i övrigt arbetar som underleverantörer med priser
            som främsta konkurrensmedel. Förmågan att utveckla egna unika
            produkter är i dag för svag och måste stärkas för att framgången
            skall kunna fortsätta.
          </note>
          <note>
            Det finns planer på att utvidga verksamheten vid
          </note>
          <note>
            Smålands Konstarkiv i Värnamo till ett centrum för konst och
            form benämnt Smålands arena för konst och form i Norden. Tanken
            är att verksamheten skall utvidgas till att omfatta både konst
            och industridesign.
          </note>
          <note>
            Konstnärer och formgivare skall kunna mötas och få stimulans
            av varandra i sitt skapande, något som ligger väl i linje med
            vad kulturutskottet uttryckt i sina betänkanden.
          </note>
          <note>
            Kulturutskottet anser vidare att det är viktigt att markera formgivningsområdets
            betydelse för näringslivet, vilket är en av de bärande tankarna
            bakom just
          </note>
          <note>
            Smålands arena för konst och form i Norden. Därför borde staten
            se positivt på och stödja konstarkivets ambition att växa vidare
            till arena. En första signal om detta kan bli om man är beredd
            att låta den här verksamheten bli en del i kulturhuvudstadsåret.
          </note>
          <note>
            Den i Värnamo planerade arenan skall i samverkan med industrin
            diskutera formens och industridesignens betydelse, undervisa och
            ha praktiska program i samverkan med vår högskola, dvs. bli den
            kreativa motor som behövs för ett immateriellt och materiellt
            liv.
          </note>
          <note>
            Ibland saknar jag inom näringspolitiken att man ser om det hus
            man redan har. Är grunden bra borde man oftare bygga till på platsen
            i stället för att drömmande spana efter nya tomter att bygga på.
          </note>
          <note>
            För mig har det varit mycket positivt att få tala med småföretagare
            i min hembygd, t.ex. LOAS i
          </note>
          <note>
            Bredaryd, som insiktsfullt talar om näringslivets ökade behov
            av industridesign. Vi politiker och folk inom näringsliv, konst-
            och kulturliv samt utbildare måste alla lära oss att det finns
            ett samband mellan det som pågår i konsten och företagens utveckling.
            Detta går inte att utveckla efter en snörrät linje. Det har visat
            sig att olika branscher har olika traditioner, och att små och
            stora företag har skilda behov och förutsättningar.
          </note>
          <note>
            Det är inte alltid som småföretagaren i Småland och de i storstaden
            utbildade formgivarna vare sig hittar varandra eller ett gemensamt
            arbetssätt.
          </note>
          <note>
            Sven Lund, VD för Källemo i Värnamo, låter konstnärerna fritt
            ta fram möbler och struntar i marknadsundersökningar. Hans filosofi
            är att pengar kommer automatiskt om man gör någonting bra. Det
            är fel att starta med att prata om pengar i stället för att prata
            om lusten. Lusten för Sven Lund ligger i linje med konsten och
            estetiken - i att helt enkelt göra det som är meningsfullt.
          </note>
          <note>
            All uppfinning och utveckling handlar om ickebeträdda områden
            och att man skall kunna ägna sig åt dessa. Det måste man ha energi
            för att göra, och det är inom konsten och hos konstnären som denna
            energi finns. Men företagsledningar i allmänhet domineras knappast
            av humanister och esteter. När ingenjörstänkandet dominerar de
            stora företagens tekniker och när effektiviteten helt får ta över
            blir ekonomin i längden paradoxalt nog lidande. Det behövs formgivare
            och designer för att bryta upp teknikens stelhet. Slentrianmässigt
            ser man naturvetenskapen som generatorn av nya företagsidéer.
            Konsten har fått stå tillbaka i den ekonomiska diskussionen och
            praktiken.
          </note>
          <note>
            Det är därför extra viktigt att ta tag i frågan där behoven finns,
            där de är identifierade och där det finns en vilja att göra någonting
            åt saken. Flera länder i vår närmaste omgivning, bl.a. Nederländerna,
            Danmark och Norge, har politiska handlingsprogram för formgivning.
          </note>
          <note>
            Min fråga är: När får Sverige ett handlingsprogram för design
            och formgivning för näringslivet?
          </note>
          <note>
            Anf. 34 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag börjar med Inger Lundbergs funderingar. Jag tycker
            att mycket av det hon sade om att det behövs mer av aktivitet,
            och bättre kunskap hos dem som upphandlar är riktigt. De måste
            förstå betydelsen av en bra formgivning i det som de handlar upp.
            Över huvud taget bör man använda upphandling som verktyg för att
            stödja svenskt näringsliv. Jag tror att det behövs mer av det.
            Det är nämligen en långsiktig och bra investering. Man skall inte
            bara upphandla efter pris, utan också efter kvalitet och kompetens
            och sådant som kan ha långsiktig betydelse. Jag tror också det
            behövs mer information.
          </note>
          <note>
            Samtidigt tycker jag att när jag besöker högskolor och universitet
            upplever jag i dag en väldig medvetenhet om formens och designens
            betydelse. Det har skett en väldig förskjutning av värderingar,
            som jag tror är bra. Däremot kan man fråga sig om det satsas tillräckligt.
            Det är ändå ganska litet pengar som läggs ned i den här speciella
            branschen. Man bör komma ihåg att regeringen kraftigt har dragit
            ned på den typen av resurser under de här åren. De företagssatsningar
            som har gjorts under 1995 och 1996 har framför allt haft karaktären
            av utbildningssatsningar och överföring av mer generell art av
            utbildning till företagen, samt karaktären av skattesänkningar
            för vissa delar av näringslivet där regeringen tyckt att det har
            varit värdefullt.
          </note>
          <note>
            Däremot har branschanslagen kraftigt dragits ned rätt över. Här
            har designanslaget klarat sig väldigt bra i jämförelse med all
            annan branschsatsning. Relativt sett har det området fått ett
            ökat stöd. Detta är kanske också litet av ett svar på Carina Häggs
            fråga om ett handlingsprogram. Regeringen har undan för undan
            tonat ned detta med att politiken formar olika branschprogram.
            Det överlåts i stället i allt större omfattning åt branschernas
            egna organisation. I de fall det finns industriforskningsinstitut
            eller organisationer som jobbar med marknadsföring av en viss
            bransch är det de som arbetar med detta. Vi kan ta turismen som
            ett exempel. Politiken har inte utformat de program som nu finns,
            utan det har skett i delegationens regi.
          </note>
          <note>
            Jag skall ta med mig den fråga som Carina Hägg ställer, och titta
            på om det finns ett särskilt behov av att ta ett sådant initiativ.
            Jag vill alltså inte avvisa det i dag.
          </note>
          <note type="speaker">
            Anf. 35 INGER LUNDBERG (s):
          </note>
          <note>
            Fru talman! Jag tror att det är farligt att se på design som
            en bransch. Design är ett förhållningssätt och en marknad som
            skall genomsyra svensk industri och svenskt näringsliv. Jag är
            inte ute efter våldsamma nya ekonomiska satsningar, men jag vill
            ha en medvetenhet i de olika stöd som ges om att detta är en nyckelfaktor.
          </note>
          <note>
            Jag tror inte att det är någon slump, fru talman, att vi är två
            kvinnor som går upp i debatten i dag. Jag tror att det har ett
            samband med att man väldigt ofta bland kvinnor - och bland kvinnliga
            företagare - tar upp frågorna om design och form på ett annat
            sätt.
          </note>
          <note>
            Det här är en form av medvetenhet som växer väldigt starkt i
            dag.
          </note>
          <note>
            Jag tar näringsministerns uttalande om att titta på upphandlingsfrågorna
            som ett löfte. Det vore utomordentligt bra om staten stärkte synen
            på formfrågor.
          </note>
          <note>
            Detta är en kvalitetsfråga för hela den statliga verksamheten.
            Men det betyder framför allt oerhört mycket för att öka näringslivets
            intresse på området.
          </note>
          <note>
            Det finns en mängd internationella exempel på hur viktiga designfrågorna
            är. Ett exempel är danskarnas framgång på möbel- och köksområdena
            t.ex. Det är litet pinsamt för oss svenskar att våra fina träd,
            vare sig det är Närkebjörk eller furu, transporteras ned till
          </note>
          <note>
            Danmark och där vidareförädlas. Det är här som vidareförädlingen
            borde ske!
          </note>
          <note>
            Jag fick för något år sedan ett intressant exempel från Skåne.
            Det lokala bostadsföretaget byggde ett bostadsområde som heter
            Potatisåkern. Dörrar, dörrhandtag och fönster skulle ha den yppersta
            svenska designen. Men man har haft väldigt svårt att få gehör
            från enskilda företag. Man får söka länge innan man verkligen
            får någon som vill ta tag i det som är svensk design. Detta visar
            att det ändå är en bit kvar innan näringslivet riktigt på bredden
            har tagit till sig behovet.
          </note>
          <note>
            Sverige är väldigt trovärdigt på det här området.
          </note>
          <note>
            När man går in och pratar om miljöfrågor, att knyta an till naturen
            och en sparsmakad tradition har Sverige väldigt mycket att ge.
            Det finns ett ökat intresse för användarvänlighet när det gäller
            olika redskap som vänder sig till äldre. Också där har Sverige
            en trovärdighet, och skulle kunna stimulera det här på olika sätt.
          </note>
          <note>
            Formfrågan är en viktig näringspolitisk fråga. Den är också det
            som den var när Sverige satsade som mest på formfrågan, nämligen
            en fråga om livskvalitet och om förhållningssätt. Alla människor
            skall ha rätt till det vackra och det fina.
          </note>
          <note>
            Jag är glad att näringsministern är beredd att titta på Carina
            Häggs förslag om ett handlingsprogram.
          </note>
          <note>
            Det ligger också väldigt väl i linje med de krav som vi har ställt
            i motioner och som jag har tagit upp här i interpellationen. Vi
            vill få en sammanhållen syn på svensk design.
          </note>
          <note>
            Jag är övertygad om att det självfallet inte är staten som skall
            diktera näringslivet. Men staten kanske tillsammans med näringslivet
            självt kan stimulera det så att vi får fram ett program som gör
            att svensk form åter kommer på världstoppen. Det behöver vi.
          </note>
          <note type="speaker">
            Anf. 36 CARINA HÄGG (s):
          </note>
          <note>
            Fru talman! Jag vill börja med att tacka för den lyhördhet som
            ministern har visat. Det är oerhört viktigt att man lyfter fram
            de här frågorna. Min erfarenhet är nämligen att de oftast kommer
            i skymundan när man pratar om näringslivets villkor.
          </note>
          <note>
            Jag har tagit för vana att ställa de här frågorna när jag träffar
            svenskt näringslivs företrädare utomlands.
          </note>
          <note>
            Från näringslivet börjar man med att rapportera siffror, statistik
            osv. Då frågar jag: Betyder formgivningen och designen någonting?
            Är det något som är viktigt för oss som politiker att tänka på
            när vi kommer hem? Då kommer det mycket information om hur viktigt
            detta är, och hur grundläggande det är för att man skall kunna
            sälja svenska produkter och jobba för svenskt näringsliv utomlands.
            Det är alltså inte det som man först tar fram, utan man får fråga
            efter det för att få denna viktiga information. Och så är det
            också här hemma. Det är inte de här frågorna som står i förgrunden,
            men de är mycket viktiga. Vi har ett extra ansvar för att plocka
            fram och belysa dem.
          </note>
          <note>
            Jag tror inte att det här var en stor fråga på Småföretagarriksdagen
            som Anders Sundström nyligen bevistade. Men den borde höra hemma
            i de sammanhangen. De som har det svårast att utveckla detta är
            just de småföretag som inte har egna utvecklingsavdelningar och
            som inte kan ha en egen resurs för detta utan måste söka andra
            lösningar. Utifrån detta blir det extra viktigt att - som i min
            hembygd Värnamo -
          </note>
          <note>
            försöka hitta ett centrum som kan vara motorn för det hela. Då
            gäller det att på småländskt snålt vis försöka samordna och hitta
            gemensamma lösningar där man kan utnyttja kulturpengar och de
            pengar som man kan få från näringslivshåll för att få en motor
            och uppnå bästa resultat.
          </note>
          <note>
            Jag skulle vilja fråga om näringsministern är beredd att ta upp
            detta i fortsättningen när han träffar småföretagare.
          </note>
          <note>
            Anf. 37 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag känner att vi har kommit igenom den här frågan.
            Jag kanske uttryckte mig slarvigt, men det är riktigt att design
            inte är en bransch utan ett industriforskningsområde som, precis
            som t.ex. materialforskning, täcker över alla branscher. Jag tycker
            att vi skall vara litet försiktiga med att göra alltför mycket
            politiska program av detta.
          </note>
          <note>
            Jag skall bara ta upp ett exempel som jag tycker är ganska intressant.
            Borlänge kommun gjorde för ett par år sedan en insats och började
            arbeta med design och formgivning, besökte ett antal företag i
            Borlänge och Gagnefs kommuner och hittade där bl.a. Hörnell
          </note>
          <note>
            Elektrooptik som tillverkar svetshjälmar. Företaget blev intresserat
            av att anlita designer och beviljades en sådan designcheck som
            jag berättade om i mitt anförande. Nu är företaget marknadsledande
            i att tillverka svetshjälmar och blev ett av de elva europeiska
            företag som fick det europeiska designpriset.
          </note>
          <note>
            Det här är en väldigt viktig fråga att arbeta lokalt med, att
            stödja dem som vill utveckla den här kunskapen. Jag tror att den
            har väldigt stor betydelse för sysselsättningen.
          </note>
          <note>
            Jag skall se vad vi kan göra på handlingsprogramsidan, och jag
            lovar också att nämna detta när jag träffar andra företagare.
          </note>
          <note type="speaker">
            Anf. 38 INGER LUNDBERG (s):
          </note>
          <note>
            Fru talman! Vilken rolig interpellationsdebatt!
          </note>
          <note>
            Ofta blir det så att vi är gnälliga och besvikna. Men nu kommer
            ministern och lovar både att ta itu med handlingsprogramfrågan
            och att verkligen göra detta till en riktigt viktig näringspolitisk
            fråga. Det exempel från Borlänge som näringsministern tog upp
            är alldeles rätt. I och med att kommunen tog initiativ, uppmärksammade
            frågan och tog upp den på agendan kom också processer i gång och
            man kunde utnyttja de vägar som ändå finns. Det är väldigt viktigt
            att arbeta lokalt och att man från de enskilda kommunernas sida,
            när man för sina diskussioner och etablerar sådana nätverk som
            Carina Hägg var inne på tidigare, också tar upp formfrågorna på
            dagordningen. Då är det viktigt att det verkligen finns, precis
            som ministern här visat, en ordentlig resonans på den statliga
            sidan, en känsla av att detta är ett viktigt område.
          </note>
          <note>
            Jag vill inte, fru talman, förlänga debatten för vi har fått
            så många positiva besked av näringsministern att det här känns
            riktigt spännande.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1996/97:269 om stimulansbidrag till
            solvärmeanläggningar
          </note>
          <note>
            Anf. 39 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Debatten mellan Inger Lundberg och mig är dock inte
            slut, utan vi fortsätter på ett nytt område.
          </note>
          <note>
            Inger Lundberg har frågat mig om jag är beredd att undersöka
            förutsättningarna att återinföra ett särskilt bidrag till solvärmeanläggningar.
          </note>
          <note>
            Genom 1991 års energipolitiska beslut (prop.
          </note>
          <note>
            1990/91:88, bet. 1990/91:NU40, rskr. 1990/91:373)
          </note>
          <note>
            avsattes betydande medel till stöd för investeringar i biobränsleeldade
            kraftvärmeverk, vindkraftverk och solvärmeanläggningar, bl.a.
            50 miljoner kronor för solvärmeanläggningar. Hälften har disponerats
            av
          </note>
          <note>
            Boverket, som ansvarade för bidrag till investeringar i solvärmeanläggningar
            i bostäder, och hälften av Närings- och teknikutvecklingsverket,
            som ansvarade för bidrag till investeringar i solvärmeanläggningar
            för övriga användningsområden. Stödet skulle enligt
          </note>
          <note>
            1991 års beslut finnas under en femårsperiod. I regeringens föreskrifter
            angavs därför att bidrag endast lämnas om ansökan om bidrag kommit
            in före den 1
          </note>
          <note>
            juli 1996.
          </note>
          <note>
            Riksdagen beslutade våren 1995 att under Arbetsmarknadsdepartementets
            huvudtitel anvisa ytterligare 56 miljoner kronor (prop. 1994/95:218,
            bet.
          </note>
          <note>
            1994/95:BoU21, rskr. 1994/95:397). Tidigare beslutade medel var
            då intecknade. För att ge effekter på sysselsättningen redan på
            kort sikt beslutade regeringen att bidrag får lämnas endast för
            investeringar som avsågs bli slutförda före utgången av 1996.
          </note>
          <note>
            Hösten 1995 beslutade riksdagen att under Näringsdepartementets
            huvudtitel anvisa ytterligare 25
          </note>
          <note>
            miljoner kronor för investeringsstöd för solvärme
          </note>
          <note>
            (prop. 1995/96:25, bet. 1995/96:FiU1, rskr.
          </note>
          <note>
            1995/96:133).
          </note>
          <note>
            I samband med övergången till det nya statsbudgetsystemet ändrade
            regeringen förordningen
          </note>
          <note>
            (1991:1099) om statligt bidrag till investeringar inom energiområdet
            så att stödet kunde lämnas t.o.m. den
          </note>
          <note>
            31 december 1996.
          </note>
          <note>
            Som motiv för att införa investeringsstöd till vindkraft och
            biobränsle år 1991 anfördes att i avvaktan på en internationell
            samordning måste andra styrmedel än koldioxidskatten utnyttjas
            för att främja de förnybara energislagen och kraftvärmen. Detta
            syftar på att fossila bränslen som används för elproduktion är
            befriade från koldioxidskatt och energiskatt, till skillnad från
            bränslen och el som används för värmeproduktion.
          </note>
          <note>
            Som motiv för stödet till investeringar till solvärmeanläggningar
            anfördes att kostnaden för solvärme än så länge var för hög för
            att solvärme utan särskilda bidrag skulle kunna klara konkurrensen
            med andra uppvärmningsalternativ.
          </note>
          <note>
            Regeringens proposition (1996/97:84) En uthållig energiförsörjning
            fokuserar möjligheterna att dels öka produktionen av el från förnybara
            energikällor, dels minska användningen av el till uppvärmning.
            De föreslagna stöden är inriktade på att underlätta en konvertering
            från elvärme till annan värmeförsörjning, t.ex. genom att installera
            vattenburna värmesystem. Däremot stöds inte själva värmeproduktionsanläggningen
            vare sig den är en vedpanna, värmepump eller solfångare. Ett viktigt
            skäl till detta är att sådan värmeproduktion redan har ett starkt
            stöd genom skatterna på fossila bränslen och el, som gör dessa
            energiformer dyrare. Enligt regeringens bedömning stimulerar dessa
            skatter till en övergång från elvärme till annan värmeproduktion,
            med i första hand förnybara energikällor.
          </note>
          <note>
            Sedan år 1991 har tekniken för solvärme utvecklats och kostnaderna
            sjunkit. Vidare har skatterna på fossila bränslen och el ökat.
            Behovet av investeringsstöd till solvärme har därigenom minskat.
            Däremot bör de möjligheter som finns att åstadkomma fortsatt sänkta
            kostnader tas till vara. I propositionen En uthållig energiförsörjning
            framhåller regeringen därför teknik för bl.a. rationalisering
            av tillverkningsprocessen som ett viktigt teknikutvecklingsområde.
            Det finns således goda förutsättningar för svenska företag att
            få stöd till utvecklingsinsatser som syftar till att få fram solvärmesystem
            som är både billigare och effektivare.
          </note>
          <note type="speaker">
            Anf. 40 INGER LUNDBERG (s):
          </note>
          <note>
            Fru talman! Jag vill tacka näringsministern för svaret, men jag
            får väl i ärlighetens namn säga att jag inte är riktigt lika nöjd
            med det här svaret som med näringsministerns uttalanden i den
            förra interpellationsdebatten.
          </note>
          <note>
            Det har hänt väldigt mycket positivt efter energipropositionen.
            Man upplever nu runt om i hela landet ett våldsamt ökat intresse
            för nya energislag hos många fastighetsägare som haft direktverkande
            el och som tidigare väntat och kanske litet grand lutat sig mot
            de relativt låga elpriserna. Det har kanske tidigare i första
            hand varit de som haft ett direkt miljöengagemang som gått före
            och förändrat sitt energisystem.
          </note>
          <note>
            Nu börjar det bli annorlunda, nu börjar det bli ett verkligt
            brett intresse för att byta till förnybara energikällor.
          </note>
          <note>
            Trots att det varit ganska begränsat intresse för konvertering
            generellt har de senaste årens solvärmeanläggningsutveckling lett
            fram till både bra och färdigutvecklade system. Jag tror att bidragen
            har spelat en roll härvidlag. Det börjar bli alltfler villaägare
            som kan visa att de är nöjda med att delvis ha gått över till
            solvärme. Även om vi vet att solvärmeanläggningarna aldrig kan
            täcka hela energibehovet för en villa är de ett bra komplement,
            som kan täcka mellan 20 och 50 %, kanske upp till 60 %, av värmeoch
            varmvattenbehovet.
          </note>
          <note>
            Solvärmen börjar också bli konkurrenskraftig, men det är en liten
            bit kvar. Det är därför som vi från
          </note>
          <note>
            Örebro län driver frågan. Vi tror att det just nu är ett sällsynt
            olyckligt tillfälle att avbryta systemet med bidrag till solvärmeanläggningar.
            Teknikutvecklingsstöd är - precis som ministern säger - viktigt,
            men jag tror också att det behövs ett stöd till marknaden.
          </note>
          <note>
            Solvärmeområdet är ett område där det finns ganska många små
            företag och just den typen av företag som vi vill ha: små företag
            som är beredda att växa under förutsättning att marknaden verkligen
            utvecklas. Dessa företag måste veta att det finns efterfrågan
            på deras produkter. Det är därför som stimulansbidraget är så
            viktigt. Jag tror inte att man skall ha stimulansbidrag i evärdlig
            tid, men det vore nog lyckligt om det fanns stimulansbidrag till
            solvärmeanläggningar i ytterligare ett par år. I propositionen
            säger man inte heller nej till stöd till anläggningar för att
            utveckla energi.
          </note>
          <note>
            Vindkraften får fortsatt stöd. Den är bra, men det är väldigt
            många som tror än mer på solen som energikälla. Det är inte svårt
            att hitta fördelar med solenergi. Den är billig. Vår Herre tar
            som bekant inte betalt. Solvärmen är oändlig, i alla fall så länge
            som det kan finnas människor på den här jorden. Den kräver inga
            långa och dyra transporter. Solvärmeanläggningarna kräver egentligen
            inget underhåll. Och vad som är väldigt intressant: Sverige befinner
            sig långt fram industriellt, men det är den här lilla vägen kvar
            som gör att vi agerar för ett fortsatt marknadsstöd.
          </note>
          <note>
            Jag vill ändå inte helt och hållet ge upp hoppet om stöd till
            solvärmeanläggningar. Det i propositionen föreslagna stödet till
            värmeproduktion är inte absolut.
          </note>
          <note>
            Den som installerar effektvärmare kan få stöd till kompletterande
            värmeproduktion. Jag måste fråga ministern: Varför kan man få
            stöd till vedpanna och inte till solvärme?
          </note>
          <note type="speaker">
            Anf. 41 JARL LANDER (s):
          </note>
          <note>
            Fru talman! Jag skall inledningsvis vara artig och tacka ministern
            för svaret på Inger Lundbergs interpellation. Men jag vill i synnerhet
            tacka Inger Lundberg för att hon har framställt interpellationen.
            Den ligger helt i den anda som jag skrev en motion i för en dryg
            månad sedan med andledning av energipropositionen. I motionen
            tar jag upp precis de frågeställningar som Inger Lundberg gjorde
            i sin inledning. Jag håller med om alla ord och kommatecken i
            Inger
          </note>
          <note>
            Lundbergs anförande angående näringsministerns frågesvar.
          </note>
          <note>
            Jag vill också kommentera näringsministerns svar något. I och
            för sig håller jag med om det som sägs om fossila bränslen, att
            det finns beskattningar som gör att det är intressantare med annan
            energikälla.
          </note>
          <note>
            Men jag tycker att näringsministern och även propositionen om
            den uthålliga energiförsörjningen missar poängen med att det tidigare
            fanns ett marknadsstöd för solvärme. Det är ett fåtal människor
            ute i samhället som är införstådda med vad det betyder att installera
            en solvärmekälla. De är inte medvetna om det som jag får till
            livs när jag besöker ett småföretag i norra Värmland som tillverkar
            sådana här produkter. I
          </note>
          <note>
            norra Värmland kan man använda sig av enbart solenergi under
            åtta månader. Det är man inte medveten om ute i de breda lagren.
          </note>
          <note>
            Det är därför som det är beklagligt att se hur situationen är
            för de småindustrier som har växt upp och som gör att vi får bättre
            förutsättningar för sysselsättning i glesare delar av landet.
            De står nu utan orderingång på grund av att marknadsstödet försvann
            kring årsskiftet. Fram till dess var detta en växande industri.
            Nu är det ett nollsummespel för dessa företag. De bävar och väntar
            på att näringsutskottet här i riksdagen skall behandla den motion
            som bl.a. jag har väckt på ett positivt sätt så att de kan se
            att de har en framtid.
          </note>
          <note>
            Befolkningen är ännu inte motiverad för att gå över solenergi.
            Man tror att det är någonting som man bara kan använda runt ekvatorn
            där det är mycket varmare trakter. Men, som sagt, t.o.m. i Värmland
            kan solenergi utnyttjas under åtta månader om året.
          </note>
          <note>
            Dessa småföretagare säger att det är slöseri med samhällsmedel.
            Det har byggts upp en kompetens och betalats ut bidrag för att
            verksamheten skall komma i gång. Sedan låter vi allt förfalla.
            Det är för tidigt att säga att man redan nu skall avstå från marknadsstödet.
          </note>
          <note>
            Visst kanske det betyder en del pengar, men nog borde det vara
            rimligt att inom anslaget för teknikutveckling, som jag tror uppgår
            till 1,5-1,6 miljarder, få fram några tiotals miljoner för fortsatt
            marknadsstöd till solvärme.
          </note>
          <note>
            Jag vill också peka på att ute i Europa är det ganska många länder
            som har statliga stöd till denna verksamhet. T.o.m. EU-kommissionen
            skriver i en grönbok att det borde vara generellt statligt stöd
            till solvärmeanläggningar.
          </note>
          <note type="speaker">
            Anf. 42 CHRISTER SKOOG (s):
          </note>
          <note>
            Fru talman! Ända sedan energiomröstningen i vårt land har det
            varit känt att vi har försökt att hitta nya, alternativa energikällor
            som gjorde att vi kom ifrån beroendet av kärnkraft. Tyvärr har
            takten i utvecklingen inte varit så snabb som man hade kunnat
            önska.
          </note>
          <note>
            Det har gått litet trögt.
          </note>
          <note>
            Trots detta har människor i vårt land ändå insett vikten av att
            kunna hitta något alternativ. Det finns t.ex. i min egen valkrets
            ett företag som kallar sig
          </note>
          <note>
            Internationell miljöteknik. Det är alltså tidigare arbetslösa
            människor som har fått lära sig att starta nya företag och hitta
            en affärsidé. De har hittat en affärsidé och utvecklat solfångare.
            Man köper detaljer från andra håll i landet, monterar dem och
            sköter sedan marknadsföringen.
          </note>
          <note>
            Just i dag är sista dagen för Internationell miljötekniks verksamhet.
            Man står nu i begrepp att ta ställning till hur det skall bli
            med den fortsatta verksamheten. Skall man fortsätta att verka
            för, utveckla, marknadsföra och sälja solfångare eller skall man
            återgå till den tidigare verksamheten, dvs. att vara arbetslös?
          </note>
          <note>
            När energiuppgörelsen träffades mellan Socialdemokraterna, Vänsterpartiet
            och Centern var det många i vårt land som blev glada. Äntligen
            fick man en signal om att fantasin ute i våra bygder skulle flöda
            för att man skulle hitta de förnyelsebara inhemska energikällorna.
            De människor som startade det företag i
          </note>
          <note>
            Blekinge som jag nämnde blev också mycket glada.
          </note>
          <note>
            Jag fick då personligen frågan: Innebär detta att det även kommer
            att finnas stimulans till framställandet av solfångare? Ja, svarade
            jag, såvitt jag kan bedöma är det enbart den mänskliga fantasin
            som sätter begränsningar.
          </note>
          <note>
            För att få i gång detta måste det finnas ett intresse från samhället
            att stimulera den enskilde till att göra denna investering för
            att komma ifrån elberoendet.
          </note>
          <note>
            Det måste finnas en politisk vilja, en signal och en inriktning.
            Jag letade själv, men eftersom jag inte är så bra på att leta
            anlitade jag en expert, men det gick inte att hitta något som
            medgav denna möjlighet. Jag var tvungen att meddela detta till
            företaget. Jag vet att dessa människor lyssnar till den här debatten
            eftersom den är viktig för deras framtid. Jag vädjar till näringsministern
            om en möjlighet att ompröva detta och om att han skall säga att
            han kan tänka sig att ge stimulansbidrag till dem som vill investera
            i solfångare.
          </note>
          <note>
            Jag tror att detta vore en bra signal, inte minst för sysselsättningen
            utan även för att man skall kunna hushålla med den viktiga elkraften.
          </note>
          <note>
            Anf. 43 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Den här gången är Inger Lundberg och jag inte lika
            överens som vi var i den förra interpellationsdebatten. Mitt skäl
            är helt enkelt att det är några saker som vi skall investera kraftigt
            i, nu när vi skall ställa om energisystemet.
          </note>
          <note>
            Till att börja med vill jag betona forskning och utveckling.
            Av de 9 miljarder som vi satsar går mer än hälften till att åstadkomma
            ny teknik och ny kunskap som sänker kostnaderna för alternativen.
            Jag tycker att vi skall vara litet självkritiska och medge att
            litet för stor andel av de pengar som hittills har satsats har
            använts för att producera sådant som inte har varit konkurrenskraftigt.
          </note>
          <note>
            Om de pengar som har satsats på solfångare från
          </note>
          <note>
            1991 fram till i dag hade lagts på att utveckla ny kunskap om
            solfångare, då hade vi kommit betydligt längre än vad vi har gjort
            i dag när det gäller att få ned priset på solfångare. Helt klart
            är det så. Men vi har i stället använt pengarna till ett bidrag
            för att se till att konventionell teknik är konkurrenskraftig.
          </note>
          <note>
            Jag kommer nu från Luxemburg där jag har diskuterat varvsstödet.
            Det är egentligen precis samma sak.
          </note>
          <note>
            Man kan, som Danmark, lägga 1 miljard på att ge bidrag till att
            producera i varv, och det gör vi Europa.
          </note>
          <note>
            Men vi har också tillverkningskostnader på varven som är 20 %
            högre än i vår omvärld. Jag tycker inte att vi skall rikta in
            oss på det.
          </note>
          <note>
            Sedan har vi den återstående delen, de 4 miljarder som vi satsar
            för att ersätta de två reaktorerna i Barsebäck. Hur använder vi
            dessa pengar? Vi ger egentligen stöd bara till produktionsanläggningar
            för att producera el och ersätta el. Det stödet ger vi framför
            allt till kraftvärmeanläggningarna. Men det går också till vindkraft,
            dvs. för att producera el.
          </note>
          <note>
            När det gäller att ersätta el för t.ex. uppvärmning med någonting
            annat ger vi ett ekonomisk stöd till att bygga ett vattenburet
            system, men inte till produktionsanläggningen, inte till vedpannan
            och inte till någonting annat heller utom på ett område. Vi gör
            insatser för att minska behovet av en hög effekt i ett hus med
            direktverkande el. Där ger vi ett stöd för en kompletterande värmekälla.
            Den värmekällan skall användas under de dygn på året när det är
            som kallast och mörkast. Det är syftet med att få ned effekten.
            I
          </note>
          <note>
            den meningen är ju solfångaren inte det allra bästa alternativet
            att åstadkomma en effektsänkning i hus med direktverkande el.
          </note>
          <note>
            Det är skälet till att vi ger ett stöd för att åstadkomma effektvakter
            och en kompletterande värmekälla under just den period när vi
            har som mest brist på el.
          </note>
          <note type="speaker">
            Anf. 44 INGER LUNDBERG (s):
          </note>
          <note>
            Fru talman! Det är inte, och det skall inte vara, några små belopp
            vi satsar på energiomställningen.
          </note>
          <note>
            Totalt är det 9 miljarder kronor under sju år som satsas på olika
            former av stöd, men också i väldigt hög grad på teknikutveckling.
            Då är det naturligtvis angeläget att solvärmen också är med på
            allvar. Solvärmen är inte betydelselös. Ute bland allmänheten
            finns det en syn på solvärmen som någonting väldigt udda. Men
            det är många som bedömer att vi kan få en energimängd motsvarande
            åtminstone ett Barsebäcksaggregat just från solvärmen. Därför
            är det så viktigt att satsa på den.
          </note>
          <note>
            Näringsministern talar mycket om vikten av utveckling. Jag skulle
            också vilja betona hur viktigt det är att det sker en utveckling
            på basnivå, hur spännande det är det som Jarl Lander och Christer
            Skoog berättar om de små företagen som har etablerats på solvärmesidan
            och hur intressant det är med Arnes
          </note>
          <note>
            Plåt i Örebro.
          </note>
          <note>
            Det är inte så vanligt att det är tre socialdemokrater som går
            upp i en interpellationsdebatt. Jag tror att skälet till att vi
            gör det är att väldigt många av oss i olika delar av landet ser
            exempel på en företagsamhet som har varit förvånansvärt stark
            under en period när så litet annat har hänt på energiutvecklingssidan.
            Jag tror att vi ser just det som jag betonade i mitt första inlägg,
            nämligen att solvärmen är på väg mot ett marknadsgenombrott men
            att den under en kort period behöver ett stöd.
          </note>
          <note>
            Då måste jag ställa en fråga till näringsministern oavsett alla
            stiliga principer. Om vi nu satsar 9 miljarder kronor på teknikutveckling
            och på alternativ som vindkraft, är det då så fel att några år
            till satsa några tiotals miljoner på marknadsstöd till solvärmeanläggningar?
          </note>
          <note>
            Vi måste pröva litet av varje. Jag tror att det som har hänt
            de här åren har varit väldigt viktigt. Det är en fråga om att
            stödja både marknad och utveckling. Jag skulle vara bekymrad om
            jag var näringsminister och hörde det Jarl Lander och Christer
            Skoog har sagt om små företag med ett tiotal anställda som haft
            en produktion och en framtidstro och som nu känner ett stopp i
            sin verksamhet. De killarna och tjejerna borde gå på högvarv just
            nu. De borde känna en väldig framtidstro när så många kommer att
            vilja ställa om.
          </note>
          <note>
            Det är nog alldeles riktigt som näringsministern säger att det
            inte är det ideala att ha stödet till solvärmeanläggningar kopplat
            just till effektvakterna med tanke på att solvärmen inte fungerar
            som bäst när effektkravet är som högst. Men näringsministern kan
            kanske titta litet grand på den uppslagsända Jarl Lander visade
            på. Inom ramen för 9 miljarder kronor måste det vara möjligt att
            hitta ett begränsat stöd under en begränsad period för en svensk
            industriprodukt som ligger alldeles rätt ur miljösynpunkt. Det
            finns faktiskt många små företag som nu är på väg mot ett genombrott
            men som också riskerar att få ett stopp om vi ingenting gör.
          </note>
          <note type="speaker">
            Anf. 45 JARL LANDER (s):
          </note>
          <note>
            Fru talman! Näringsministern har naturligtvis rätt när han säger
            att vi skall satsa på forskning och utveckling och att det är
            ny teknik som skall bära landet och energiframställningen framåt.
            Det är helt klart.
          </note>
          <note>
            Men som med all utveckling, näringsministern, startade inte utvecklingen
            av den bilpark vi har med att man satte i gång och gjorde en stor
            forskning och utveckling av hur en bil skulle se ut. Bilarna byggdes
            fram successivt med den ena modellen efter den andra. Sedan blev
            några företag stora och kunde gå vidare med forskning och utveckling.
          </note>
          <note>
            Med detta vill jag säga att vi är på den nivån i dag.
          </note>
          <note>
            Vi måste också ta till vara all den kunskap och de utvecklingstendenser
            som kommer inom de små företagen.
          </note>
          <note>
            Sedan vill jag be näringsministern att växla över från energifrågan
            till just näringspolitiken och koppla till det som Inger Lundberg
            säger om att det inom ramen för ett stort antal miljarder borde
            finnas förutsättningar för några tiotal miljoner till fortsatt
            marknadsstöd till den här utvecklingen. Om det går att lösa på
            det sättet och få den signalen ifrån näringsministern vet vi att
            vi skulle klara ett hundratal jobb ute i ganska glesa delar av
            det här landet. Det är den vädjan jag vill ställa till näringsministern.
            Tänk över förutsättningarna att inom den stora miljardramen använda
            några tiotals miljoner för fortsatt marknadsstöd till solvärmeindustrin!
          </note>
          <note type="speaker">
            Anf. 46 CHRISTER SKOOG (s):
          </note>
          <note>
            Fru talman! Vi som tillhör de partier som politiskt står bakom
            energiuppgörelsen har ju också ett stort politiskt ansvar gentemot
            de människor som med hela sin fantasi och hela sin kraft vill
            leva upp till vad vi i riksdagen säger. Jag är inte nöjd. Jag
            är nästan litet besviken på näringsministerns litet fyrkantiga
            förhållningssätt till det här.
          </note>
          <note>
            Den villaägare som kanske lyssnar på oss i dag undrar vad han
            eller hon skall hitta för möjligheter att värma sitt varmvatten
            och sitt hus. Han eller hon blir naturligtvis inte stimulerad
            av en sådan här debatt.
          </note>
          <note>
            Det är snarare en hämsko på utvecklingen enligt mitt sätt att
            se det. Den som vill satsa på en solpanel på sin villa får kanske
            betala runt 40 000 kr i dagsläget. Det är mycket pengar. De måste
            lägga ut dessa pengar, och då måste de ha litet stimulans. Den
            här stimulansen är kanske inte världens viktigaste av ekonomiska
            skäl, utan det kanske är signalsystemet som är viktigt
          </note>
          <note>
            - att vi tror på möjligheten att hjälpa till och stimulera härifrån.
          </note>
          <note>
            Nu har näringsministern den uppfattning han för till torgs här.
            Jag hoppas och tror att riksdagen i sitt beslut kanske kan tolka
            det annorlunda så att vi får mer positiva signaler ute i den omvärld
            vi har att företräda här. Vi vill ju alla gemensamt verkligen
            se till att energiuppgörelsen uppfylls och att vi hittar nya möjligheter.
          </note>
          <note>
            Anf. 47 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Man kan inte alltid vara sams. Jag måste få säga
            att jag inte tycker att man löser svensk bilindustris problem
            genom ge ett bidrag till att köpa en Volvo eller en Saab under
            en övergångsperiod för att Volvo och Saab därefter skall utveckla
            en ny bilmodell som är konkurrenskraftig. Jag tror inte på den
            modellen.
          </note>
          <note>
            Jag tycker ändå att vi i dag ger de ekologiskt uthålliga alternativen
            en konkurrensfördel genom att vi beskattar fossilbränslen och
            elproduktion med kärnkraft och vattenkraft väldigt hårt. Att utöver
            detta också ge bidrag till att investera i nya anläggningar måste
            någon gång ta slut så att vi i stället kan lägga pengarna på forskning
            och utveckling. Jag tror definitivt att det är någonting som långsiktigt
            gynnar dessa företag.
          </note>
          <note>
            Kom ihåg att detta inte är en marknad som bara är
          </note>
          <note>
            Sverige. Solfångarmarknaden för de företag som vi pratar om måste
            ju vara mycket större än Sverige.
          </note>
          <note>
            Företagen måste ju kunna leva på en sådan marknad. I
          </note>
          <note>
            huvudsak måste alltså stödet vridas om till att utveckla ny kunskap
            som gör att vi kan tillverka dessa solfångare så att de är konkurrenskraftiga.
            De har ju redan en enorm konkurrensfördel genom den beskattning
            som vi lägger på alternativen men inte på solfångarna.
          </note>
          <note>
            Man kan föra ett liknande resonemang om nästan vilken bransch
            som helst och säga: Det finns verksamheter i våra bygder som känns
            oerhört värdefulla, och med ett bidrag på några tiotals miljoner
            skulle
          </note>
          <note>
            Petterssons plåtslageri eller något annat företag överleva. Därför
            tycker vi att vi skall ta de pengarna av energianslaget. Jag tycker
            inte att man kan resonera så. Vi har olika uppfattningar i den
            frågan.
          </note>
          <note type="speaker">
            Anf. 48 INGER LUNDBERG (s):
          </note>
          <note>
            Fru talman! Jag instämmer helt med näringsministern om att svenska
            folket inte behöver bli intresserade av att skaffa bilar. Svenska
            folket vet vad en bil är.
          </note>
          <note>
            Däremot vet inte svenska folket fullt ut vad en solvärmeanläggning
            är.
          </note>
          <note>
            Det är självklart att stimulansåtgärder någon gång skall ta slut,
            men varför låta dem ta slut vid det mest idiotiska tillfället
            på jorden, just när det börjar bli ett intresse för alternativ
            energi?
          </note>
          <note>
            Jag vet att ni har förhandlat om det här, men, herr minister,
            det är 9 miljarder kronor vi pratar om. Detta berör några tiotals
            miljoner. Jag skall inte be näringsministern låsa fast sig ytterligare
            här, men jag skulle ändå vilja be näringsministern att han talar
            litet med miljöministern efter den här debatten. Diskutera litet
            om de 5,4 miljarder som vi satsar på miljösidan.
          </note>
          <note>
            Jag bryr mig inte om vilka pengar det blir. Jag bryr mig bara
            om att de här företagen inte skall avbryta sin verksamhet nu.
          </note>
          <note>
            Jag instämmer helt med näringsministern om att ett stort intresse
            är att dessa företag skall bli exportföretag och att marknaden
            måste finnas utanför Sveriges gränser. Därför är jag väldigt glad
            över att tyskar, österrikare och andra har stimulansbidrag till
            solvärmeanläggningar, men nog känns det litet träligt om vi inte
            har en hemmamarknad när vi går in och tar just det intressanta
            steget in i ett nytt energisamhälle.
          </note>
          <note>
            Jag vädjar till näringsministern - dock inte här, naturligtvis
            - att fundera litet grand. Ta ett snack med kamraterna i regeringen
            och för en partiövergripande diskussion, för det är tokigt att
            avbryta marknadsstödet till solvärmeanläggningar nu.
          </note>
          <note>
            Anf. 49 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag vill bara kort konstatera att jämförelsen med
            andra länder haltar. I Sverige har vi högre skatter på fossila
            bränslen än nästan alla andra länder.
          </note>
          <note>
            Vi ger ju alltså alternativen en konkurrensfördel genom beskattningen
            av de konventionella alternativen.
          </note>
          <note>
            Jag tycker att vi måste besinna oss och se till att när vi nu
            gör omställningen gör vi det på ett sådant sätt att vi också tror
            att vi gör det korrekt och riktigt.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1996/97:271 om handel med hotade arter
          </note>
          <note type="speaker">
            Anf. 50 Miljöminister ANNA LINDH (s):
          </note>
          <note>
            Fru talman! Gudrun Lindvall har i sin interpellation kritiserat
            den nuvarande regleringen av handeln med hotade arter och frågat
            mig vilka åtgärder jag avser att vidta för att råda bot på dagens
            situation.
          </note>
          <note>
            Hon har vidare frågat mig när jag räknar med att en förordning
            kan träda i kraft.
          </note>
          <note>
            Sverige är part i CITES-konventionen om internationell handel
            med utrotningshotade arter av vilda djur och växter. Den grundläggande
            förpliktelsen är att förbjuda import och export av hotade arter
            som strider mot konventionen samt att genom gränskontroller övervaka
            att förbudet efterlevs. Sedan Sverige blev medlem i EU gäller
            rådsförordningen från 1982.
          </note>
          <note>
            I rådsförordningen regleras import från och export till stater
            som inte är medlemmar i EU. I samma förordning finns också s.k.
            kompensatoriska bestämmelser som reglerar handel och transport
            inom EU av de mest hotade arterna. Brott mot rådsförordningens
            import- och exportbestämmelser samt kompensatoriska bestämmelser
            utgör brott mot svensk lag. Detta innebär att de brottsbekämpande
            myndigheterna redan nu har praktiska möjligheter att ingripa mot
            sådan försäljning av hotade arter som Gudrun Lindvall refererar
            till i sin interpellation. Den 1 juni 1997 träder en ny rådsförordning
            i kraft som ersätter 1982 års förordning. I den nya förordningen
            föreskrivs förstärkt
          </note>
          <note>
            CITES-kontroll vid handel med tredje land samt utökas de kompensatoriska
            bestämmelserna vad avser handel med och transporter av hotade
            arter inom EU.
          </note>
          <note>
            Jag håller med Gudrun Lindvall om att bestämmelserna i rådsförordningen
            inte fått fullt genomslag i
          </note>
          <note>
            Sverige. Detta kan bl.a. bero på att dessa bestämmelser och dess
            syften är okända för många. Under våren
          </note>
          <note>
            1997 kommer därför allmänheten att informeras om reglerna i den
            nya rådsförordningen. Detta kommer bl.a. att ske med hjälp av
            informationsmaterial som utarbetats på uppdrag av EG-kommissionen
            och som kommer att presenteras i samtliga medlemsstater den
          </note>
          <note>
            22 maj. För polisen och tullen kommer det att anordnas utbildning
            om den nya EG-förordningen. Dessa myndigheter deltar också i det
            EU-samarbete som nyligen inletts för att effektivisera brottsbekämpningen
            på detta område.
          </note>
          <note>
            Det är naturligt att de brottsbekämpande myndigheterna i sitt
            arbete måste prioritera åtgärder mot de allvarligaste brotten
            i samhället. Miljöbrotten är allvarliga, men detta har hittills
            inte återspeglats fullt ut i straffskalorna. Frågan om en generell
            höjning av miljöbrottens straffvärde behandlas i miljöbalksarbetet
            som nu är i sitt slutskede inom Regeringskansliet.
          </note>
          <note>
            I en svensk förordning från 1994 finns tillämpningsföreskrifter
            till EG-reglerna på området. Som
          </note>
          <note>
            Gudrun Lindvall påpekar krävs för en effektiv tilllämpning att
            den svenska förordningen kompletteras med regler som underlättar
            tillsynsmyndigheternas kontroll av hanteringen av skyddade arter
            hos t.ex.
          </note>
          <note>
            konservatorer och i zooaffärer. Inom Miljödepartementet pågår
            utarbetandet av sådana regler.
          </note>
          <note>
            För att kunna uppnå en effektiv reglering och undvika stor byråkrati
            måste den svenska lagstiftningen så långt som möjligt knyta an
            till EG:s regler.
          </note>
          <note>
            Förutom den nya rådsförordningen måste vi därvid också beakta
            de nya regler som kommer att finnas i den nya förordningen på
            området. Detta arbete är nu i sitt slutskede. Förslag till ändring
            i den svenska förordningen kommer att remissbehandlas över sommaren.
            Jag räknar med att en ny lagstiftning kan träda i kraft under
            hösten 1997.
          </note>
          <note>
            Av denna redovisning av pågående arbete inom
          </note>
          <note>
            Regeringskansliet och inom de berörda myndigheterna framgår att
            regeringen tar frågan om skydd av hotade arter på allvar.
          </note>
          <note type="speaker">
            Anf. 51 GUDRUN LINDVALL (mp):
          </note>
          <note>
            Fru talman! Bakgrunden till den här interpellationen är att Sverige
            börjar få ett gediget dåligt rykte när det gäller handel med hotade
            djur, vilket är mycket beklagligt. Jag är övertygad om att miljöministern
            och jag i det fallet är överens om att Sverige inte kan fortsätta
            så.
          </note>
          <note>
            Det finns flera problem i det här komplexet. Dels kan man säga
            att det är ett problem att tullen i dag inte har befogenheter
            som gör att man skulle kunna kontrollera transporter inom EU vid
            gränsen, dels kan man säga att den svenska lagstiftningen är för
            dålig.
          </note>
          <note>
            Av ministerns svar inser jag att vi är överens om det.
          </note>
          <note>
            Det finns inte kompensatoriska regler i förordningen som gör
            att det finns möjlighet till kontroller. Det här efterlyses också
            från Naturvårdsverket och från många som jobbar med detta. Man
            säger t.o.m. att
          </note>
          <note>
            Sverige har en av EU:s sämsta lagstiftningar på området. Det
            är mycket olyckligt.
          </note>
          <note>
            En mängd fall har uppkommit under de sista åren.
          </note>
          <note>
            Det börjar bli mycket vanligt att framför allt sköldpaddor och
            reptiler säljs i Sverige trots att de finns på listorna över hotade
            arter, t.ex. grekiska landsköldpaddor som är svåra att föda upp
            i fångenskap men där det finns en stor försäljning i dag och egyptiska
            landsköldpaddor som är med i Appendix 1 vilket innebär att försäljning
            absolut inte får ske. Många ormar säljs i Sverige. Det finns t.ex.
            ett fall med 19
          </note>
          <note>
            Madagaskarträboaormar, vilket är en mycket akut hotad art. Man
            kan se att försäljningen av uppstoppade fåglar ökar och att det
            från Sverige finns utbud av uppstoppad järvunge och lounge. Det
            finns en mängd fall, och detta ökar hela tiden. Naturligtvis beror
            det på att det finns mycket pengar i den här verksamheten.
          </note>
          <note>
            Som det ser ut i dag är det mycket svårt att kontrollera det
            hela. Dessutom verkar det som om åklagarna inte är intresserade
            av att få upp dessa till rättslig prövning. De som jobbar med
            dessa fall har problem med att åklagarna vill lägga ned målen,
            trots att bevisningen är ganska graverande. Det måste bli en ändring
            på detta.
          </note>
          <note>
            Det som jag har tagit upp i den här interpellationen är bl.a.
            att det behövs en ny svensk förordning.
          </note>
          <note>
            Jag vet att Naturvårdsverket överlämnade ett förslag till en
            sådan i december 1995. Såvitt jag har förstått är den förordningen
            mycket bra. Om den blev verklighet i Sverige skulle den göra att
            vi fick en av EU:s bästa lagstiftningar på området. Men det är
            bråttom. Det börjar skapas en kultur i Sverige som innebär att
            detta är något som lönar sig. Sverige börjar t.o.m. att bli ett
            transitland för sköldpaddor och ormar. Ett exempel är de tusen
            ryska landsköldpaddor som dråsade ned på
          </note>
          <note>
            Arlanda för en tid sedan och som orsakade ett stort medieuppbåd.
            En del av dessa var avsedda för handel i Sverige. Men det verkade
            som om en del skulle ha exporterats till andra länder. Det kan
            inte fortsätta på detta sätt.
          </note>
          <note>
            Jag är glad att nu få veta att det kommer en förordning under
            hösten. Nu är ju hösten ganska lång, och jag hoppas att även september
            räknas som höst.
          </note>
          <note>
            Såvitt jag kan se finns det inte någon anledning att inte komma
            till skott i denna fråga. Denna typ av handel etableras naturligtvis.
            Ju längre den här typen av handel fortgår, desto besvärligare
            blir det. Det som måste finnas med i de kompensatoriska bestämmelserna
            är bl.a. att det skall finnas ett intyg på varje enskild individ
            av dessa hotade arter - varifrån de kommer, hur de är uppfödda,
            att man har rätt att inneha dem. Det skall också finnas möjlighet
            att kontrollera konservatorer i dag. Det måste finnas ett sätt
            att ha någon sorts legitimitet för dem som får existera. Det finns
            inte heller i dag. Det är så dålig kontroll att dessa arter numera
            säljs öppet. De kan köpas genom
          </note>
          <note>
            Dagens Nyheter och Gula sidorna samt i zooaffärer.
          </note>
          <note>
            Man säger där att det inte behövs någon kontroll eller några
            intyg.
          </note>
          <note>
            Jag undrar vad ministern avser att göra för att ge
          </note>
          <note>
            Tullen större befogenhet. Finns det några sådana planer? Kan
            man tänka sig att den här förordningen kommer snabbt i höst? Vad
            kommer ministern att göra för att öka åklagarnas intresse för
            att driva dessa brott till rättslig prövning och till straff?
          </note>
          <note type="speaker">
            Anf. 52 Miljöminister ANNA LINDH (s):
          </note>
          <note>
            Fru talman! Först kan man ändå konstatera att det i fråga om
            detta område var bra att vi blev medlemmar i EU, eftersom EU hade
            en bättre lagstiftning än
          </note>
          <note>
            Sverige. Jag tror emellertid inte att situationen är så dålig
            som Gudrun Lindvall beskriver. Däremot är den inte bra, och det
            är allvarligt nog. Många av de exempel som Gudrun Lindvall tar
            upp är sådant som redan är förbjudet. Och det är allvarligt att
            man bryter mot bestämmelserna, eftersom detta redan är förbjudet.
          </note>
          <note>
            Det som vi planerar är bl.a. en ny lagstiftning. Den träder i
            kraft i höst, men redan i maj räknar jag med att förslaget skall
            gå ut på remiss. Vi planerar även en betydligt bättre information.
            Det kommer också att ske en utbildning av de berörda myndigheterna.
            I och med att vi har fått i väg lagrådsremisser om miljöbalken,
            där vi föreslår en skärpning av straffen och tydligare påföljder,
            räknar jag med att rättsväsendets intresse för alla miljöbrott
            inklusive dessa ökar.
          </note>
          <note>
            Med alla dessa åtgärder - ny och strängare EU-
          </note>
          <note>
            lag, nya svenska förordningar, ordentlig information och utbildning
            av myndigheterna - räknar jag med att vi skall kunna få bukt med
            de problem som finns kvar.
          </note>
          <note type="speaker">
            Anf. 53 GUDRUN LINDVALL (mp):
          </note>
          <note>
            Fru talman! Enligt åklagaren är de bestämmelser som finns i dag
            så snåriga och besvärliga att hantera att de inte kan bevisa något.
            Kommer man genom denna förordning att kunna råda bot på detta?
            Kommer det att finnas en lagstiftning som gör det lättare för
            åklagare att hantera dessa brott?
          </note>
          <note>
            Det måste bli klara och entydiga regler som gör att man kan göra
            kontroller. De kompensatoriska bestämmelserna måste införas, så
            att det blir en sådan lagstiftning att åklagarna känner att bevisningen
            inte blir övermäktig. Den lagstiftning som vi har må vara hur
            ambitiös som helst, men den måste kunna leda till efterföljd.
          </note>
          <note>
            Jag kan bara beklaga om Sverige har haft en sämre lagstiftning
            än EU tidigare, men det har naturligtvis inte alls varit nödvändigt.
            Vi kunde ha skärpt lagstiftningen betydligt tidigare om vi hade
            velat. Varför tidigare regeringar inte har gjort det vet jag inte.
            Jag kan bara konstatera att det är svårt att få någon riktig acceptans
            för den här typen av brott. Det finns många i regeringen som tycker
            att de är udda och inte förstår dem riktigt. I det här fallet
            behövs det en miljöminister som verkligen försöker förklara för
            de andra i regeringen att denna typ av brottslighet ofta hänger
            samman med annan ekonomisk brottslighet. Denna typ av brottslighet
            ger snabba pengar.
          </note>
          <note>
            Jag fick inget svar på mina frågor om Tullens befogenheter. I
            dag kan Tullen, t.ex. vid gränsen till
          </note>
          <note>
            Danmark, inte göra kontroller om det finns intyg för de arter
            som man vill föra ut.
          </note>
          <note>
            Det finns ett fall då en person har utbjudit en uppstoppad tornuggla
            till försäljning. Om den skulle passera tullen och hittas kan
            Tullens personal i dag inte kräva att få se ett intyg. För att
            det skall vara möjligt krävs det att Tullen får Polisens befogenhet
            i fråga om denna typ av brott, även när det gäller transporter
            till Danmark, alltså ett land inom EU. Detta är nästan en förutsättning
            för att det skall gå att stoppa denna handel. I annat fall kan
            transporter av dessa djur ske via Danmark och därmed inte stoppas.
          </note>
          <note>
            Kan ministern tänka sig att ge Tullen den befogenheten, eftersom
            det skulle innebära att man fick en helt annan möjlighet i dag?
          </note>
          <note>
            I det förslag som vi nu behandlar i jordbruksutskottet och som
            fanns med i propositionen om biologisk mångfald ges Kustbevakningen
            den här befogenheten. Kan man tänka sig att utöka den till Tullen
            också, eftersom det egentligen är Tullen som har större möjligheter
            att upptäcka CITES-brotten än
          </note>
          <note>
            Kustbevakningen?
          </note>
          <note>
            När under hösten kommer förordningen? Jag förmodar att jag inte
            kan få ministern att lätta på förlåten, men jag skulle ändå vilja
            ställa en fråga:
          </note>
          <note>
            Avviker det förslag som regeringen nu avser att skicka ut på
            remiss mycket från det förslag som Naturvårdsverket lade fram
            i december 1995, eller är det detta förslag som regeringen avser
            att sända ut på remiss?
          </note>
          <note>
            Jag har väckt min interpellation därför att jag vill lyfta fram
            frågan på grund av att jag anser att den är väsentlig och att
            jag är mycket oroad över det som sker i Sverige i dag. Vi har
            många arter i Sverige som det t.ex. i Tyskland finns många som
            samlar på. Det som exporteras i dag är arter som vi kanske tycker
            är ganska vanliga, t.ex. vanlig grå kråka, talgoxe, lavskrika,
            osv. Det är arter som är mycket sällsynta i
          </note>
          <note>
            Tyskland.
          </note>
          <note>
            Förutsättningen för att vi skall få en högre beredskap för dessa
            brott är att det inte skall löna sig att exportera hotade arter,
            och det skall helt enkelt inte vara möjligt. Då skulle det spilla
            över på försäljningen av de än så länge inte hotade arterna. Det
            betyder att konservatorer skall vara licensierade. Då kan vi få
            en kontroll över hela verksamheten.
          </note>
          <note type="speaker">
            Anf. 54 Miljöminister ANNA LINDH (s):
          </note>
          <note>
            Fru talman! Jag tror inte att jag behöver övertyga vare sig den
            nuvarande eller de tidigare regeringarna om att detta är mycket
            viktigt. Alla är mycket medvetna om detta och har varit mycket
            medvetna om det.
          </note>
          <note>
            Däremot är detta ett typiskt exempel på ett område där man får
            en effektivare lagstiftning när man får en internationell lagstiftning
            som omfattar flera länder.
          </note>
          <note>
            När det sedan gäller den förordning som kommer, vill jag inte
            uttala mig om den i förväg. Men jag kan säga att vi hade ett problem
            med det förslag som vi fick från Naturvårdsverket. CITES-sekretariatet
            ansåg nämligen att det på några punkter stred mot CITES-
          </note>
          <note>
            kommissionen, och vi måste naturligtvis ha regler i
          </note>
          <note>
            Sverige som är helt i överensstämmelse med CITES-
          </note>
          <note>
            kommissionen. Därför blir det ett något omarbetat förslag. Exakt
            när detta förslag kommer beror bl.a. på vad remissinstanserna
            säger. Jag vill inte föregripa remissbehandlingen som skall ske
            under sommaren.
          </note>
          <note>
            Fördelen med att ha remissbehandlingen under sommaren är att
            utbildningen och informationen om de nya EU-reglerna då redan
            har börjat. Därmed går det lättare att se att man får en helhet
            av detta och att se att det skall bli en effektiv helhet som kan
            bli så sträng som möjligt.
          </note>
          <note>
            Slutligen, fru talman, frågan om Tullen. Tullen har ju hand om
            gränskontrollerna som gäller länder utanför EU. Men om de nya
            regler som vi inför och det utbildningspaket och informationspaket
            som planeras inte ger önskad effekt, skall man komma ihåg att
            detta då är minimiregler och att vi då kommer att gå tillbaka
            till att också införa strängare regler och ge Tullen större befogenheter.
          </note>
          <note type="speaker">
            Anf. 55 GUDRUN LINDVALL (mp):
          </note>
          <note>
            Fru talman! Det senaste blev jag mycket glad för.
          </note>
          <note>
            När man tittar på CITES-förordningen finner man att det handlar
            om handel med tredje land, men det handlar också om handel inom
            EU. Det är inte mindre allvarligt att vi har en handel med hotade
            arter inom
          </note>
          <note>
            EU än att vi har en sådan handel mellan EU och tredje land. Framför
            allt inte för vår del, eftersom det finns en hel del arter som
            existerar här, men som inte finns på andra håll i Europa. Där
            finns ett sug efter uppstoppade exemplar. Det är ett problem för
            oss.
          </note>
          <note>
            Det är också ett problem för t.ex. Grekland. Där finns det grekiska
            landsköldpaddor som är mycket begärliga på flera ställen i EU.
            Det är naturligtvis inte bättre att de utrotas därför att de skall
            säljas inom EU
          </note>
          <note>
            än att de skall säljas utanför EU.
          </note>
          <note>
            Det är oerhört angeläget att man inser att EU
          </note>
          <note>
            ibland inte fungerar som en helhet för att stoppa brott.
          </note>
          <note>
            Man måste också ha kontroller mellan EU-länder för att komma
            till rätta med den här typen av brottslighet.
          </note>
          <note>
            De flesta av djuren från Sverige går t.ex. aldrig utanför EU.
            De stannar i EU. Men det är inget skäl för att handeln skall tillåtas.
          </note>
          <note>
            Vi har i dag en dålig svensk lagstiftning. Vi kan se att de andra
            länderna i EU har kunnat få till en bättre lagstiftning, trots
            att den nya CITES-konventionen inte träder i kraft förrän i sommar.
            Det här handlar alltså om någonting som Sverige skulle ha kunnat
            göra. Men nu finns det ingen anledning att gräva ned sig i historien.
            Det viktigaste är att den kommer till.
          </note>
          <note>
            Jag ser fram emot att den förordning som behövs som komplement
            till lagstiftningen verkligen kommer nu.
          </note>
          <note>
            Det är angeläget att de här brotten beivras.
          </note>
          <note>
            Jag tycker också att det är mycket bra, måste jag säga, att man
            drar i gång en informationskampanj. Jag hoppas också att miljöbalken
            kommer att innebära att åklagarna inser att det här är brott som
            måste beivras.
          </note>
          <note>
            Jag hoppas verkligen att miljöministern gör allt för att se till
            att öka åklagarnas benägenhet att gå vidare med de här brotten,
            att vi höjer statusen på dem så att någon blir straffad. Än så
            länge är ingen straffad när det gäller CITES-brott.
          </note>
          <note type="speaker">
            Anf. 56 Miljöminister ANNA LINDH (s):
          </note>
          <note>
            Fru talman! Till att börja med kommer miljöbalken att innebära
            att miljöbrotten får, om man uttrycker det så, högre status och
            därmed i större utsträckning blir föremål för åtgärder från polis
            och åklagare. Det är jag övertygad om.
          </note>
          <note>
            Jag vill återigen säga att regeringen kommer att ta sitt ansvar
            när det gäller lagregleringen, informationen och utbildningen.
          </note>
          <note>
            Jag vill också påminna om att det till syvende och sist är oerhört
            viktigt att även enskilda tar ett ansvar.
          </note>
          <note>
            Det här är en mycket omoralisk handel. Det finns ett antal samvetslösa
            individer som tjänar pengar på detta. Alla andra bör t.ex. se
            till att man aldrig gör affärer med zoobutiker eller liknande
            som har någon som helst sådan här verksamhet. Det är mycket viktigt
            att vi alla tar det ansvar vi kan för att se till att den här
            sortens verksamhet straffar sig, både juridiskt och ekonomiskt.
          </note>
          <note>
            Överläggningen var härmed avslutad.
          </note>
          <note>
            10 § Hänvisning av ärenden till utskott och beslut om förlängd
            motionstid
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1996/97:119 till skatteutskottet
          </note>
          <note>
            Förslag
          </note>
          <note>
            1996/97:RR10 till arbetsmarknadsutskottet
          </note>
          <note>
            Redogörelse
          </note>
          <note>
            1996/97:RFK1 till konstitutionsutskottet
          </note>
          <note>
            Kammaren biföll talmannens förslag att motionstiden för ovanstående
            ärenden skulle förlängas till den
          </note>
          <note>
            12 maj.
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1996/97:100 Ett nytt system för skattebetalningar, m.m.
          </note>
          <note>
            Motioner med anledning av prop. 1996/97:147 Ändring i utlänningslagens
            försvarsbestämmelser
          </note>
          <note>
            1996/97:Sf32 av Gudrun Schyman m.fl. (v)
          </note>
          <note>
            1996/97:Sf33 av Ragnhild Pohanka m.fl. (mp)
          </note>
          <note>
            1996/97:Sf34 av Rose-Marie Frebran m.fl. (kd)
          </note>
          <note>
            med anledning av förs. 1996/97:TK1 Skrivelse från talmanskonferensen
            med överlämnande av riksdagens revisionsutrednings förslag om
            extern revision av Regeringskansliet
          </note>
          <note>
            1996/97:K36 av Gudrun Schyman m.fl. (v)
          </note>
          <note>
            1996/97:K37 av Peter Eriksson (mp)
          </note>
          <note>
            1996/97:K38 av Per Olof Håkansson m.fl. (s)
          </note>
          <note>
            Lagutskottets betänkande
          </note>
          <note>
            1996/97:LU19 Löneskyddet vid konkurs
          </note>
          <note>
            Arbetsmarknadsutskottets betänkande
          </note>
          <note>
            1996/97:AU12 ILO:s konvention och rekommendation om arbetarskydd
            i gruvor m.m.
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 25 april
          </note>
          <note>
            1996/97:280 av Lennart Daléus (c) till miljöministern
          </note>
          <note>
            Skydd av gammelskog
          </note>
          <note>
            1996/97:281 av Jan Jennehag (v) till försvarsministern
          </note>
          <note>
            Partnerskap för fred
          </note>
          <note>
            1996/97:282 av Bo Könberg (fp) till statsrådet Maj-
          </note>
          <note>
            Inger Klingvall
          </note>
          <note>
            Finansiell samordning mellan sjukförsäkringen och hälso- och
            sjukvården
          </note>
          <note>
            1996/97:283 av Bengt Hurtig (v) till utrikesministern
          </note>
          <note>
            Svenska språket i EU
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 29 april.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 25 april
          </note>
          <note>
            1996/97:493 av Eva Eriksson (fp) till socialministern
          </note>
          <note>
            Boendeform och särskilt stöd till funktionshindrade
          </note>
          <note>
            1996/97:494 av Kenth Skårvik (fp) till kommunikationsministern
          </note>
          <note>
            Göteborgspaketets finansiering
          </note>
          <note>
            1996/97:495 av Sten Tolgfors (m) till utrikesministern
          </note>
          <note>
            Kina och Taiwan
          </note>
          <note>
            1996/97:496 av Marie Engström (v) till socialministern
          </note>
          <note>
            Billig arbetskraft i kommunerna
          </note>
          <note>
            1996/97:497 av Rose-Marie Frebran (kd) till justitieministern
          </note>
          <note>
            Missbrukarvården och kostnadsansvaret
          </note>
          <note>
            1996/97:498 av Rose-Marie Frebran (kd) till utrikesministern
          </note>
          <note>
            Iran
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 29 april.
          </note>
          <note>
            14 § Kammaren åtskildes kl. 11.54.
          </note>
          <note>
            Förhandlingarna leddes av andre vice talmannen från sammanträdets
            början t.o.m. 7 § anf. 36 (delvis) och av talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
