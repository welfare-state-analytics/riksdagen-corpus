<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--27</head>
          <docDate when="1996-11-08">1996-11-08</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------
          </note>
          <note>
            1 § Ny riksdagsledamot
          </note>
          <note>
            Tredje vice talmannen meddelade att enligt protokoll från Riksskatteverket
            hade till ny riksdagsledamot för Värmlands läns valkrets fr.o.m.
            den 9 november utsetts Frank Lassen (s) efter Kristina Svensson.
          </note>
          <note>
            2 § Svar på interpellation 1996/97:16 om salmonellasmittat kött
            och foder
          </note>
          <note type="speaker">
            Anf. 1 Jordbruksminister ANNIKA ÅHNBERG (s):
          </note>
          <note>
            Herr talman! Inge Carlsson har frågat mig om vilka åtgärder jag
            ämnar vidta för att förbättra kontrollsystemet av salmonellasmittat
            foder och kött.
          </note>
          <note>
            Det har i pressen förekommit uppgifter att salmonellasmittat
            kött kommer in i Sverige i stor mängd och att de svenska konsumenterna
            utsätts för stora risker att drabbas av sjukdom. Uppgifterna är
            dock inte korrekta.
          </note>
          <note>
            I EU-medlemskapsförhandlingarna fick Sverige garantier att färskt
            kött, ägg och levande nötkreatur, svin och vissa levande fjäderfä
            som förs in i landet skall vara fria från salmonella. Den som
            yrkesmässigt för in livsmedel från ett EU-land eller från ett
            land utanför EU, ett s.k. tredje land, måste registreras hos
          </note>
          <note>
            Statens livsmedelsverk. Den som först tar emot kött av nöt, gris
            och fjäderfä samt ägg skall förteckna mottagna leveranser och
            kontrollera att erforderliga dokument rörande salmonellakontroll
            medföljer.
          </note>
          <note>
            Såvitt avser ägg, utom från Finland, skall dokumentet ange att
            äggen kommer från värphönsbesättningar som står under särskild
            salmonellakontroll.
          </note>
          <note>
            Om sådana dokument saknas, skall anmälan utan dröjsmål göras
            till tillsynsmyndigheten av den som första gången tar hand om
            köttet eller äggen. Tillsynsmyndigheten skall sedan genom undersökning
            säkerställa att salmonella inte förekommer.
          </note>
          <note>
            Vad avser kött gäller de svenska garantierna endast nöt-, gris-
            och fjäderfäkött. Sverige har inte något kontrollprogram för kött
            från övriga djurslag såsom får, get, häst och vilt. Garantierna
            gäller inte heller för kött som är avsett för beredning, t.ex.
            genom värmebehandling. Sådant kött får dock inte tas in i produktionen
            före salmonellakontroll. Ansvarig för produktionen skall ombesörja
            detta som ett led i egenkontrollen vid producerande anläggning.
            Enligt Livsmedelsverkets bedömning är risken för ökad smitta när
            det gäller sådana produkter försumbar.
          </note>
          <note>
            Vid införsel från annat EU-land gäller följande.
          </note>
          <note>
            Varje köttleverans skall, innan den lämnar produktionsanläggningen,
            salmonellakontrolleras. Partiet skall åtföljas av ett veterinärintyg
            utfärdat av en officiell veterinär som utvisar att partiet är
            salmonellafritt. Det kött som förs in i landet skall ha testats
            enligt en särskilt godkänd metod som visar att partiet är fritt
            från salmonella.
          </note>
          <note>
            Om köttpartiet kommer från en produktionsanläggning som omfattas
            av ett godkänt salmonellaprogram behöver partiet inte kontrolleras.
            Veterinärintyget måste emellertid anvisa att partiet kommer från
            just en sådan anläggning.
          </note>
          <note>
            Vid stickprovskontroller på kött har det vid ett fåtal tillfällen
            visat sig att vissa införda partier innehållit salmonella trots
            att provtagning påstås ha skett i avsändande land. Dessa fåtal
            fynd kan dock inte tas till intäkt för att våra salmonellagarantier
            inte fungerar. Undersökningar som Livsmedelsverket utfört i år
            visar att salmonellaförekomsten i kött, oavsett köttets ursprung,
            inte ökar.
          </note>
          <note>
            Antalet fall av salmonellasmittade människor i
          </note>
          <note>
            Sverige har minskat. År 1994 rapporterades 5 103
          </note>
          <note>
            fall, varav 851 smittats i Sverige, år 1995 rapporterades 3 563
            fall, varav 559 smittats i Sverige och fram till september 1996
            har antalet fall varit 2 297, varav
          </note>
          <note>
            357 inhemska. Antalet salmonellafall hos människor genom inhemsk
            smitta har alltså minskat sedan inträdet i EU.
          </note>
          <note>
            Foderråvaror av animaliskt ursprung, t.ex. köttoch benmjöl, fiskmjöl
            och fjäderfämjöl, betraktas sedan länge som riskråvaror med avseende
            på förekomsten av salmonella. Tillverknings- och hygienbestämmelser
            m.m. regleras genom EG:s rättsakter och konstaterades inför medlemskapet
            i EU vara väl i överensstämmelse med de svenska bestämmelserna
            på området och kunde därför accepteras och införlivas i våra nationella
            författningar.
          </note>
          <note>
            Efter Sveriges inträde i unionen gäller olika bestämmelser för
            införsel av animaliska foder beroende på om försändelsen kommer
            från land inom eller utom
          </note>
          <note>
            EU. Från den 1 maj 1995 gäller vid införsel från EU-
          </note>
          <note>
            området av animaliska foderråvaror och foderblandningar innehållande
            sådana råvaror att en speciell handling skall medfölja försändelsen.
            Handlingen skall bekräfta att varan härstammar från en godkänd
            registrerad tillverkare som utför salmonellakontroll enligt EG:s
            regler och vidare informera om varans art, huruvida däggdjursvävnader
            ingår och typ av bearbetning. Som en extra säkerhetsåtgärd beträffande
            animaliska foderråvaror och foderblandningar avsedda för livsmedelsproducerande
            djur, nöt svin och fjäderfä, tillämpas i Sverige dessutom en obligatorisk
            s.k. mottagarkontroll avseende salmonella.
          </note>
          <note>
            Mottagarkontrollen innebär att vid införsel av t.ex.
          </note>
          <note>
            fiskmjöl till Sverige, oberoende av om det gäller från
          </note>
          <note>
            EU-området eller från tredje land, skall mottagaren av partiet
            vid varje hemtagning visa upp ett intyg för
          </note>
          <note>
            Statens jordbruksverk. Intyget skall visa att en högfrekvent
            salmonellaprovtagning i enlighet med Jordbruksverkets föreskrifter
            har utförts efter införsel.
          </note>
          <note>
            Proverna skall analyseras av laboratorium som godkänts av Jordbruksverket.
            Foderråvaran får inte användas förrän analyssvar med negativt
            resultat föreligger. Påvisas salmonella skall mottagaren omgående
            rapportera detta till Statens veterinärmedicinska anstalt för
            vidare åtgärder.
          </note>
          <note>
            Bekämpningsåtgärder mot förekomsten av salmonella i vegetabiliska
            foderråvaror och i foderblandningar innehållande vegetabiliska
            foderråvaror regleras inte genom EG:s rättsakter. Då det i bl.a.
            Sverige under senare år emellertid har konstaterats att förutom
            animaliska foderråvaror även vissa vegetabiliska foderråvaror,
            som t.ex. produkter av soja och raps, kan utgöra en risk när det
            gäller salmonella har vi infört skärpta försiktighetsmått även
            för dessa vegetabiliska s.k. riskråvaror. Obligatorisk mottagarkontroll
            gäller således även för dessa foderråvaror. De skärpta föreskrifterna
            gäller från den 1 januari 1994.
          </note>
          <note>
            I dagspressen har påtalats att "svensk foderindustri importerar
            alltmer salmonellasmittade råvaror". För att illustrera detta
            anger man att "1993 hittade man salmonella i 15 olika partier,
            nu finner man det över
          </note>
          <note>
            50 gånger per år i vegetabiliska foderråvaror".
          </note>
          <note>
            Enligt vad jag tidigare framfört, infördes emellertid inte den
            regelmässiga provtagningen på vegetabiliska foderråvaror med avseende
            på salmonella förrän den 1 januari 1994. Sifferuppgifterna är
            alltså på intet sätt jämförbara, och enligt vad jag har informerat
            mig om beror ökningen av antalet positiva salmonella prover i
            vegetabiliska foderråvaror i första hand på införandet av den
            regelmässiga och ökade provtagningen.
          </note>
          <note>
            Jag vill även påpeka att de hygienrutiner och bekämpningsåtgärder
            rörande salmonella som gäller vid tillverkningen av foder i Sverige
            är av största vikt.
          </note>
          <note>
            Fodertillverkningen är underkastad både en officiell kontroll
            och en kontroll i form av i Jordbruksverkets föreskrifter anvisad
            egenkontroll. Den officiella kontrollen utförs i samarbete mellan
            Jordbruksverket och länsstyrelserna. Antalet inspektioner på varje
            tillverkande anläggning är beroende på anläggningarnas storlek.
          </note>
          <note>
            När det gäller den anvisade egenkontrollen anges i föreskrifterna
            bl.a. hur provtagningen avseende salmonella skall genomföras i
            fråga om frekvenser, var prover skall tas ut och var proverna
            skall analyseras.
          </note>
          <note>
            Om salmonella påvisas i en anläggning anges i föreskrifterna
            hur saneringsarbetet skall bedrivas. I föreskrifterna anges också
            t.ex. bekämpningsåtgärder i fråga om skadedjur.
          </note>
          <note>
            När det gäller tillverkningsfrågor i övrigt vill jag speciellt
            nämna kravet i Jordbruksverkets föreskrifter att allt foder till
            fjäderfä skall värmebehandlas. Dispens från värmebehandling kan
            lämnas för fodertillverkare som tillverkar foderblandningar till
            egna djur.
          </note>
          <note>
            I dessa fall måste annan salmonellabekämpande teknik tillämpas
            efter överenskommelse med Jordbruksverket.
          </note>
          <note>
            Sammanfattningsvis kan konstateras att förutsättningarna för
            att kunna behålla de svenska djurens foder fritt från salmonella
            inte har försämrats efter vårt medlemskap i EU:
          </note>
          <note type="speaker">
            Anf. 2 INGE CARLSSON (s):
          </note>
          <note>
            Herr talman! Jag vill tacka jordbruksministern för svaret på
            min interpellation. Jag tycker dessutom att det är ett utförligt
            och klargörande svar.
          </note>
          <note>
            I Sverige har vi under lång tid effektivt arbetat för en bra
            djurmiljö och därmed en god livsmedelskvalitet med en väl fungerande
            kontroll av salmonella.
          </note>
          <note>
            Detta har fungerat som ett gott föredöme för vår omvärld. Den
            stigande exporten av bl.a. salmonellafria kycklingar är ett bra
            exempel och en stor framgång för de svenska uppfödarna. Det är
            naturligtvis en förhoppning att övriga länder, inte minst inom
            EU, skall sträva efter samma höga ambitionsnivå i framtiden eftersom
            handeln med kött och foder förmodligen kommer att öka, i första
            hand mellan EU-länderna.
          </note>
          <note>
            Jordbruksministern framhåller i sitt svar att Sverige i medlemsförhandlingarna
            fick garantier för att färskt kött, ägg, levande nötkreatur, svin
            och vissa levande fjäderfän som förs in i landet skall vara fria
            från salmonella. Detta var oerhört viktigt. Därigenom fick vi
            i Sverige en möjlighet att ha kvar det mycket goda salmonellaläget
            i vårt land.
          </note>
          <note>
            Som jordbruksministern också påpekar i sitt svar förekommer det
            emellertid uppgifter i pressen om att salmonellasmittat kött kommer
            in i Sverige i stor mängd, och att de svenska konsumenterna utsätts
            för stora risker att drabbas av sjukdomen. Men anledning av dessa
            uppgifter i pressen har också vissa politiker inom jordbruksområdet
            tyvärr bidragit med uppgifter om att det väller in salmonellasmittat
            kött i vårt land.
          </note>
          <note>
            Jordbruksministern framhåller med rätta att uppgifterna inte
            är korrekta. Det framkommer med all tydlighet av det utförliga
            svaret.
          </note>
          <note>
            Jag skall ändå ställa några kompletterade frågor.
          </note>
          <note>
            För det första: I debatten har det förts fram att Sverige inte
            i en framtid kommer att kunna behålla sitt goda salmonellaläge.
            Vilken bedömning gör jordbruksministern? För det andra: Vilka
            åtgärder avser ministern vidta för att höja ambitionsnivån inom
            EU gällande salmonellasmittat kött och foder?
          </note>
          <note type="speaker">
            Anf. 3 LENNART BRUNANDER (c):
          </note>
          <note>
            Herr talman! Jag kan inte vara lika nöjd och bekymmersfri som
            jordbruksministern är i sitt svar, som
          </note>
          <note>
            Livsmedelsverket tydligen också är och som Inge
          </note>
          <note>
            Carlsson var här alldeles nyss.
          </note>
          <note>
            Jag tycker faktiskt inte att situationen är så enkel och självklar.
            Svaret andas litet för mycket lojalitet med EU och litet för litet
            omtanke om och skydd för konsumenten. Det står i svaret att det
            som har framkommit i pressen om salmonellasmittat kött inte är
            korrekt. Jag kan inte gå i god för vad som står i tidningarna,
            men de kontakter jag har med dem som jobbar med dessa frågor ute
            i kommunerna ger vid handen att pressens uppgifter i varje fall
            inte är obefogade. Det finns underlag och beskrivningar som visar
            att uppgifterna faktiskt verkar vara riktiga. Tyvärr tror jag
            att det här bortviftandet av uppgifterna är litet för enkelt.
          </note>
          <note>
            I svaret beskrivs hur det borde vara. Det skall finnas intyg
            på att köttet är salmonellafritt. Men så är det inte. Vi skall
            naturligtvis på alla sätt se till att man lever upp till de garantier
            Sverige fick. För att återgå till det som stod i pressen om de
            köttpartier som kommit in, och till de kontakter jag har haft
            med folk i kommunerna som sysslar med detta, har det visat sig
            att de som importerar köttvaror faktiskt inte följer bestämmelserna.
            Vid kontroller har de intyg som skall finnas saknats. I många
            fall är också köttet salmonellasmittat.
          </note>
          <note>
            Situationen är besvärande, tycker jag. Det är viktigt att Sverige
            som EU-land ser till att det goda läge och den goda situation
            när det gäller salmonella som vi har i Sverige kan bestå. Sverige
            bör fungera som något av en utvecklare av detta i EU-sammanhang,
            och får inte förstöra sin egen fina situation.
          </note>
          <note>
            Litet längre ned i svaret står det att de stickprovskontroller
            som gjorts har gett ett fåtal bevis på smitta.
          </note>
          <note>
            Man har inte hittat särskilt mycket. Sanningen är den att man
            inte har gjort särskilt många kontroller. En annan sanning är
            att man vet väldigt litet om på vilket sätt dessa köttvaror kommer
            in. Det är inte lätt att kontrollera detta, men det är viktigt
            att kunna göra det. Det är också viktigt att jordbruksministern,
            departementet och Livsmedelsverket ser till att kontrollen blir
            effektiv.
          </note>
          <note>
            I svaret följer sedan en beskrivning av hur många som har smittats
            i Sverige. Vi skall vara glada för att fler inte har blivit sjuka.
            Det beror framför allt på att vi har en god hygien i Sverige,
            att vi har ett bra sätt att laga till mat där vi värmer upp den
            ordentligt osv. På detta sätt eliminerar vi risken. Men det faktum
            att vi får in mer salmonellasmittat kött gör att vi bygger upp
            en bank av bakterier som på sikt kan bli ett bekymmer. Det oroar
            mig faktiskt.
          </note>
          <note>
            Situationen för fodret är naturligtvis något enklare.
          </note>
          <note>
            Fodertillverkarna som finns i Sverige har nämligen de restriktioner
            och de krav på sig som jordbruksministern redogör för i svaret.
            Därför tror jag att foderfrågan är lättare att hantera. Bekymret
            är det färdigblandade foder som kan komma in, och som kommer in.
          </note>
          <note>
            Vi måste få en ordentlig kontroll också av detta.
          </note>
          <note>
            Jag instämmer i de frågor som Inge Carlsson ställde, och jag
            har ytterligare ett par stycken: På vilket sätt tänker jordbruksministern
            se till att den kontroll vi har effektiviseras så att vi får koll
            på läget? Kommer jordbruksministern att medverka till att de myndigheter
            som skall hantera detta får resurser så att de kan följa upp provtagningen
            på ett bra sätt?
          </note>
          <note type="speaker">
            Anf. 4 Jordbruksminister ANNIKA ÅHNBERG (s):
          </note>
          <note>
            Herr talman! Låt mig först säga att jag är glad över detta tillfälle
            att redogöra för den mycket omfattande kontroll och tillsyn av
            salmonellaläget som vi har i Sverige. Den gäller livsmedel till
            konsumenter, foderblandningar och foderråvaror.
          </note>
          <note>
            Jag tycker också att det är bra att medierna uppmärksammar problem
            som rör livsmedel. Men jag tycker att det är viktigt att debatten
            är seriös. Jag är inte glad åt en diskussion som i onödan skrämmer
            upp människor och som dessutom är osaklig.
          </note>
          <note>
            Inför framtiden har självfallet kontrollen och tillsynen av livsmedel,
            särskilt med avseende på salmonella, mycket hög prioritet hos
            de lokala tillsynsmyndigheterna - kommunerna -, hos Livsmedelsverket
            och hos Jordbruksdepartementet. Vi följer ständigt situationen
            och är ständigt sysselsatta med att utveckla och förbättra arbetet.
            Jag är också glad över att notera det växande intresset i andra
            medlemsländer inom den europeiska unionen för den mycket effektiva
            svenska salmonellakontrollen. Jag ser att vi i Sverige har goda
            möjligheter att bidra med våra erfarenheter och lärdomar.
          </note>
          <note>
            Salmonella är ingenting som förekommer i de konstiga utländerna,
            men som vi i Sverige är lyckligt befriade ifrån. Salmonella är
            bakterier som finns överallt. Det som skiljer Sverige från många
            andra länder är att vi har en mycket effektiv kontroll och tillsyn,
            och att vi ingriper mycket snabbt och effektivt när vi upptäcker
            salmonellasmitta. Vi ser till att hela livsmedelspartier eller
            djurbesättningar etc. försvinner från den ordinarie produktionen.
          </note>
          <note>
            Nej - det finns inte underlag för det som har påståtts i pressen,
            Lennart Brunander. Även jag har försäkrat mig om den saken genom
            kontakter med och information från de lokala aktörerna. Det finns
            omställningsproblem, därför att vi går från ett etablerat system
            till ett nytt system för att utforma kontrollen.
          </note>
          <note>
            Denna förändring kan i sig vara svår, och man måste arbeta med
            nya metoder. Men vi följer hela tiden vad som händer ute i kommunerna
            och är givetvis hela tiden indragna i ett arbete med att effektivisera
            kontrollen. Det finns inte underlag för det som har skrivits i
            pressen.
          </note>
          <note>
            Bakterier är inte något sorts kapital som man kan sätta in på
            banken och ta ut vid behov. Salmonellabakterier är en smitta som
            finns överallt. Inkubationstiden är ungefär tre dagar. Om det
            hade varit sant att salmonella hade vällt in över våra gränser
            hade vi förmodligen inte stått här i dag, utan vi hade varit hemma
            och varit sjuka i salmonella. Faktum är att antalet salmonellafall
            minskar. Det är det bästa beviset för att vi har en effektiv och
            fungerande kontroll.
          </note>
          <note>
            Det skall vi vara glada för, säger Lennart Brunander.
          </note>
          <note>
            Uppriktigt sagt låter han inte särskilt glad. Det är som om han
            tyckte att det hade varit roligare om salmonellafallen hade ökat,
            så att han hade fått någonting som bekräftar hans fullständigt
            felaktiga uppfattning om salmonellasituationen i Sverige.
          </note>
          <note>
            Jag är däremot uppriktigt glad över att kunna konstatera att
            antalet salmonellafall minskar beroende på vår effektiva och fungerande
            kontroll, och att vi förmår förena denna effektiva och fungerande
            kontroll med tillhörigheten till en stor och gemensam inre marknad.
            Detta är också till stor fördel för konsumenterna. Det skall man
            inte glömma bort i sammanhanget.
          </note>
          <note type="speaker">
            Anf. 5 LENNART BRUNANDER (c):
          </note>
          <note>
            Herr talman! Nej, jordbruksministern, jag är inte glad för att
            det kommer in salmonella. Jag är glad för att vi har klarat oss
            trots det. Jag kan dock inte känna mig nöjd med att bara konstatera
            att det är så. De kontakter som jag har haft med miljö- och hälsoskyddsnämnderna
            och med dem som skall utföra kontrollen ger inte riktigt den bild
            av situationen som jordbruksministern här har lämnat.
          </note>
          <note>
            Jag vill inte påstå att allt det som har stått i tidningarna
            är riktigt - det är det säkert inte - men det är ändå ett tecken
            på att någonting inte är som det borde vara. Det är en fara som
            börjar segla upp.
          </note>
          <note>
            Det är naturligtvis alldeles sant att salmonellabakterier finns
            inte bara i utlandet utan också i Sverige.
          </note>
          <note>
            Men det är också så som jordbruksministern beskrev, att när sådana
            uppträder här agerar vi mycket snabbt och konsekvent. Vi har i
            varje fall gjort det hittills, och jag hoppas att vi kommer att
            göra det också i fortsättningen. Men förutsättningen för att vi
            skall kunna göra det är att vi också ser till att det kommer in
            så litet salmonella som möjligt. Målet skall ju vara att den inte
            kommer in.
          </note>
          <note>
            Jag kan begripa att det ibland ändå händer. Därför måste vår
            kontroll också vara effektiv. Det gläder mig när jordbruksministern
            säger att hon skall medverka till att den blir effektiv. Jag skulle
            vilja veta på vilket sätt det skall ske. Det är kommunerna som
            har ansvaret för kontrollen. På vilket sätt tänker jordbruksministern
            medverka till att kommunerna får bättre möjlighet att utföra den?
          </note>
          <note type="speaker">
            Anf. 6 Jordbruksminister ANNIKA ÅHNBERG (s):
          </note>
          <note>
            Herr talman! Låt mig än en gång upprepa att det inte är någon
            slump att vi klarar oss, utan det är en konsekvens av att vi har
            en fungerande och effektiv salmonellakontroll. Ambitionen är att
            vi skall ha en fungerande och effektiv salmonellakontroll även
            i fortsättningen. Kommunerna, som är de lokala aktörerna med tillsynsansvar,
            är utmärkt väl skickade och lämpade att ha detta ansvar.
          </note>
          <note>
            Diskussionen om resurstilldelning får naturligtvis föras såväl
            i kommunala budgetsammanhang som i den budgetprövning som riksdagen
            och regeringen årligen ägnar sig åt. Varje aktörer bör då fundera
            över om det finns behov av ökade resurser och var det finns medel
            att fördela.
          </note>
          <note>
            Jag har informerat mig om situationen i olika kommuner. Jag har
            särskilt tagit kontakt med Stockholms kommun, den kommun som det
            skrivits om i medierna. Jag är mycket tacksam för att det lokala
            aktörerna går ut i en aktiv diskussion när de känner oro - inte
            för hur läget är i dag men för hur det kan komma att bli i framtiden.
            Självfallet har detta omedelbart satt i gång aktiviteter. Vi skall
            med gemensamma ansträngningar på alla nivåer - kommunalt, inom
            verket och inom departementet - tillse att vi kan möta framtiden
            på en fortsatt hög nivå när det gäller salmonellakontrollen.
          </note>
          <note>
            Som jag tidigare sade har vi aldrig haft hundraprocentiga garantier
            mot att salmonella antingen uppstår i vårt eget land eller kommer
            in över våra gränser.
          </note>
          <note>
            Den hundraprocentiga garantin kommer vi heller aldrig att få.
            Men vi kan säga att vi har haft en 95-
          </note>
          <note>
            procentig garanti. Det har vi fortfarande, och det skall vi också
            ha i framtiden. Jag kan försäkra Lennart
          </note>
          <note>
            Brunander och Inge Carlsson att den här frågan har en mycket
            hög prioritet på departementet. Om någonting ligger oss oerhört
            varmt om hjärtat är det att tillförsäkra konsumenter en säker
            och god tillgång till livsmedel av hög kvalitet. Kontroll av och
            tillsyn över livsmedel är en fråga av allra största vikt, som
            vi ägnar mycket energi åt.
          </note>
          <note>
            I mitt inledande svar redogjorde jag mycket noggrant för alla
            de garantier och säkerhetsanordningar som finns för att den här
            kontrollen skall fungera och som givetvis också är skälet till
            att den faktiskt fungerar så effektivt.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1996/97:38 om gränsvärdet för cesium
            i renkött
          </note>
          <note type="speaker">
            Anf. 7 Jordbruksminister ANNIKA ÅHNBERG (s):
          </note>
          <note>
            Herr talman! Peter Eriksson har frågat mig om argumenten för
            att se över gränsvärdet för cesium i renkött, vilt och insjöfisk,
            eftersom dessa är vagt beskrivna i budgetpropositionen.
          </note>
          <note>
            Peter Eriksson hänvisar till budgetpropositionen, där det konstateras
            att det svenska gränsvärdet för cesium i bl.a. renkött har varit
            oförändrat i närmare tio år och att nya intagsberäkningar bör
            göras, eftersom cesiumbelastningen minskat kraftigt i Sverige
            under denna tid.
          </note>
          <note>
            Efter Tjernobylolyckan hade Statens strålskyddsinstitut (SSI)
            och Statens livsmedelsverk som mål att den extra stråldosen från
            livsmedel skulle begränsas till högst 1 mSv (millisievert) per
            år. För att kunna nå detta mål infördes ett gränsvärde för hur
            mycket cesium-137 som fick finnas i livsmedel för saluhållande.
          </note>
          <note>
            Detta gränsvärde sattes någon månad efter Tjernobylolyckan till
            300 Bq/kg (becquerel per kg) för alla livsmedel som saluhålls.
          </note>
          <note>
            År 1987 ändrades gränsvärdet till 1 500 Bq/kg för livsmedel som
            till mycket liten del införskaffas i handeln och som genomsnittssvensken
            äter mycket litet av. Dessa livsmedel är kött och köttprodukter
            av vilt och ren, vilda bär, svamp, insjöfisk samt nötter. För
            övriga livsmedel - alla baslivsmedel - kvarstår gränsvärdet 300
            Bq/kg (SLV FS 1987:4). Livsmedelsverket gav i samband därmed ut
            kostråd, riktade till dem som själva jagar, fiskar och plockar
            bär och till samer som äter mycket renkött. Avsikten med kostråden
            var att dessa grupper inte skulle utsättas för alltför stora stråldoser
            via kosten.
          </note>
          <note>
            För att undvika att renköttet innehåller för mycket cesium betalar
            staten kostnaderna för utfodring av renar och ersättning vid tidigarelagd
            renslakt. Dessa åtgärder har medfört att andelen kasserade renar
            i
          </note>
          <note>
            Sverige på grund av för hög halt cesium-137 minskat kraftigt.
            Under slaktsäsongen 1995/96 utgjorde de kasserade renarna endast
            en liten del av alla slaktade djur.
          </note>
          <note>
            Inom EU inns inga gemensamma cesiumgränsvärden för livsmedel
            utom vid import från tredje land, dvs. land utanför EU. Då gäller
            gränsvärdena 370
          </note>
          <note>
            Bq/kg för barnmat, mjölk och mjölkprodukter samt
          </note>
          <note>
            600 Bq/kg för vissa andra livsmedel, bl.a. kött och köttprodukter.
            Norge, där vissa delar av renbetesområdena drabbades av effekterna
            av Tjernobylolyckan, tillämpar gränsvärdena 370 respektive 600
            Bq/kg utom för ren och insjöfisk, där gränsvärdena först var
          </note>
          <note>
            6 000 Bq/kg men sänktes för något år sedan till 3 000
          </note>
          <note>
            Bq/kg. Finland fick mycket litet nedfall i renbetesområdena och
            fastställde i mycket liten utsträckning formella gränsvärden.
            För cesium i renkött saknas i
          </note>
          <note>
            Finland nationellt gränsvärde.
          </note>
          <note>
            Kött av ren och vilt, bär, svamp och insjöfisk utgör en ringa
            del av de livsmedel som ingår i det svenska kosthållet, och kostnaderna
            för stödutfodring i syfte att sänka cesiumhalterna i renkött är
            höga. Om gränsvärdesättningen inte kan anses motiverad av hälsoskäl
            bör det övervägas om den kan ändras. Regeringen har därför funnit
            att en översyn bör göras av de svenska gränsvärdena vad gäller
            dessa livsmedel.
          </note>
          <note>
            Regeringen har den 3 oktober 1996 uppdragit åt
          </note>
          <note>
            Livsmedelsverket att efter hörande av Strålskyddsinstitutet och
            Jordbruksverket se över gränsvärdena för cesium i kött och köttprodukter
            av vilt och ren, vilda bär, svamp, insjöfisk och nötter. I arbetet
            bör samråd även ske med Sametinget. Resultatet av översynen skall
            redovisas till regeringen senast den 30 juni
          </note>
          <note>
            1997.
          </note>
          <note type="speaker">
            Anf. 8 PETER ERIKSSON (mp):
          </note>
          <note>
            Herr talman! Vi har under de senaste åren äntligen fått något
            sjunkande halter av radioaktivt cesium och andra radioaktiva ämnen
            i kött av ren och annat vilt i
          </note>
          <note>
            Sverige. Detta är väldigt glädjande, och en möjlig effekt av
            en sådan utveckling borde, som jag ser det, vara att vi återgår
            till sänkta gränsvärden för radioaktivitet i renkött och viltkött.
            Det finns egentligen inte någon rimlig anledning till att vi skall
            ha högre halter just i de här livsmedlen än i andra.
          </note>
          <note>
            Svenskarna äter visserligen i genomsnitt ganska litet renkött
            och viltkött, men det gäller ju inte för alla människor. Det finns
            glesbygdsgrupper i Sverige, t.ex. de renskötande samerna och andra
            samer, som har en hög andel av konsumtion just av dessa livsmedel.
            Det finns inga rimliga motiv för att utsätta dem för extra risker
            eller för att tro att de skulle vara mindre benägna att få t.ex.
            cancer. Jag tycker därför att det är mycket märkligt att regeringen
            och jordbruksministern nu planerar för en höjning av gränsvärdena
            i stället för en minskning.
          </note>
          <note>
            Jag tycker att det är helt onödigt att utsätta konsumenter och
            människor för ökade risker. Dessutom vill konsumenterna i Sverige
            inte äta kött med höga halter av radioaktiva ämnen. Det gör naturligtvis
            att vi återigen kommer att få samma effekt som vi fick direkt
            efter Tjernobyl. Priserna på ett livsmedel som renkött kommer
            att sjunka drastiskt om vi får en höjning av gränsvärdena.
          </note>
          <note>
            Tycker inte jordbruksminister Annika Åhnberg att rennäringen
            har lidit nog av Tjernobylkatastrofen? Är det inte dags nu att
            försöka få ned skadorna, i stället för att återigen väcka förslag
            och vidta åtgärder som innebär att renskötsel och rennäring på
            nytt drabbas oerhört hårt?
          </note>
          <note>
            För att få hjälp med svaret på interpellationen har
          </note>
          <note>
            Livsmedelsverket frågat Gustav Åhman, en av Sveriges främsta
            experter på området, vad effekterna av en ändring av gränsvärdet
            skulle bli. Han skriver: En höjning av gränsvärdet skulle medföra
            ett stort inkomstbortfall för renägarna, renslakterierna, kommunerna
            och staten. Nästan alla som har någon kännedom om renköttmarknaden
            anser att en höjning av gränsvärdet för radiocesium i renkött
            skulle leda till problem vad gäller marknadsföringen av renkött.
            Ett prisfall på 10-15 kr per kg är inte osannolikt.
          </note>
          <note>
            Vidare skriver Åhman att en minskning av renköttpriset med 10
            kr per kilo innebär att renskötarna förlorar ca 25 miljoner kronor
            per år eller en tredjedel av de totala intäkterna, att kommunerna
            förlorar ca
          </note>
          <note>
            7,5 miljoner kronor i skatteintäkter och att staten förlorar
            6,3 miljoner i uteblivna momsintäkter.
          </note>
          <note>
            Även för staten är det här alltså en förlust eftersom de minskade
            kostnader man kan få genom en höjning av gränsvärdet är mycket
            små. Det här är ett tydligt exempel på en av regeringens stolliga
            besparingar.
          </note>
          <note>
            Det är fel att tro att staten skulle spara pengar. Jag tycker
            att det vore passande om ministern lade det här förslaget i papperskorgen.
            Är det inte dags att göra det?
          </note>
          <note type="speaker">
            Anf. 9 Jordbruksminister ANNIKA ÅHNBERG (s):
          </note>
          <note>
            Herr talman! Det är riktigt att rennäringen har lidit stora ekonomiska
            förluster på grund av oro för effekterna av Tjernobylolyckan.
            Staten har också tagit sitt ansvar i det här sammanhanget och
            vidtagit olika typer av åtgärder som jag redogjorde för i mitt
            första svar, t.ex. ersättning för tidigarelagd slakt och ersättning
            för utfodringskostnader. Det ansvaret har staten för avsikt att
            ta även i framtiden.
          </note>
          <note>
            Som jag också redogjorde för i mitt svar gör vi nu en förutsättningslös
            analys. Det är ju ändå litet märkligt att man i olika länder gör
            så olika bedömningar.
          </note>
          <note>
            Jag är inte säker på att konsumenter eller renskötande samer
            i Norge känner sig så oerhört mycket mer illa hanterade eller
            åsidosatta av sin regering än vad konsumenter och renskötande
            samer har anledning att göra i Sverige. Ändå har man i Norge helt
            andra gränsvärden.
          </note>
          <note>
            Vår analys syftar alltså till att klargöra och förnya intagsberäkningar
            för olika konsumentgrupper. Men den syftar också till en analys
            - vi utgår då från att man i andra länder har och känner ansvar
            för sina medborgare - av varför man i olika länder hamnar på så
            olika gränsvärden.
          </note>
          <note>
            Låt oss återkomma till diskussionen om vad som sedan skall ske
            när den här förutsättningslösa analysen är klar.
          </note>
          <note type="speaker">
            Anf. 10 PETER ERIKSSON (mp):
          </note>
          <note>
            Herr talman! Jag tycker att det är märkligt att jordbruksministern
            hänvisar till Norge och Finland.
          </note>
          <note>
            I Norge har man inte alls drabbats lika hårt som i
          </note>
          <note>
            Sverige av nedfallet från Tjernobylkatastrofen. Där har man inte
            alls lika höga radioaktiva halter som man har i Sverige inom vissa
            områden. I Västerbotten och norra Jämtland är halterna i renkött
            i stora områden fortfarande mycket höga. I Finland har man inte
            heller drabbats lika mycket som i Sverige av nedfallet från
          </note>
          <note>
            Tjernobylkatastrofen.
          </note>
          <note>
            Sverige har faktiskt ett mycket unikt läge. Vi kan inte vända
            oss mot andra som inte har drabbats. Vi kan inte säga att eftersom
            de har högre gränsvärden än vi har kan vi höja våra värden. Det
            är ett resonemang som inte håller och som inte har någon som helst
            logik.
          </note>
          <note>
            Förslaget och idéerna som finns på Jordbruksdepartementet har
            oroat många i Sverige och har redan lett till att konsumtionen
            av renkött har minskat. Jag tycker att det vore mycket bättre
            om ministern tog direkt avstånd från detta och lade ett dåligt
            förslag i papperskorgen i stället för att oroa människor.
          </note>
          <note type="speaker">
            Anf. 11 Jordbruksminister ANNIKA ÅHNBERG (s):
          </note>
          <note>
            Herr talman! Förutsättningslösa analyser är aldrig dåliga förslag
            enligt min uppfattning.
          </note>
          <note>
            Jag tycker dessutom att Peter Erikssons resonemang är litet ologiskt.
            I sitt första inlägg säger han att eftersom halterna nu sjunker
            borde vi kunna sänka gränsvärdena. Sedan refererar han till Norge
            och säger att eftersom de har mindre problem kan de kosta på sig
            att ha mycket högre gränsvärden. Jag förstår inte riktigt logiken
            i det resonemanget.
          </note>
          <note>
            Vår enkla utgångspunkt är att människors hälsa och säkerhet skall
            sättas i första rummet och att gränsvärdet skall relateras till
            nivåer som är säkra för hälsan. Men vi tycker att det är märkligt
            att man med samma utgångspunkt kan komma till helt olika resultat
            i olika länder. Vi finner det därför mödan värt att göra en förutsättningslös
            analys med intagsberäkningar och analyser av hur olika länder
            har kommit fram till sina ställningstaganden. När vi har fått
            resultatet av en sådan analys finns det anledning att ta nästa
            steg och börja fundera över eventuella åtgärder.
          </note>
          <note>
            Låt mig också säga att jag tror att konsumenterna i högre grad
            skräms upp av den typ av påståenden som
          </note>
          <note>
            Peter Eriksson gör än av vårt förslag om en förutsättningslös
            analys. Peter Eriksson säger att konsumenter faktiskt skulle utsättas
            för fara och att människor redan har slutat köpa renkött - ett
            påstående som jag i och för sig ifrågasätter sakligheten i. Den
            typen av litet oseriösa försök att skrämma upp människor riskerar
            att bli självuppfyllande profetior. I stället för att gagna rennäringen
            riskerar de att leda till precis den motsatta effekten.
          </note>
          <note type="speaker">
            Anf. 12 PETER ERIKSSON (mp):
          </note>
          <note>
            Herr talman! Det är inte jag eller Miljöpartiet som har hittat
            på att radioaktivitet kan leda till hälsoproblem, om ministern
            nu har fått det för sig.
          </note>
          <note>
            Jag har tagit upp frågan på direkt begäran av renskötande samer
            i Västerbotten. Det var inte heller jag som hittade förslaget.
            Det var nämligen undangömt i några rader i budgetpropositionen.
          </note>
          <note>
            Påståendet att det är en förutsättningslös utvärdering är inte
            heller riktigt. Det är tydligt att orsaken är att ni vill minska
            statens utgifter. Ni är ute efter en besparing. Sveriges främste
            expert har gett sitt svar i den här frågan. Han säger att förslaget
            i stället leder till ökade kostnader. Det måste läggas ovanpå
            ökade hälsorisker. Då är det väl ganska lätt att veta vad man
            bör göra med ett dåligt förslag.
          </note>
          <note type="speaker">
            Anf. 13 Jordbruksminister ANNIKA ÅHNBERG (s):
          </note>
          <note>
            Herr talman! Låt mig för det första säga att jag starkt ogillar
            den insinuation som finns i Peter Erikssons påstående att förslaget
            skulle ha funnits undangömt i budgetpropositionen. Budgetpropositionen
            är faktiskt ett förslag från regeringen till riksdagen, och jag
            trodde att det var riksdagsledamöternas uppgift att läsa igenom
            den och ta del av texten. Jag tycker knappast att man kan karakterisera
            en proposition som ett direkt undangömt ställe för förslaget.
          </note>
          <note>
            Låt mig för det andra säga att just det faktum att radioaktivitet
            kan leda till hälsoproblem självfallet är skälet till att staten
            genom årens lopp, från Tjernobylkatastrofen fram till nu och även
            i framtiden, kommer att lägga mycket energi och stora resurser
            på att ta ansvar, så att människor inte skall drabbas av negativa
            hälsoeffekter.
          </note>
          <note>
            Peter Eriksson säger att vi bara vill göra besparingar. Men om
            vi enbart hade velat göra besparingar hade vi ju bara ändrat gränsvärdena
            rakt av. Så är det inte. Vi har föreslagit att en förutsättningslös
            analys skall göras för att vi skall få underlag för den fortsatta
            hanteringen.
          </note>
          <note>
            Jag tycker inte att det i sig är något fel i att en regering
            känner ansvar för att göra besparingar. Med tanke på den ekonomiska
            kris vi har bakom oss i det här landet tror jag nog att det är
            en ambition som såväl regering som riksdagsledamöter bör ha.
          </note>
          <note>
            Men jag vill försäkra Peter Eriksson om att ambitionen att spara
            i det här fallet inte går före ambitionen att garantera konsumenter
            säkerhet när det gäller hälsan.
          </note>
          <note>
            Överläggningen var härmed avslutad.
          </note>
          <note>
            4 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 7 november
          </note>
          <note>
            1996/97:61 av Bengt Hurtig (v) till justitieministern
          </note>
          <note>
            Schengenkonventionen
          </note>
          <note>
            1996/97:62 av Lilian Virgin (s) till kommunikationsministern
          </note>
          <note>
            Gotlandstillägget
          </note>
          <note>
            1996/97:63 av Elisa Abascal Reyes (mp) till näringsministern
          </note>
          <note>
            Taxinäringen
          </note>
          <note>
            1996/97:64 av Elisa Abascal Reyes (mp) till kommunikationsministern
          </note>
          <note>
            SJ:s ekonomiska problem
          </note>
          <note>
            1996/97:65 av Inger Lundberg (s) till statsrådet Ylva
          </note>
          <note>
            Johansson
          </note>
          <note>
            Det särskilda utbildningsbidraget
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 19 november.
          </note>
          <note>
            5 § Anmälan om fråga för skriftligt svar
          </note>
          <note>
            Anmäldes att följande fråga för skriftligt svar framställts
          </note>
          <note>
            den 7 november
          </note>
          <note>
            1996/97:89 av Bengt Hurtig (v) till jordbruksministern
          </note>
          <note>
            Veterinärbesiktning i Arjeplog-Bodöområdet
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 19 november.
          </note>
          <note>
            6 § Kammaren åtskildes kl. 9.41.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
